{"id": "1647033", "revid": "2128724", "url": "https://it.wikipedia.org/wiki?curid=1647033", "title": "Deltora Quest (serie animata)", "text": " \n \u00e8 una serie televisiva anime basata sull'omonima serie di libri scritti da Emily Rodda.\nVenne annunciata dall'autrice stessa durante la \"Sydney's Book Council of Australia Conference\" e ad una convention sulla rete televisiva ABC Kids. L'anime segue fedelmente le vicende narrate nei romanzi, con alcune eccezioni di poca rilevanza. All'animazione tradizionale si aggiunge la grafica computerizzata usata per i guardiani delle pietre, gli Ak-Baba, le pietre, la Cintura di Deltora, il Signore dell'Ombra e Adin nell'ultimo episodio.\nIn Italia, i primi 26 episodi sono stati trasmessi in anteprima europea sul canale Rai Gulp dal 3 marzo 2010. L'edizione italiana \u00e8 basata sul doppiaggio canadese e mantiene quindi tutte le modifiche effettuate in questo adattamento, compreso il numero di episodi, che si fermano al numero cinquantadue (cio\u00e8 con l'adattamento dell'ultimo libro), saltando i tredici episodi finali. Dal 10 settembre dello stesso anno, inizi\u00f2 la trasmissione della seconda serie, che si concluse con l'episodio 52 il 7 ottobre.\nTrama.\nIl Signore dell'Ombra, un demone della Terra delle Ombre, si \u00e8 impadronito del regno di Deltora distruggendo un oggetto magico conosciuto come la Cintura di Deltora, unica protezione contro il suo potere. Il giovane Lief, l'ex guardia reale Barda e Jasmine, una ragazza delle foreste, viaggiano in tutta Deltora per reinserire le sette gemme nella cintura (un diamante, uno smeraldo, un lapislazzuli, un topazio, un opale, un rubino e un'ametista, le loro iniziali, in ordine, formano in inglese la parola DELTORA), rubate dai sette Ak-Baba che, sotto l'ordine del Signore dell'Ombra, hanno distrutto la cintura ricostruita dal padre di Lief in cui poi verranno incastonate le sette pietre per salvare la nazione.\nLa prima destinazione \u00e8 la Foresta del Silenzio, dove Lief e Barda incontrano per la prima volta Jasmine. Dopo aver ucciso il guardiano Gorl, recuperano il Topazio, Jasmine si unisce a loro nell'impresa e il trio continua il suo viaggio verso il Lago delle Nebbie. Lungo la strada, sconfiggono due dei figli della strega Thaegan, Jin e Jod, e la strega stessa una volta arrivati al Lago delle Nebbie, dove recuperano il Rubino. Il trio viene poi intrappolato dai rimanenti undici figli della strega, ma riescono ad ingannarli e a fuggire. Pi\u00f9 tardi raggiungono la Citt\u00e0 dei Ratti, uccidono il guardiano dell'Opale, Reeah, e conquistano la pietra. Lief, Barda e Jasmine, dopo aver partecipato ai Giochi di Rithmere, raggiungono il Deserto delle Sabbie Mobili, dove sottraggono il Lapislazzuli a uno sciame di api divoratrici di tesori e persone. Thaegan e i suoi tredici figli vengono resuscitati dal Signore dell'Ombra, ma il trio riesce a ucciderli di nuovo. Arrivati alla Montagna del Terrore, sconfiggono il rospo Gellick con l'aiuto del popolo degli Gnomi e recuperano lo Smeraldo. Nel Labirinto nella Bestia trovano l'Ametista e riescono a fuggire a malapena dal mostro Glus. Thaegan torna di nuovo insieme ai suoi figli, ma viene sconfitta per la terza volta. Giungono infine alla Valle degli Incantesimi, dove sconfiggono il guardiano, per scoprire, tuttavia, che il Diamante \u00e8 stato rubato da Neridah, una ragazza della Resistenza che aveva partecipato con loro ai Giochi di Rithmere. La giovane viene catturata da Oacus, il mago del fuoco al servizio del Signore dell'Ombra. Riescono per\u00f2 a sconfiggerlo e a ottenere l'ultima pietra. Il gruppo si accinge poi a riunire le sette trib\u00f9 di Deltora e a cercare il legittimo erede al trono. Dopo una serie di epiche battaglie, il Signore dell'Ombra viene sconfitto e distrutto.\nNegli ultimi tredici episodi della serie, Lief, Barda e Jasmine decidono di lasciare la citt\u00e0 di Del e viaggiare per Deltora distruggendo gli Ol che non sono scomparsi insieme al Signore dell'Ombra. Completata la missione, Lief torna a palazzo venendo incoronato nuovo re di Deltora.\nPersonaggi principali.\n\u00c8 un mago al servizio del Signore dell'Ombra, che lo definisce senza cuore; dopo la definitiva sconfitta della maga thaegan viene incaricato di uccidere lief barda e jasmine.\nPi\u00f9 volte affronter\u00e0 i protagonisti sfruttando i suoi poteri di maestro del fuoco ma verr\u00e0 sconfitto da Lief nell'episodio 46 \"l'ultima battaglia del fuoco\",in punto di morte rivela che un tempo era umano ma per sete di potere si era unito al signore dell'ombra, affermando che nessuno a Deltora sar\u00e0 mai forte quanto il signore delle ombre.\nLa Cintura di Deltora.\nLa Cintura di Deltora, appartenente ad Adin, il primo re del regno di Deltora, \u00e8 stata forgiata da quest'ultimo utilizzando un metallo bianco lucente (probabilmente argento), con l'aiuto delle sette trib\u00f9. In essa sono incastonate sette gemme preziose donate ad Adin dalle sette trib\u00f9, che il Signore dell'Ombra ha disperso nei luoghi pi\u00f9 pericolosi del regno una volta impossessatosi del potere, non prima di aver distrutto la Cintura. Jarred, il padre di Lief, \u00e8 riuscito a recuperare le parti della Cintura e a rifonderle insieme. Quando si avvicina a una delle pietre, aventi ognuna propriet\u00e0 diverse, la Cintura si scalda. Le informazioni su ciascuna pietra sono state apprese da Lief leggendo il libro \"La Cintura di Deltora\". Sempre secondo il libro, quando la Cintura di Deltora sar\u00e0 completa e verr\u00e0 indossata dall'erede al trono, produrr\u00e0 un incantesimo pi\u00f9 potente della somma dei poteri delle pietre, che sconfigger\u00e0 il nemico e lo caccer\u00e0 nelle Terre dell'Ombra. Tuttavia, solo chi gode della fiducia dei suoi sudditi pu\u00f2 usare i poteri della Cintura. Inoltre, le pietre devono essere disposte in modo da formare la parola \"DELTORA\".\nProduzione.\nLa serie \u00e8 stata prodotta da Oriental Light and Magic e SKY Perfect Well Think. Rodda \u00e8 stata contattata con molte offerte, ma questo studio prometteva di non cambiare la storia, anche se i capelli del protagonista sono passati da neri a biondi. Il primo episodio \u00e8 andato in onda in Giappone il 6 gennaio 2007\nIl regista \u00e8 Mitsuru Hong\u014d (\"Spirit of Wonder\", \"Outlaw Star\"), mentre la serie \u00e8 realizzata da Hiroyuki Nishimura e Junya Ishigaki, e scritta da Oketani Arawa, Reiko Yoshida e Natsuko Takahashi. Le musiche sono di K\u014d \u014ctani.\nDoppiaggio.\nIl doppiaggio italiano \u00e8 stato effettuato presso lo studio Sound Art 23 sotto la direzione di Marzia Dal Fabbro, che ha curato anche i dialoghi italiani, e che ha rivelato di essersi attenuta nella scelta dei nomi di personaggi e luoghi all'edizione italiana dei romanzi originali.\nEpisodi.\nGli episodi di \"Deltora Quest\" nella versione giapponese in realt\u00e0 sono 65 mentre nella versione italiana sono solo 52 perch\u00e9 gli ultimi sono stati censurati. Negli episodi successivi al 52 Lief e i suoi amici scoprono che il Signore dell'Ombra non \u00e8 stato sconfitto per sempre cos\u00ec decidono di partire per cacciarlo definitivamente. Durante questo viaggio si pu\u00f2 vedere chiaramente quanto sia forte il legame fra i tre amici soprattutto tra Lief e Jasmine, in cui viene detto chiaramente che sono innamorati l'uno dell'altra. Il Signore dell'Ombra viene sconfitto una volta per tutte anche grazie all'aiuto dei rappresentanti delle 7 trib\u00f9, Deltora \u00e8 definitivamente in pace e Lief diventa re.\nAltri media.\n\"Deltora Quest\" ha dato origine a un gioco di carte collezionabili, con le quali i giocatori si combattono utilizzando carte personaggio e carte mostro. Ci sono due tipi di set di carte, il set per iniziare e il set espansione.\nUn videogioco per Nintendo DS intitolato \u00e8 stato messo in commercio da Bandai Namco il 20 settembre 2007 e rimane un'esclusiva giapponese.\nNel 2005, usc\u00ec il manga di \"Deltora Quest\", in dieci tank\u014dbon illustrati da Makoto Niwano. La serie fu pubblicata da K\u014ddansha su BonBon Comic e successivamente su TV Manga Heroes, e dur\u00f2 fino al 2008."}
{"id": "1647044", "revid": "212348", "url": "https://it.wikipedia.org/wiki?curid=1647044", "title": "Chet Culver", "text": "Biografia.\nFiglio dell'ex deputato e senatore John Culver, si \u00e8 diplomato nel Maryland nel 1984 ed in seguito ha ottenuto la laurea in scienze politiche al Virginia Polytechnic Institute and State University. Dopo aver lavorato come lobbista dal 1989 al 1990 si \u00e8 trasferito in Iowa dove ha studiato giurisprudenza alla Drake University: non ottenne la laurea, ma consegu\u00ec un master in scienze dell'educazione.\nDopo aver lavorato come insegnante ha iniziato la sua carriera politica all'interno del Partito Democratico, venendo eletto segretario di Stato dell'Iowa nel 1999. Nel 2006 si candid\u00f2 come governatore dello Stato: vinte con scarso margine le primarie democratiche (in cui ottenne il 39% dei voti), Culver biss\u00f2 il successo alle elezioni generali con il 54% dei consensi e venne eletto.\nNel 2008 \u00e8 stato eletto per i successivi due anni rappresentante federale della Democratic Governors Association, l'organizzazione che riunisce i governatori democratici. Nello stesso anno Culver ha appoggiato la candidatura di Barack Obama alle primarie presidenziali in vista delle imminenti elezioni politiche."}
{"id": "1647048", "revid": "196390", "url": "https://it.wikipedia.org/wiki?curid=1647048", "title": "Wamba (re dei Visigoti)", "text": ""}
{"id": "1647050", "revid": "281779", "url": "https://it.wikipedia.org/wiki?curid=1647050", "title": "Enrico Panzacchi", "text": "Biografia.\nEnrico Panzacchi nacque sulle colline di Ozzano, in Emilia, nel 1840. Due anni dopo si trasfer\u00ec con il padre a Bologna dove comp\u00ec gli studi in seminario (il solo organo d'istruzione media in passato). Nel 1865 si laure\u00f2 in filologia a Pisa, e l'anno seguente fu nominato professore di storia al liceo Azuni di Sassari.\nInsegn\u00f2 Belle Arti all'Universit\u00e0 di Bologna e fu deputato e sottosegretario alla Pubblica Istruzione. Assieme a Olindo Guerrini e a Giosu\u00e8 Carducci form\u00f2 il cosiddetto triumvirato bolognese. Fond\u00f2 e diresse diverse riviste tra le quali spiccano \"Lettere e Arti\" a cui Carducci mand\u00f2 l'ode \"A una bottiglia di Valtellina\" e la \"Rivista bolognese di scienze, lettere, arti e scuola\". Fu tra i primissimi collaboratori culturali del \"Corriere della Sera\", su cui firm\u00f2 articoli sin dall'aprile 1876, appena un mese dopo la fondazione.\nNel 1893 figura tra i soci fondatori dell'Associazione artistica bolognese Francesco Francia\nFu anche critico musicale prediligendo fra tutte le opere di Wagner e di Verdi e, applaudito oratore, tenne conferenze sui pi\u00f9 svariati argomenti. Mor\u00ec nel 1904 presso l'Istituto Ortopedico Rizzoli e solo nel 1912 gli fu eretto un monumento commemorativo, opera di Enrico Barberi, suo collega presso l'Accademia di belle arti di Bologna. \u00c8 sepolto alla Certosa di Bologna, Campo Carducci - lato ovest, sarcofago 12.\nUna nipote di Enrico Panzacchi, Emilia Putti, fu madre della scrittrice Vittoria Maria Angelica Guerrini, pi\u00f9 nota con lo pseudonimo di Cristina Campo.\nPoesie.\nLa produzione poetica del Panzacchi \u00e8 caratterizzata dalla grande variet\u00e0 tematica: vi si trovano rievocazioni storiche il cui modello \u00e8 il Carducci, liriche funerarie, contemplazioni della natura e vagheggiamenti amorosi. A renderlo celebre furono tuttavia le sue romanze (prima stampate nel \"Piccolo romanziere\" e poi incluse nei \"Lyrica\") caratterizzate da versi eleganti e melodiosi tanto che furono lodate dallo stesso Carducci e musicate da celebri compositori del tempo. Una scelta delle sue liriche, postuma, fu prefata da Giovanni Pascoli (\"Rime\", Bologna, Zanichelli, 1908).\nFra le sue poesie pi\u00f9 celebri, merita segnalare \"Meriggio\", notevole per il suo squisito sentimento naturale su cui agiscono modelli letterari che vanno da Metastasio a Carducci.\nOpere.\nOpere commentate:\nCuriosit\u00e0.\nPanzacchi \u00e8 il personaggio letterario su cui il protagonista de \"Il giardino dei Finzi-Contini\" scrive la tesi di laurea."}
{"id": "1647051", "revid": "84184", "url": "https://it.wikipedia.org/wiki?curid=1647051", "title": "Istituto di scienze militari aeronautiche", "text": "L'Istituto di scienze militari aeronautiche (anche \"ISMA\") \u00e8 l'ente di formazione superiore dell'Aeronautica Militare ed ha sede a Firenze nel complesso monumentale edificato negli anni '30 che si trova nel parco delle Cascine.\nNato dalla recente trasformazione delle preesistenti Scuola di guerra aerea (SGA) e Scuola di applicazione dell'Aeronautica Militare (SAAM) ubicate sullo stesso sedime, vi si tengono corsi avanzati per ufficiali dell'Aeronautica Militare (corso normale e corso superiore) che hanno il fine di incrementare le loro capacit\u00e0 di comando e innalzare il loro livello culturale, tecnico scientifico e professionale.\nLa frequenza di tale Istituto \u00e8 propedeutica per gli ufficiali dell'Arma azzurra nelle promozioni dagli ufficiali inferiori (capitano) agli ufficiali superiori (maggiore) e dagli ufficiali superiori (colonnello) agli ufficiali generali.\nNel primo caso, si parla di corso \"normale\", mentre nel secondo di corso \"superiore\".\nTali corsi sono speculari a quelli dell'ISSMI a livello interforze, o ad esempio a quelli tenuti dalla Scuola d'applicazione e Istituto di studi militari per il personale dell'Esercito.\nOnorificenze.\nIl 10 marzo 2009, il Presidente della Repubblica Italiana ha decorato la bandiera dell'istituto con la medaglia d'oro al merito aeronautico con la seguente motivazione:"}
{"id": "1647054", "revid": "167080", "url": "https://it.wikipedia.org/wiki?curid=1647054", "title": "Flavio Recesvindo", "text": ""}
{"id": "1647057", "revid": "167080", "url": "https://it.wikipedia.org/wiki?curid=1647057", "title": "Recesvinto", "text": ""}
{"id": "1647071", "revid": "167080", "url": "https://it.wikipedia.org/wiki?curid=1647071", "title": "Breviario alariciano", "text": ""}
{"id": "1647077", "revid": "167080", "url": "https://it.wikipedia.org/wiki?curid=1647077", "title": "Legge romana dei Visigoti", "text": ""}
{"id": "1647088", "revid": "167080", "url": "https://it.wikipedia.org/wiki?curid=1647088", "title": "Breviario di Alarico II", "text": ""}
{"id": "1647089", "revid": "28800805", "url": "https://it.wikipedia.org/wiki?curid=1647089", "title": "Fio", "text": ""}
{"id": "1647093", "revid": "37401", "url": "https://it.wikipedia.org/wiki?curid=1647093", "title": "Belgica", "text": ""}
{"id": "1647095", "revid": "671029", "url": "https://it.wikipedia.org/wiki?curid=1647095", "title": "Geel", "text": "Geel (detta anche Gheel, da un'antica parola germanica che significa \"giallo\") \u00e8 una cittadina del Belgio, di 35.502 abitanti, situata nelle Fiandre (Provincia di Anversa).\nFamosa per la sua secolare accoglienza e integrazione nel tessuto sociale di persone con disagi psichici.\nGeel \u00e8 sede del JRC-IRMM, uno dei sette istituti specializzati della direzione generale della Commissione europea Centro Comune di Ricerca (in lingua inglese: \"Joint Research Centre\", acronimo JRC) avente, in questo caso, il compito di sostenere un sistema europeo di misurazione comune (\"Institute for Reference Materials and Measurements\", acronimo IRMM).\nStoria del secolare progetto sociale.\nGeel \u00e8 dal XIII secolo la pi\u00f9 grande comunit\u00e0 psichiatrica terapeutica \"aperta\" del mondo.\nSi trova infatti vicino al santuario di santa Dinfna (ragazza di origini irlandesi che nel VII secolo d.C. scelse il martirio pur di non cedere alle mire incestuose del padre), nota per curare in particolare le malattie mentali e proteggere l'assistenza familiare. Venne santificata nel 1247 ma il suo culto era presumibilmente gi\u00e0 attivo.\nConsiderando che non c'erano ospedali e le chiese rimanevano allora l'unico posto in cui poter ricoverare i malati e sperare in una cura, sin dall'antichit\u00e0 i parenti vi portavano i malati di malattie mentali per una intercessione della santa; non sopravvenendo tuttavia alcun tipo di intervento soprannaturale, almeno apparente, i pazienti psichiatrici nel frattempo giravano per la citt\u00e0, partecipando alla sua vita sociale, ospitati dagli abitanti, andando a Messa, lavorando nei campi, avendo una vita abbastanza normale.\nSi form\u00f2 cos\u00ec col tempo una rete di assistenza capillare, e oggi si calcola che circa 1000 pazienti psichiatrici siano ospiti dei 35000 abitanti della citt\u00e0 belga, che vanta anche un famoso istituto psichiatrico, in cui i pazienti tornano a dormire.\nUna sorta di anti manicomio \"ante litteram\" che non ha mancato di affascinare i visitatori di ogni tempo e di venire continuamente citata come modello per le comunit\u00e0 terapeutiche in un'ottica di deistituzionalizzazione.\nAttratto da questi metodi di cura, anche il padre di Vincent van Gogh pens\u00f2 di mandare il proprio figlio a curarsi a Geel nel 1879.\nBibliografia.\nSalmona I. \"Gheel and the Soci\u00e9t\u00e9 M\u00e9dico-Psychologique: rereading of a controversy\". Annales M\u00e9dico-Psychologiques, volume 172, 2014.\nBersani FS, Riboni J, Prevete E, Borghi L. \"Geel e Santa Dinfna, una secolare tradizione di assistenza psichiatrica\". Giornale di storia, volume 32, 2020.\nGoldstein JL, Godemont MM. \"The legend and lessons of Geel, Belgium: a 1500-year-old legend, a 21st-century model\". Community Mental Health Journal, volume 39, 2003.\nRoosens E, Van De Walle L. \"Geel revisited \u2013 After centuries of mental rehabilitation\". Garant, 2007.\nPipparelli M. \"Geel nel passato e nel presente\". P\u00e0tron Editore, 1980."}
{"id": "1647098", "revid": "1543377", "url": "https://it.wikipedia.org/wiki?curid=1647098", "title": "Sant'Urbano (Narni)", "text": "Sant'Urbano \u00e8 una frazione del comune di Narni, in provincia di Terni.\nIl borgo si trova in cima ad un colle a 444 ed \u00e8 abitato da 50 persone, secondo i dati del censimento Istat 2001. Geograficamente \u00e8 posto ad est della piana di Narni, proprio sotto il paese di Itieli.\nStoria.\nLe prime tracce del paese risalgono all'epoca romana: sono stati rinvenuti nella zona alcuni frammenti in travertino di una base della statua della dea Fortuna (IV-V secolo).\nNel medioevo i signori locali erano i Castelli, di Terni. Pur essendo in parte stato venduto, nel 1038, all'abbazia di Farfa, esso rimase quasi sempre sotto la giurisdizione di Narni.\nNel 1225 il paese si allea con le truppe di Onorio III, per ribellarsi ai narnesi, ma gi\u00e0 nel 1227 ne torna sotto la protezione.\nNel 1291 fu colpito da \"interdetto\", assieme ad altri paesi vicini, perch\u00e9 non volle pagare le tasse allo Stato Pontificio.\nGli \"Statuti\" narnesi del 1371 dispongono alcune norme relative al mantenimento del patrimonio boschivo di Sant'Urbano, impedendo di fatto il taglio della legna a ridosso dello Speco di San Francesco. Tuttora i boschi risultano essere di propriet\u00e0 collettiva.\nNel 1532 a Sant'Urbano si accamp\u00f2 brevemente Ippolito de' Medici, che andava in guerra contro i turchi: tutta la sua carovana fu approvvigionata a spese del paese.\nEconomia e manifestazioni.\nNel mese di maggio si svolge la \"processione delle Intusse\", che sono delle particolari fiaccole realizzate dagli abitanti del luogo: un bastone cimato da pezzi di pino, i \"lustrini\", che viene portato in processione nel paese. La processione avviene in comune con gli altri paesi vicini di Itieli e San Faustino, per commemorare i patroni san Nicol\u00f2, san Michele Arcangelo e santa Eurosia ."}
{"id": "1647106", "revid": "84184", "url": "https://it.wikipedia.org/wiki?curid=1647106", "title": "Pieri", "text": ""}
{"id": "1647108", "revid": "167080", "url": "https://it.wikipedia.org/wiki?curid=1647108", "title": "Elaver", "text": ""}
{"id": "1647110", "revid": "599013", "url": "https://it.wikipedia.org/wiki?curid=1647110", "title": "Mohamed Sissoko", "text": "\u00c8 soprannominato \"la Piovra Nera\" per la sua grande abilit\u00e0 nel recuperare palloni in mezzo al campo.\nBiografia.\nNato in Francia da genitori del Mali, Fatou e Mohamed, \u00e8 l'ottavo di 15 fratelli, due dei quali sono anch'essi calciatori professionisti Ibrahim e Abdoul Sissoko. \u00c8 anche nipote di Salif Ke\u00efta, presidente della federcalcio maliana, e cugino di Seydou Keita, centrocampista che ha militato anche nel Barcellona e cugino di Oumar Sissoko. Si \u00e8 diplomato in economia ed \u00e8 sposato con Sokona, dalla quale ha avuto due figlie, Aicha e Sasia, e un figlio, Ismael.\nMusulmano praticante, in un'intervista rilasciata a \"La Gazzetta dello Sport\" il 24 settembre 2008, in seguito all'opaca prestazione della domenica precedente contro il Cagliari, ha dichiarato che durante il periodo del Ramadan \u00e8 sempre molto stanco a causa del digiuno che la sua religione gli impone dall'alba al tramonto.\nCaratteristiche tecniche.\nGiocava come mediano davanti alla difesa o come interno di centrocampo. All'inizio della carriera nell' ricopr\u00ec il ruolo di attaccante, ma arrivato in Spagna al Valencia, mister Rafael Ben\u00edtez ne capisce subito le potenzialit\u00e0 e inizia a farlo giocare nel ruolo in cui far\u00e0 carriera, il centrocampista. Era dotato di buona forza fisica, duro e combattivo sul terreno di gioco, grazie alle sue lunghe leve era molto abile nel recuperare il pallone in mezzo al campo; oltre a saper saltare in velocit\u00e0 gli avversari, era dotato anche di un tiro potente. Contrariamente a quanto si pensi, aveva di una discreta tecnica che gli permetteva di dare il via alle azioni della squadra; tutte queste caratteristiche lo portavano ad essere considerato uno dei migliori interditori in circolazione. Ai tempi del Liverpool \u00e8 stato paragonato a Patrick Vieira per il fisico potente, il ruolo e la grande generosit\u00e0 in campo.\nCarriera.\nClub.\nAuxerre e Valencia.\nInizia la sua carriera nel 2002, a 17 anni, all'Auxerre, nella cui squadra giovanile realizza 50 gol in due stagioni. Non esordisce per\u00f2 nella prima squadra.\nNel 2003, a 18 anni, si trasferisce in Spagna al Valencia dove rimane due anni vincendo una Coppa UEFA, giocando 9 partite e realizzando anche 1 rete, una Supercoppa UEFA, durante la quale rimane per\u00f2 in panchina, e la Primera Divisi\u00f3n nel 2004, con 21 presenze. In totale in partite ufficiali realizza 63 presenze e 1 rete. Di fatto esplode in terra valenciana anche grazie al sostegno dell'allenatore di allora, Rafael Ben\u00edtez.\nLiverpool.\nNel 2005 approda al Liverpool dove ritrova l'allenatore che ha creduto in lui, Ben\u00edtez. Anche nei \"Reds\" si mette in evidenza per le sue doti atletiche e agonistiche e, nonostante qualche cartellino giallo di troppo per i suoi tackle, diventa subito un beniamino del pubblico che spesso sventola bandiere del Mali in suo onore. Nella prima stagione riesce a trovare molto spazio, giocando anche nelle due finali di Supercoppa europea e di Coppa Intercontinentale. A fine anno totalizza 45 presenze. Nel secondo anno in Inghilterra trova per\u00f2 meno spazio e conclude l'anno con 28 presenze.\nNel febbraio del 2006, durante la gara di Champions League tra Liverpool e Benfica, in un'azione di gioco riceve un calcio sull'occhio destro dal portoghese Beto e viene portato fuori in barella: la retina \u00e8 danneggiata e nei mesi seguenti si susseguono notizie incerte sul suo stato e si parla addirittura di perdita della vista dell'occhio colpito, ma dopo numerose operazioni si riprende completamente.\nL'inizio della stagione 2007-2008 \u00e8 molto travagliato, anche per l'arrivo in mezzo al campo di Javier Mascherano e di Lucas Leiva che lo superano nelle preferenze di Ben\u00edtez. Nonostante questo riesce comunque a segnare il suo primo e unico gol con la maglia dei \"Reds\", il 25 agosto 2007 nella gara di Premier League vinta per 2 a 0 contro il , portando la squadra in vantaggio. Finisce i primi sei mesi della stagione con 10 presenze e 1 rete.\nJuventus.\nA inizio 2008 dichiara di voler giocare con maggiore frequenza, sicch\u00e9 viene messo sul mercato dalla societ\u00e0 con il benestare del tecnico dei \"Reds\" Rafael Ben\u00edtez. Il successivo 29 gennaio si trasferisce quindi alla Juventus di Claudio Ranieri, l'allenatore che aveva lanciato Sissoko a Valencia, per 11 milioni di euro. L'esordio in Serie A con i bianconeri arriva il 3 febbraio nella partita contro il Cagliari.\nHa segnato il suo primo gol in bianconero, con una rovesciata, nella partita del 2 marzo contro la Fiorentina, poi terminata 2-3. Ha rimediato il suo primo cartellino rosso contro la Sampdoria, durante l'ultima giornata.\nTermina la stagione 2007-2008 con 15 presenze e 1 rete, e con un posto da titolare nella formazione di Claudio Ranieri.\nNella seconda stagione in bianconero esordisce in Champions League con i torinesi, il 13 agosto 2008 nella gara di andata del terzo turno preliminare, vinta 4-0 contro l'Artmedia Bratislava. Mette a segno il suo primo gol stagionale in campionato contro il Cagliari il 1\u00ba febbraio, ripetendosi il 22 febbraio nella partita vinta 2-0 contro il Palermo, segnando un gol partendo da centrocampo. Una frattura al quinto metatarso del piede sinistro, procurata durante il derby della Mole contro il Torino il 7 marzo, subentrando a Christian Poulsen al 39' del secondo tempo, lo costringe per\u00f2 a chiudere anticipatamente la stagione.\nColleziona dunque 21 presenze e 2 gol in campionato, 3 presenze in Coppa Italia e 8 presenze in Champions per un totale di 32 presenze e 2 gol.\nDopo sette mesi di stop viene convocato per la prima volta, nella stagione successiva, per la partita di campionato Juventus-Fiorentina del 17 ottobre, ma un altro infortunio lo tiene lontano dai campi di gioco fino al 22 novembre quando rientra nell'incontro casalingo contro l'Udinese (1-0).\nColleziona dunque 17 presenze in campionato, 6 nelle coppe europee (4 in Champions League e 2 in Europa League) e 1 in Coppa Italia per un totale di 24 presenze.\nNella stagione 2010-11, decide di vestire la maglia numero 5, lasciata vacante da Fabio Cannavaro. In questa stagione trova meno spazio rispetto agli anni precedenti, venendo spesso utilizzato dal nuovo tecnico Luigi Delneri solo a partita in corso, preferendogli spesso come titolare il brasiliano Felipe Melo. Il 1\u00ba marzo 2011 \u00e8 stato sottoposto a un intervento artroscopico di regolarizzazione della cartilagine del ginocchio sinistro, riportando cos\u00ec uno stop di circa tre mesi e finendo di conseguenza la sua quarta stagione in bianconero. Colleziona dunque 18 presenze in campionato, 10 in Europa League e 1 in Coppa Italia per un totale di 29 presenze.\nParis SG e Fiorentina.\nIl 28 luglio 2011 viene acquistato per 8 milioni di euro dal Paris SG.\nIl 31 gennaio 2013, ultimo giorno di calciomercato, viene ceduto in prestito con diritto di riscatto fissato a 3,5 milioni di euro alla Fiorentina. Esordisce in maglia viola il 17 febbraio nella gara di campionato Fiorentina-Inter 4-1 entrando al 69' al posto di David Pizarro. Esordisce dal primo minuto il 13 aprile contro l'Atalanta.\nScaduto il prestito, fa ritorno al Paris SG, ma vedendosi fuori dai piani societari, rescinde il suo contratto con la squadra rimanendo svincolato.\nUltimi anni.\nIl 30 gennaio 2014 viene ingaggiato dal , club militante nella Liga, firmando fino a fine stagione.\nIl 25 giugno 2015 firma con lo , club militante in Chinese Super League, da cui rescinde il 20 febbraio 2016.\nDurante un periodo di prova con il , il 12 settembre 2016 gioca una sola partita tra le file della formazione Under 23, che disputa la \"Professional Development League\", una sorta di Premier League 2, campionato finalizzato all'introduzione dei giovani calciatori nel mondo professionistico. Purtroppo non supera le aspettative del club, rimanendo svincolato.\nIl 1\u00ba ottobre successivo viene tesserato dal , squadra partecipante all'Indian Super League. Dopo essere rimasto svincolato, il 17 febbraio 2017 si lega alla , militante in Serie B; tuttavia il successivo 12 marzo, dopo appena 1 presenza da subentrato, rescinde il suo accordo con la squadra umbra. Il 14 aprile 2017 firma quindi con il , formazione della prima divisione indonesiana.\nIl successivo 2 dicembre si trasferisce all', squadra messicana militante in Liga de Ascenso, fino al termine della stagione.\nIl 5 luglio 2018 firma con il Kitchee, societ\u00e0 di Hong Kong.\nIl 16 gennaio 2019, chiusa l'esperienza orientale e rimasto svincolato, fa ritorno in Francia, tra le file del Sochaux, club di Ligue 2, con cui firma un contratto di sei mesi.\nIl 13 gennaio 2020 annuncia il suo ritiro dal calcio giocato.\nNazionale.\n\u00c8 nato in Francia ma, grazie alle origini maliane della sua famiglia, ha scelto di far parte della nazionale di quest'ultimo Paese, debuttando a livello di Nazionale maggiore il 19 novembre 2003 in un'amichevole contro il .\n\u00c8 stato uno dei giocatori chiave della nazionale che ha raggiunto le semifinali della Coppa d'Africa 2004, giocando tutte e cinque le partite e segnando un gol. Ha inoltre fatto parte della squadra olimpica alle Olimpiadi di Atene 2004, che \u00e8 uscita ai quarti eliminata dall'.\nIl suo ha partecipato alla Coppa d'Africa 2008 ed \u00e8 stato eliminato alla prima fase dalla ; questo gli ha permesso di esordire prima con la nuova maglia bianconera.\nStatistiche.\nPresenze e reti nei club.\n\"Statistiche aggiornate al 17 gennaio 2019.\""}
{"id": "1647112", "revid": "1632387", "url": "https://it.wikipedia.org/wiki?curid=1647112", "title": "Defending the Throne of Evil", "text": "Defending The Throne Of Evil \u00e8 il sesto album full-length della band black metal norvegese Carpathian Forest, pubblicato il 17 marzo 2003 dalla Season of Mist. \u00c8 disponibile anche come doppio LP; ne \u00e8 stata pubblicata una versione rimasterizzata nel 2007 dalla Black Metal Attack Records, dal Brasile per il Sud America."}
{"id": "1647113", "revid": "110157", "url": "https://it.wikipedia.org/wiki?curid=1647113", "title": "Museo civico di Teramo", "text": "Il Museo civico di Teramo, o anche Pinacoteca Comunale, raccoglie i pi\u00f9 importanti pezzi dell'arte dal Quattrocento fino alla fine del Ottocento, di Teramo e dei dintorni.\n\u00c8 allestito al centro della Villa Comunale, nelle 15 sale di un palazzo ottocentesco al centro del giardino.\nStoria.\nIl Museo nacque tra il 1868 e il 1888, quando dalle chiese cittadine confluirono non solo opere sacre, ma anche \"tesori\" che possedevano i religiosi. Il palazzo fino agli anni '50 fu sede del Tribunale di Teramo, che prima era ospitato presso le vecchie carceri in corso Cerulli, dove fu eretto poi il palazzo Savini. Per l'abbellimento del Tribunale fu chiamato anche Gennaro Della Monica, che dipinse il salone della Corte d'Assise con l'affresco dal gusto classico alla francese \"Bruto e i figli\" (1886), lodato anche da Giacinto Pannella. Il Tribunale di Teramo oggi \u00e8 in uno stabile fuori Porta Madonna, in via Beccaria.\nLe opere vennero provvisoriamente esposte in un palazzo vicino alla chiesa di Sant'Anna, cio\u00e8 nell'attuale sede del museo archeologico di Teramo. Poco dopo, in citt\u00e0 furono trovati reperti di epoca romana che, considerati pi\u00f9 importanti, presero il posto dei dipinti che perci\u00f2 finirono nei depositi. Dal XX secolo i reperti archeologici furono sistemati nell'attuale Museo archeologico \"Francesco Savini\", presso l'ex complesso di San Carlo Borromeo nel centro storico, mentre i dipinti vennero collocati nell'attuale sede."}
{"id": "1647118", "revid": "1543377", "url": "https://it.wikipedia.org/wiki?curid=1647118", "title": "Ordine di San Patrizio", "text": "LIllustrissimo Ordine di San Patrizio (in inglese \"The Most Illustrious Order of Saint Patrick\") \u00e8 un ordine cavalleresco britannico, tradizionalmente riservato all'aristocrazia irlandese. Occupa il terzo posto tra le decorazioni britanniche, seguendo per dignit\u00e0 l'Ordine del Cardo ed \u00e8 attualmente quiescente.\nL'Ordine venne creato nel 1783 da re Giorgio III su richiesta dell'allora Lord Luogotenente, Lord Buckingham. La creazione regolare di cavalieri di San Patrizio continu\u00f2 sino al 1922, quando gran parte dell'Irlanda divenne indipendente come Stato Libero d'Irlanda. Mentre l'Ordine continu\u00f2 tecnicamente ad esistere, non sono pi\u00f9 stati creati dei cavalieri dal 1936, e l'ultimo cavaliere, il principe Henry, duca di Gloucester, mor\u00ec nel 1974. Elisabetta II, ad ogni modo, rimane Sovrana dell'Ordine ed il Ulster King of Arms (oggi combinato col Norroy King of Arms), continua ad esistere. San Patrizio \u00e8 il patrono dell'ordine.\nIl Regno Unito ha un ordine supremo per ogni sua parte costituente e pertanto quello di San Patrizio \u00e8 quello competente all'Irlanda, equivalente all'Ordine della Giarrettiera in Inghilterra ed a quello del Cardo in Scozia.\nStoria.\nL'ordine venne istituito da re Giorgio III nel 1783, ad un anno dalla concessione all'Irlanda della sostanziale autonomia dalla corona britannica. Gli statuti ne prevedevano il conferimento a 16 cavalieri (re Giorgio IV nel 1833 aggiunse loro altri sei \"supplenti\") ai quali era richiesta, come requisito fondamentale per l'ammissione, l'appartenenza alla nobilt\u00e0 da almeno tre generazioni per parte di madre e di padre (criterio non previsto invece per l'accesso agli ordini della Giarrettiera e del Cardo, corrispondenti inglese e scozzese dell'ordine di San Patrizio).\nIl sovrano del Regno Unito ne \u00e8 il capo supremo e la carica di Gran Maestro \u00e8 connessa all'ufficio di Lord Luogotenente d'Irlanda: comprende un'unica classe di 22 cavalieri ai quali possono aggiungersi, come membri soprannumerari dell'ordine, i principi della casa reale britannica e ad altri capi di Stato stranieri.\nIl regolare conferimento delle decorazioni dell'Ordine \u00e8 terminato con la nascita dello Stato Libero d'Irlanda nel 1922: l'ultimo insignito non appartenente alla famiglia reale fu James Hamilton, III duca di Abercorn proprio nel 1922, anno in cui lo stato irlandese si separ\u00f2 dal Regno Unito e pertanto il Consiglio Esecutivo irlandese capeggiato da W. T. Cosgrave decise di non fare ulteriori nomine relative all'Ordine. La corona inglese, dal canto suo, continu\u00f2 il conferimento dell'onorificenza in quanto secondo la legge non vi era alcun impedimento, tanto pi\u00f9 che una parte dell'Irlanda (l'Irlanda del Nord) continuava ad essere sottoposta alla sovranit\u00e0 britannica e per di pi\u00f9 lo Stato Libero d'Irlanda continuava a riconoscere come proprio capo il sovrano del Regno Unito. Il governo inglese, ad ogni modo, riserv\u00f2 dopo il 1922 tale onorificenza unicamente ai membri della famiglia reale (nel 1927, l'allora principe di Galles, futuro Edoardo VIII, nel 1934 suo fratello minore Henry Windsor, duca di Gloucester, ed in infine nel 1936 il principe Alberto, duca di York). Nel 1937, ad ogni modo, lo Stato Libero d'Irlanda adott\u00f2 ufficialmente una nuova costituzione, che pur non risolvendo queste problematiche manteneva ambiguo il ruolo del Regno Unito negli affari irlandesi. Tale ambiguit\u00e0 venne risolta dodici anni pi\u00f9 tardi con la proclamazione della repubblica da parte dell'Irlanda ed il definitivo abbandono del Commonwealth.\nNel 1974 mor\u00ec l'ultimo insignito, Henry Windsor, duca di Gloucester, figlio del re Giorgio V del Regno Unito, mentre nel 1961 era morto l'ultimo insignito non appartenente alla famiglia reale, il IX conte di Shaftesbury. Pur inattivo, l'Ordine non \u00e8 mai stato ufficialmente soppresso.\nPossibile ripristino dell'Ordine.\nIl primo ministro Winston Churchill sugger\u00ec il ripristino dell'Ordine nel 1943 in riconoscenza del servizio prestato dal generale irlandese Sir Harold Alexander in Tunisia, ma l'opinione dei ministri di governo fu negativa in quanto essi ritenevano che questo atto avrebbe sbilanciato l'assetto diplomatico tra Londra e Dublino. Il Taoiseach Se\u00e1n Lemass consider\u00f2 il ripristino dell'Ordine negli anni '60, ma alla fine non prese tale decisione.\nLa Costituzione irlandese stabilisce che i \"titoli nobiliari non possono essere conferiti dallo Stato\" (Art. 40.2.1\u00b0) e che \"nessun titolo di nobilt\u00e0 od onorificenza sia accettata da un qualsiasi cittadino senza l'autorizzazione apposita del Governo\" (Art. 40.2.2\u00b0). Gli esperti legali si sono ad ogni modo sempre divisi sull'interpretazione di tale clausola e in particolare sui conferimenti dell'Ordine di San Patrizio a cittadini irlandesi, in quanto alcuni hanno suggerito come la frase \"titoli nobiliari\" implichi anche la paria ereditaria o anche il conferimento di onori a vita come ad esempio il cavalierato. In qualunque caso, un cittadino irlandese necessiterebbe comunque dell'approvazione del governo irlandese per ricevere un'onorificenza da un capo di stato straniero, in particolare se si trattasse del Sovrano del Regno Unito.\nComposizione.\nI membri.\nIl Sovrano del Regno Unito \u00e8 il capo dell'Ordine di San Patrizio. Il Lord Luogotenente d'Irlanda, il rappresentante formale del Sovrano in Irlanda, ne era il Gran Maestro. L'incarico di Lord Luogotenente venne abolito ufficialmente nel 1922; l'ultimo Lord Luogotenente e Gran Maestro fu dunque il I visconte FitzAlan di Derwent. Gli statuti, inoltre, non prevedevano l'ammissione del Gran Maestro di diritto nelle file dell'Ordine e anche se alcuni Grandi Maestri furono ammessi a farne parte questa fu l'eccezione pi\u00f9 che la regola.\nL'Ordine originariamente era composto di quindici cavalieri pi\u00f9 il sovrano. Nel 1821, ad ogni modo, re Giorgio IV nomin\u00f2 sei cavalieri ulteriori; emettendo una nota solo nel 1830 a tal proposito, variandone quindi ufficialmente il numero. Re Guglielmo IV cambi\u00f2 formalmente gli statuti nel 1833 portando il numero a 22.\nGli statuti originali, basati prevalentemente su quelli dell'Ordine della Giarrettiera, prescrivevano che ogni vacanza fosse riempita dal Sovrano con la nomina di un nuovo membro. Ogni cavaliere poteva proporre a sua volta nove candidati ogni volta, dei quali tre dovevano avere il rango di conte o maggiori, tre il rango di barone o maggiori e tre del rango di cavaliere o maggiori. In pratica questo sistema non fu mai ad ogni modo utilizzato ed il Gran Maestro nominava direttamente i pari a cui di solito il Sovrano dava l'assenso regio grazie ad una riunione dei cavalieri dove venivano ufficializzate le nuove nomine. L'Ordine di San Patrizio per\u00f2 differiva dagli altri Ordini inglesi o scozzesi perch\u00e9 esso prevedeva l'ingresso solo ai pari o ai principi e ovviamente essi erano solo uomini in quanto anche le donne (esclusi i sovrani) vennero ammesse a far parte degli altri due Ordini solo nel 1987. L'unica donna che venne ammessa nell'Ordine di San Patrizio fu la Regina Vittoria, appunto come Sovrano dell'Ordine stesso. L'Ordine fu a pi\u00f9 riprese associato alla fondazione della Chiesa d'Irlanda e pertanto spesso questo Ordine venne riservato ai cattolici irlandesi.\nGli ufficiali.\nL'Ordine di San Patrizio aveva inizialmente tredici ufficiali per il suo funzionamento: un prelato, un cancelliere, un registratore, un usciere, un segretario, un genealogista, un Re d'Armi, due araldi con quattro vice. Molti di questi ufficiali erano uomini del clero della Chiesa d'Irlanda. Dopo l'abolizione della Chiesa d'Irlanda nel 1871, agli ecclesiastici venne permesso di rimanere in servizio sino alla loro morte, quando gli incarichi sarebbero passati a dei laici.\nLa carica di Prelato era rivestita dall'Arcivescovo di Armagh, il pi\u00f9 importante ecclesiastico della Chiesa d'Irlanda, avendo il titolo di \"Primate di Tutta l'Irlanda\".\nTale carica, pur non menzionata negli statuti originali, venne creata poco dopo, pare, su richiesta dello stesso arcivescovo. Dalla morte dell'ultimo detentore di tale carica nel 1885, l'incarico \u00e8 rimasto vacante.\nLa seconda carica pi\u00f9 alta della Chiesa d'Irlanda era quella dell'Arcivescovo di Dublino, \"Primate d'Irlanda\", che originariamente serviva come Cancelliere dell'Ordine. Dal 1886 in poi, l'incarico venne invece concesso al Chief Secretary for Ireland. Dall'abolizione di tale incarico nel 1922, l'incarico \u00e8 rimasto vacante.\nIl decano della Cattedrale di San Patrizio a Dublino era originariamente destinato ad essere il Registratore dell'Ordine. Nel 1890, alla morte del decano in carica, essa venne concessa al Re d'Armi dell'Ordine. Questa posizione a sua volta venne ricoperta dall'Ulster King of Arms, il principale ufficiale araldico d'Irlanda sin dal 1552. Nel 1943, questo incarico venne a tutti gli effetti diviso in due, riflettendo la partizione dell'Irlanda stabilita dal \"Government of Ireland Act, 1920\". La posizione collegata all'Irlanda del Nord venne combinata con quella del Norroy King of Arms. Ancora oggi l'incarico di Norroy and Ulster King of Arms esiste e continua ad essere il Re d'Armi dell'Ordine.\nL'Ordine di San Patrizio dispone di sei ufficiali araldici, pi\u00f9 di qualsiasi altro Ordine britannico. Due araldi sono noti come Araldo di Cork e Araldo di Dublino. I vice non hanno un titolo specifico ad eccezione del quarto di essi che \u00e8 indicato come Athlone Pursuivant, incarico istituito nel 1552.\nL'Uscere dell'Ordine era il Black Rod, distinto dalla sua controparte inglese in quanto aveva specifici incarichi presso la Camera dei Lord irlandese. In Irlanda tale incarico \u00e8 stato reso vacante dal 1933.\nGli incarichi di Segretario e Genealogista erano originariamente detenuti dal membri della Camera dei Comuni irlandese. L'incarico di Segretario \u00e8 vacante dal 1926. La posizione del Genealogista, vacante nel 1885, venne ripristinata nel 1889 ma resa nuovamente vacante dal 1930.\nParamenti.\nPer occasioni solenni come l'incoronazione di un monarca o le cerimonie d'investitura di nuovi membri dell'Ordine, i cavalieri di San Patrizio indossavano un costume elaborato, composto da una serie di elementi distintivi:\nIl collare veniva indossato anche durante i cosiddetti \"collar days\" designati dal sovrano, eventi nei quali detto collare era indossato sopra uniformi militari e vestiti formali o vestiti da sera.\nOltre alle occasioni particolari, ad ogni modo, era usato un vestiario pi\u00f9 semplice nelle occasioni meno solenni:\nLe insegne del Gran Maestro erano del tutto simili a quelle dei vari cavalieri. Nel 1831, ad ogni modo, re Guglielmo IV offr\u00ec al Gran Maestro una stella e un'insegna composta da rubini, smeraldi e diamanti brasiliani. Queste insegne vennero designate come \"Gioielli della Corona\" dagli statuti dell'Ordine del 1905 e presero quindi la designazione di \"Gioielli della corona irlandese\" in quanto venivano trasmessi da Gran Maestro a Gran Maestro, ma vennero rubati nel 1907 assieme ai collari di cinque cavalieri e ancora oggi non sono stati ritrovati.\nUn gran numero di oggetti relativi all'Ordine di San Patrizio sono oggi esposti nei musei della Repubblica d'Irlanda e dell'Irlanda del Nord. Le vesti del IV barone Clonbrock, il 122\u00b0 cavaliere dell'Ordine, sono in mostra al National Museum of Ireland di Dublino; la veste appartenuta al III conte di Kilmorey si trova al Newry Museum; la National Gallery ed il Genealogical Museum di Dublino hanno entrambi delle stelle dell'Ordine; l'Ulster Museum (parte dei National Museums and Galleries of Northern Ireland) a Stranmillis hanno ben due mantelli ed una vasta collezione di oggetti. Le Irish Guards hanno preso il loro simbolo e motto da quelli dell'Ordine.\nCappella e cancelleria dell'Ordine.\nLa cappella dell'Ordine era originariamente la Cattedrale di San Patrizio a Dublino. Ciascun membro dell'Ordine, incluso il Sovrano, aveva un proprio stallo nel coro della cappella, sopra il quale si trovavano le sue insegne araldiche. Appeso sopra lo stallo vi \u00e8 un elmo da cavaliere decorato coi colori dello stemma e sormontato da un'impresa. Sopra l'elmo \u00e8 appesa la bandiera d'arme del cavaliere con il proprio stemma. Sullo stallo si trova una targhetta in ottone con il nome del titolare, lo stemma e la data di ammissione all'Ordine. Alla morte del cavaliere in questione, tutti gli elementi che lo riguardavano venivano rimossi e sostituiti con quello del successore. Dopo l'abolizione della Chiesa d'Irlanda nel 1871, la Cappella cess\u00f2 di essere utilizzata per questo scopo; le insegne araldiche degli ultimi cavalieri dell'epoca vennero lasciate al loro posto per intervento diretto della Regina Vittoria.\nL'Ordine rimase senza un luogo per le cerimonie sino al 1881 quando venne scelto per questo scopo la Great Hall, chiamata ufficialmente St. Patrick's Hall, nel Castello di Dublino. Con la fondazione dello Stato Libero d'Irlanda le bandiere vennero rimosse. La sala venne ridecorata nel 1962 e venne stabilito di rimettere al loro posto le bandiere dei cavalieri membri dell'Ordine nel 1922. Le bandiere ancora esistenti vennero riparate mentre quelle distrutte vennero ricreate e ancora oggi si possono ammirare sul posto. La sala era usata anche come cancelleria dell'Ordine dal momento che qui si tenevano anche le cerimonie di conferimento, speso nel giorno di San Patrizio, con a seguito un banchetto ufficiale. La sala \u00e8 oggi utilizzata per l'inaugurazione del Presidente della Repubblica d'Irlanda.\nPrecedenza e privilegi.\nDal momento che per accedere all'Ordine di San Patrizio era necessario essere perlomeno cavalieri e quindi d'alto rango, la concessione di veri e propri privilegi per i suoi appartenenti fu oggetto di dibattito. Come ogni cavaliere, ogni membro dell'Ordine poteva usare il prefisso \"Sir\", ma essi venivano solitamente chiamati coi loro titoli nobiliari. Pur godendo poi di una precedenza, le posizioni interne erano regolate sul valore della dignit\u00e0 delle differenti parie.\nI cavalieri potevano utilizzare le lettere post-nominali \"KP\" (Knight (of) Patrick) ed erano autorizzati a circondare le proprie armi col collare dell'Ordine."}
{"id": "1647120", "revid": "1543377", "url": "https://it.wikipedia.org/wiki?curid=1647120", "title": "Dan Doh!!", "text": " \n, stilizzato come DAN DOH!!, \u00e8 uno \"sh\u014dnen\" manga, scritto da Nobuhiro Sakata ed illustrato da Daichi Banjou. La storia \u00e8 stata adattata in una serie televisiva anime andata in onda per la prima volta nell'aprile del 2004 in Giappone.\nTrama.\n\"Dan Doh!!\" ha come protagonista uno studente del quinto anno chiamato Tadamichi Aoba, soprannominato Dand\u014d. Dand\u014d e i suoi due amici sono i migliori della loro squadra di baseball, ma dopo un incidente con il preside della loro scuola, vengono introdotti al mondo del golf. Dand\u014d e i suoi amici vengono seguiti da un passato giocatore professionista chiamato Shinj\u014d Mikiyasu, che li ritiene capaci di superare persino il proprio livello. Mentre Dand\u014d inizia a partecipare ai tornei, il suo spirito amichevole, la determinazione, e il suo carattere serio e competitivo spingono a dare il meglio le persone che gli sono vicine, e gli procurano nuove amicizie.\nAnime.\n\"Dan Doh!!\" \u00e8 stato acquisito per la distribuzione in Nord America dalla Bandai Entertainment, che ha annunciato l'acquisizione all'Anime Expo del 2004, quando ha deciso di stabilire una forte presenza nel genere sportivo. Una traduzione in inglese \u00e8 stata fatta in congiunzione con la Odex, una compagnia di anime di Singapore."}
{"id": "1647122", "revid": "287204", "url": "https://it.wikipedia.org/wiki?curid=1647122", "title": "Francois Ozon", "text": ""}
{"id": "1647124", "revid": "486946", "url": "https://it.wikipedia.org/wiki?curid=1647124", "title": "1st US Infantry Division", "text": ""}
{"id": "1647126", "revid": "1543377", "url": "https://it.wikipedia.org/wiki?curid=1647126", "title": "Chevere\u0219u Mare", "text": "Chevere\u0219u Mare (in ungherese \"Nagyk\u00f6v\u00e9res\", in tedesco \"Grosskeweresch\") \u00e8 un comune della Romania di 1.971 abitanti, ubicato nel distretto di Timi\u0219, nella regione storica del Banato. \nIl comune \u00e8 formato dall'unione di 3 villaggi: Chevere\u0219u Mare, Drag\u0219ina, Vucova."}
{"id": "1647127", "revid": "287204", "url": "https://it.wikipedia.org/wiki?curid=1647127", "title": "Cheveresu Mare", "text": ""}
{"id": "1647131", "revid": "135229", "url": "https://it.wikipedia.org/wiki?curid=1647131", "title": "Blue Ribbon", "text": ""}
{"id": "1647132", "revid": "202386", "url": "https://it.wikipedia.org/wiki?curid=1647132", "title": "\u010ce\u0161tina", "text": ""}
{"id": "1647136", "revid": "81195", "url": "https://it.wikipedia.org/wiki?curid=1647136", "title": "Biobonifica", "text": ""}
{"id": "1647137", "revid": "767487", "url": "https://it.wikipedia.org/wiki?curid=1647137", "title": "Elisabetta Kara\u0111or\u0111evi\u0107", "text": "Biografia.\n\u00c8 la unica figlia femmina del principe Paolo Kara\u0111or\u0111evi\u0107, reggente di Jugoslavia dal 1934 al 1941, durante la minore et\u00e0 di Pietro II di Jugoslavia, e della principessa Olga di Grecia e Danimarca. I suoi fratelli erano il principe Alessandro Kara\u0111or\u0111evi\u0107 e il principe Nicola Kara\u0111or\u0111evi\u0107; \u00e8 cugina di secondo grado della regina Sofia di Spagna e di Carlo, principe del Galles.\nHa iniziato i suoi studi in Sudafrica, poi in Gran Bretagna e Svizzera, ed infine ha studiato Storia delle belle arti a Parigi. Parla inglese, francese, spagnolo, italiano, serbo ed \u00e8 cittadina del Regno Unito, Stati Uniti e Serbia. Vive a Belgrado, avendo creato alcune tensioni con i suoi parenti chiedendo di poter anch'essa vivere nella residenza reale di Beli Dvor, la sua casa durante l'infanzia, e per le sue attivit\u00e0 pubbliche.\nLa principessa Elisabetta ha intuito ben presto i pericolosi segnali che avrebbero portato la ex Jugoslavia in un lungo bagno di sangue per gli odi e le rivalit\u00e0 religiose ed etniche temporaneamente soppresse dalla dittatura comunista. Si espresse in Europa ed in America per invitare a colmare le lacune tra i diversi gruppi etnici. Lavorando dietro le quinte con i programmi delle Nazioni Unite, chiese in Vaticano nel 1989 a monsignor Tauran, Segretario della Santa Sede per i Rapporti con gli Stati, di cercare di contribuire a migliorare i rapporti fra le comunit\u00e0 cattoliche ed ortodosse in Jugoslavia.\nNel dicembre del 1990 cre\u00f2 la \u201cFondazione Principessa Elisabetta\u201d, un'organizzazione apolitica e no-profit, avendo gi\u00e0 previsto l'importanza cruciale di uno strumento per tentare di appianare le tensioni che fermentavano appena sotto la superficie. A seguito delle guerre jugoslave, i suoi sforzi si appuntarono sul trasporto dei rifornimenti medici, l'alimentazione, i vestiti e le coperte per gli accampamenti dei rifugiati, oltre che nel trovare case per i bambini vittime di guerra e trovando posti nei college americani per gli studenti.\nPrima che la guerra civile in Jugoslavia cominciasse, nel gennaio 1990 invit\u00f2 il vescovo ortodosso Sava ed il muft\u012b di Belgrado, assieme al Ministro jugoslavo gli affari religiosi a partecipare a una conferenza a Mosca organizzata da Gorba\u010d\u00ebv. Questa fu la seconda riunione internazionale di politico e capi religiosi incentrata sui problemi e le possibili soluzioni per il mondo moderno; erano presenti anche Madre Teresa di Calcutta, l'Arcivescovo di Canterbury, il Dalai Lama, Al Gore e Carl Sagan.\nDecise di concorrere alla presidenza della Serbia nelle elezioni presidenziali del 2004, malgrado le obiezioni dei suo cugino il principe ereditario Alessandro II di Jugoslavia: dopo la fine della Seconda guerra mondiale la famiglia reale era stata esiliata dal paese e privata di tutte le loro propriet\u00e0. \"In caso di vittoria \u2013dichiar\u00f2- la mia priorit\u00e0 non sar\u00e0 un ritorno della monarchia, ma creare un vero Stato.\" Ottenne 63.991 voti, il 2,1%, finendo al sesto posto.\nLa principessa Elisabetta \u00e8 una imprenditrice e autrice di quattro libri per bambini; ha anche creato profumi che vengono venduti in telepromozioni.\nNel 2002 la principessa Elisabetta ha ricevuto a Zugo, in Svizzera, il primo \"Nuclear Disarmament Forum Award\" ed il \"Demiurgus Peace International\" assieme a Vladimir Putin, Desmond Tutu, Ted Turner ed altri per i eccezionali meriti nell'attivit\u00e0 di costruzione della pace fra le nazioni.\nMatrimoni ed eredi.\nHa sposato il 21 maggio 1960 (divorziando nel 1966), Howard Oxenberg (1919\u20132010), un creatore americano di vestiti. Hanno avuto due figlie:\nSi \u00e8 sposata la seconda volta il 23 settembre 1969 con il banchiere Neil Balfour (n. 1944). Hanno avuto un figlio:\nDivorziata da Balfour, ha avuto una relazione con l'attore britannico Richard Burton. Si \u00e8 sposata una terza volta, il 28 febbraio 1987, a New York con il dottore Manuel Ulloa El\u00edas (1922\u20131992), l'ex Primo Ministro del Per\u00f9, nonch\u00e9 ex Ministro dell'economia, delle finanze e del commercio."}
{"id": "1647138", "revid": "1573940", "url": "https://it.wikipedia.org/wiki?curid=1647138", "title": "Hapalemur griseus", "text": "L'apalemure grigio o bokomb\u00e0l o bokombouli (Hapalemur griseus ()) \u00e8 un primate della famiglia dei Lemuridae, endemico del Madagascar.\nDistribuzione.\n\u00c8 diffuso nella foresta pluviale del Madagascar orientale, dal massiccio di Tsaratanana a nord sino a Taolanaro (Fort Dauphin) a sud.\nTassonomia.\nComprende due sottospecie:\n\"H. griseus alaotrensis\" ed \"H. griseus occidentalis\", in passato inclusi tra le sottospecie, sono oggi considerate come specie a s\u00e9 stanti (\"Hapalemur alaotrensis\" e \"Hapalemur occidentalis\"); .\nDescrizione.\nDimensioni.\nHanno dimensioni piuttosto ragguardevoli (fino a 70\u00a0cm, di cui pi\u00f9 di met\u00e0 spettano alla coda).\nAspetto.\nQuesti animali, come suggerito dal nome, sono principalmente di colore grigio, anche se il pelo lanoso pu\u00f2 presentare disegni rossicci sulla testa: in controluce, il manto presenta un riflesso metallico giallo-zolfo.\nLa testa \u00e8 rotonda, con occhi piccoli e bruni ed orecchie molto simili a quelle umane, ma celate dal lungo pelo. Hanno zampe pi\u00f9 corte in rapporto a quelle degli altri lemuridi: le mani ed i piedi sono ricoperti da una fine peluria fino alla radice delle unghie, che sono a forma di cuore e carenate nel mezzo, sicch\u00e9 terminano in una punta aguzza assai utile per aggrapparsi alle canne.\nNel lato interno del polso, presentano un cuscinetto ghiandolare glabro e calloso, che secerne una sostanza oleosa con la quale i maschi sono soliti cospargersi durante il periodo degli accoppiamenti.\nComportamento.\nSi tratta di animali principalmente notturni, estremamente agili nei movimenti anche se dall'aspetto goffo.\nAlimentazione.\nHa una dieta estremamente specializzata: si nutre quasi esclusivamente di germogli, foglie e midollo di bamb\u00f9 gigante (\"Cathariostachys madagascariensis\"), o \"volohosy\" in malgascio.\nStatus e conservazione.\nLa \"IUCN red list\" considera questa specie come vulnerabile.\nL'apalemure grigio \u00e8 protetto nel Parco nazionale di Marojejy, nella Riserva naturale integrale di Zahamena, nella Riserva naturale integrale di Betampona, nel Parco nazionale di Andohahela, nella Riserva speciale di Anjanaharibe Sud, nella Riserva speciale di Manombo e nel Parco nazionale di Ranomafana."}
{"id": "1647139", "revid": "116800328", "url": "https://it.wikipedia.org/wiki?curid=1647139", "title": "Termoacustica", "text": "La termoacustica \u00e8 una branca della meccanica che si occupa delle trasformazioni dell'energia da termica a sonora, e della realizzazione di motori termoacustici, ovvero macchine in grado di trasformare un suono in energia termica, o una differenza di temperatura in un suono, e da questo ricavare energia elettrica. Gli studi in questo campo sono recenti."}
{"id": "1647140", "revid": "1543377", "url": "https://it.wikipedia.org/wiki?curid=1647140", "title": "Comlo\u0219u Mare", "text": "Comlo\u0219u Mare (in ungherese \"Nagykoml\u00f3s\", in tedesco \"Grosskomlosch\" o \"Gro\u00dfhopfendorf\") \u00e8 un comune della Romania di 5.035 abitanti, ubicato nel distretto di Timi\u0219, nella regione storica del Banato. \nIl comune \u00e8 formato dall'unione di 3 villaggi: Comlo\u0219u Mare, Comlo\u0219u Mic, Lunga."}
{"id": "1647141", "revid": "287204", "url": "https://it.wikipedia.org/wiki?curid=1647141", "title": "Comlosu Mare", "text": ""}
{"id": "1647150", "revid": "1543377", "url": "https://it.wikipedia.org/wiki?curid=1647150", "title": "Co\u0219teiu", "text": "Co\u0219teiu (in ungherese \"Nagykast\u00e9ly\") \u00e8 un comune della Romania di 3.714 abitanti, ubicato nel distretto di Timi\u0219, nella regione storica del Banato. \nIl comune \u00e8 formato dall'unione di 5 villaggi: Co\u0219teiu, Hezeri\u0219, P\u0103ru, \u021aipari, Valea Lung\u0103 Rom\u00e2n\u0103."}
{"id": "1647152", "revid": "287204", "url": "https://it.wikipedia.org/wiki?curid=1647152", "title": "Costeiu", "text": ""}
{"id": "1647153", "revid": "767487", "url": "https://it.wikipedia.org/wiki?curid=1647153", "title": "Tubo di Ranque-Hilsch", "text": "Il tubo di Ranque-Hilsch, detto anche tubo a vortice, \u00e8 un dispositivo che consente di separare un fluido ad alta pressione in due getti separati, caratterizzati da una notevole differenza di temperatura.\nIl cuore del sistema \u00e8 una piccola camera, in cui entra tangenzialmente un getto di aria compressa. I lati della camera presentano due uscite ottenute tramite due tubi di lunghezza opportuna, uno dei quali termina con una valvola. L'altro tubo \u00e8 separato dalla camera a vortice da un diaframma con un foro di diametro pari a circa la met\u00e0 di quello del tubo. Fornendo aria compressa ad una pressione fino a 1000-1200 kPa e regolando il rubinetto si ottiene la fuoriuscita di aria fredda da un tubo e calda dall'altro. La differenza di temperatura pu\u00f2 arrivare a anche a pi\u00f9 di 100 K tuttavia essa \u00e8 funzione della cold fraction (rapporto fra la portata massica in uscita dallo scarico freddo e la portata massica in ingresso) e del rapporto fra la lunghezza operativa del tubo ed il suo diametro.\nNella letteratura scientifica internazionale esistono diverse analisi parametriche volte a comprendere l'effetto dei diversi parametri che entrano in gioco nel funzionamento del RHVT ma l'estrema complessit\u00e0 del fenomeno rende a tutt'oggi impossibile una reale ottimizzazione del tubo. \nIl principio di funzionamento non \u00e8 molto chiaro e molti credono erroneamente che il RHVT sia un effetto del \"Diavoletto di Maxwell\" tuttavia \u00e8 stato mostrato che ci\u00f2 non \u00e8 assolutamente vero infatti la temperatura del gas all'uscita fredda risulta superiore a quella che si avrebbe in seguito ad un'espansione isoentropica dello stesso gas e ci\u00f2 mostra la perfetta aderenza del sistema al secondo principio della termodinamica. \nL'impiego pratico di questo dispositivo \u00e8 molto limitato a causa della necessit\u00e0 di una fonte continua e cospicua di aria compressa ed al basso rendimento (\u00e8 richiesta molta pi\u00f9 energia per comprimere l'aria rispetto all'uso di altri metodi di refrigerazione).\nRecenti studi sono orientati verso l'applicazione dell'effetto Ranque-Hilsch a scambiatori di calore di tipo compatto."}
{"id": "1647158", "revid": "533647", "url": "https://it.wikipedia.org/wiki?curid=1647158", "title": "Reale ordine di San Ferdinando e del merito", "text": "Il Reale ordine di San Ferdinando e del merito, fu un ordine cavalleresco del Regno di Napoli prima, poi del Regno delle Due Sicilie.\nStoria.\nEsso venne fondato il 1\u00ba aprile del 1800 dal re Ferdinando IV, tornato a Napoli dopo l'esilio dovuto all'occupazione napoleonica.\nAttraverso questa istituzione, che pose sotto il patronato di san Ferdinando, suo patrono, antenato e patrono del Regno, egli decise di ricompensare coloro che avevano dato prova di devozione e gli erano rimasti fedeli durante il non facile periodo appena trascorso che lo aveva visto costretto a rifugiarsi in Sicilia, nonch\u00e9 forniva la possibilit\u00e0 al monarca di premiare anche personalit\u00e0 di fede non Cattolica, altrimenti non premiabili per le prerogative di Cattolicit\u00e0 espresse negli Statuti degli Ordini in quel momento contemporanei nel Regno (l'Ordine di San Gennaro e l'Ordine Costantiniano).\nOriginariamente, l'ordine era diviso nelle due classi di \"gran croce\" e di \"commendatore\", alle quale venne in seguito aggiunta anche quella di \"cavaliere\". I cavalieri di gran croce, godevano del titolo di \"eccellenza\" ed avevano il diritto di tenere il capo coperto in presenza del re (retaggio spagnolo concesso anche ai grandi di Spagna di I classe), e non potevano essere pi\u00f9 di ventiquattro, le cui nomine spettavano esclusivamente al gran maestro.\nMeriti speciali erano riservati a quei generali valorosi che si fossero distinti sul campo, che venivano premiati solitamente con la gran croce e coloro che avessero difeso un luogo strategico fondamentale o preso possesso di una citt\u00e0, venivano premiati con la commenda. In entrambi i casi, spettava al re concedere o meno una pensione annua in ricompensa al valore dimostrato."}
{"id": "1647159", "revid": "62004", "url": "https://it.wikipedia.org/wiki?curid=1647159", "title": "Monte Paschi Eroica 2008", "text": "La Monte Paschi Eroica 2008, seconda edizione della corsa, si svolse l'8 marzo 2008, per un percorso totale di 181\u00a0km. Venne vinta dallo svizzero Fabian Cancellara, che termin\u00f2 la gara in 4h34'41\".\nStoria.\nLa gara, partita da Gaiole in Chianti ed arrivata a Siena nella celebre Piazza del Campo, per una distanza complessiva di 181\u00a0km, ha percorso sulle \"strade bianche\", la componente pi\u00f9 caratteristica della corsa, 56,1\u00a0km, suddivisi in sette settori:"}
{"id": "1647174", "revid": "125278005", "url": "https://it.wikipedia.org/wiki?curid=1647174", "title": "Ordine reale delle Due Sicilie", "text": "L'Ordine reale delle Due Sicilie (talvolta anche riportato come \"Reale ordine delle Due Sicilie\") fu un ordine cavalleresco dinastico-statale del Regno di Napoli (1806-1815), stato preunitario dell'Italia.\nStoria.\nL'ordine, risalente al periodo dell'occupazione napoleonica, fu istituito da Giuseppe Bonaparte Re di Napoli, il 24 febbraio 1808, come modalit\u00e0 per ricompensare i pi\u00f9 valorosi tra coloro che avevano aiutato le truppe napoleoniche nella liberazione del paese, o coloro che avevano reso importanti servigi allo Stato.\nL'ordine, originariamente, era suddiviso in tre classi: dignitario, commendatore e cavaliere. Alla rinuncia al trono di Giuseppe, gli succedette Gioacchino Murat (cognato di Napoleone), il quale riform\u00f2 tra i primi atti l'ordine con un decreto datato 5 novembre 1808, e ancora nel 1811.\nCon un decreto del 4 giugno 1815 ad opera di Ferdinando IV d Borbone, quando riprese il proprio trono al crollo del dominio napoleonico nell'Italia meridionale fu ordinata la restituzione dei beni all'Ordine costantiniano di San Giorgio.\nQuattro anni pi\u00f9 tardi, nel 1819, fu lo stesso Ferdinando IV a sopprimere definitivamente l'istituzione, fondando il Reale e militare ordine di San Giorgio della Riunione.\nLe insegne.\nLa decorazione consisteva in una stella d'oro a cinque punte, smaltata di rosso (rubino), recante nel recto lo stemma di Napoli, con il motto: \"Renovata patria\", e nel verso quello della Sicilia, attorniato dalla legenda: \"Joseph Neapoles Siciliarum rex instituit\".\nIn perfetta sintonia con lo stile napoleonico, l'insegna originale era sormontata da un'aquila, ma Ferdinando IV la modific\u00f2 sostituendo l'aquila con la corona reale, ponendo inoltre nel recto (assieme alle armi di Napoli e Sicilia) la nuova legenda: \"Ferdinandus Borbonius utriusque Siciliae Rex P.F.A.\", e nel verso un giglio con le parole: \"Felicitati restituta X Kal., Jun. MDCCCXV.\""}
{"id": "1647182", "revid": "533647", "url": "https://it.wikipedia.org/wiki?curid=1647182", "title": "Reale e militare ordine di San Giorgio della Riunione", "text": "Il Reale e militare ordine di San Giorgio della Riunione fu un ordine cavalleresco (dinastico-statale) del Regno delle Due Sicilie, stato preunitario dell'Italia.\nStoria.\nQuest'ordine venne fondato il 1\u00ba gennaio 1819 da Ferdinando I, re delle Due Sicilie, per celebrare la riunione sotto il suo scettro dei domini di Napoli e Sicilia (l'unione era infatti gi\u00e0 stata costituita in epoca napoleonica e questa istituzione, ovviamente, voleva celebrarne il passaggio alla casata di Borbone-Napoli).\nLa sua istituzione, per\u00f2, comport\u00f2 la soppressione del precedente Ordine reale delle Due Sicilie, creato nel 1808 da Giuseppe Bonaparte, fratello di Napoleone I ed all'epoca re delle Due Sicilie.\nL'Ordine ebbe poi modifiche da Francesco I il 28 settembre 1829, con il quale i due reali Ordini di Francesco I e di San Giorgio della riunione furono uguagliati in dignit\u00e0 e prerogative, e da Ferdinando II con R.D. del 10 maggio 1850.\nLa dottrina prevalente in materia sia cavalleresca che giuridica, considera tale Ordine di tipologia dinastico-statuale o di corona delle Due Sicilie, di conseguenza estinto con la fine di quel regno. Su tale specifica posizione si sono allineati i pretendenti spagnoli e francesi della famiglia Borbone Due Sicilie, che ne ostentano tuttora, in disputa, il Gran Magistero. Inoltre, dalla fondazione come dignit\u00e0 di diritto legata al Ducato di Calabria, e di conseguenza, dalla fine del Regno delle Due Sicilie, come dignit\u00e0 spettante al Ducato di Noto, il ramo ispano-napoletano della Casa Borbone Due Sicilie \u00e8 oggi l'unico che pu\u00f2 ostentare la carica di Gran Connestabile (o Gran Contestabile).\nGradi.\nLe cariche principali erano affidate ai membri della famiglia reale, con il seguente ordine: \nGli aderenti all'ordine erano suddivisi in quattro gruppi di cavalieri, ovvero: \nIn epoche successive vennero aggiunti anche altri due gradi di valore inferiore al cavaliere di grazia: \nOdiernamente, per quanto alla sezione precedente, le uniche dignit\u00e0 esistenti sono:\nLe insegne.\nLe insegne consistevano in una croce smaltata di color rosso rubino, attraversata da due spade d'oro decussate sul retro, con al centro l'effigie di san Giorgio a cavallo che trafigge il drago, circondato da un cerchio turchino e da una ghirlanda d'alloro. In questo cerchio compariva inoltre il motto: .\nI cavalieri di gran croce, oltre la placca d'argento sul lato sinistro del petto, portavano sospesa da una banda, l'immagine di san Giorgio cesellata in oro.\nLe medaglie presentavano su entrambi i lati l'effigie di san Giorgio che trafigge il drago e nella medaglia d'oro si trovava inciso il motto , mentre in quella d'argento la parola .\nIl nastro era azzurro orlato di giallo-arancio."}
{"id": "1647192", "revid": "125274984", "url": "https://it.wikipedia.org/wiki?curid=1647192", "title": "Reale ordine di Francesco I", "text": "Il Reale ordine di Francesco I fu un ordine cavalleresco (di tipo dinastico-statale) del Regno delle Due Sicilie, stato preunitario dell'Italia.\nStoria.\nL'ordine, come indicato dal nome stesso, venne fondato dal re Francesco I delle Due Sicilie il 28 settembre 1829 per premiare i benemeriti nelle scienze, nelle lettere, nelle arti e nell'ambito civile. Dato questo suo spiccato carattere \"civile\", l'ordine fu un vero e proprio precursore dei moderni ordini al merito.\nIl decreto d'istituzione venne catalogato con il numero 2594, firmato il 28 settembre 1829 e pubblicato il 3 ottobre di quello stesso anno.\nInoltre con un decreto in pari data i due reali ordini di Francesco I e di San Giorgio della riunione furono uguagliati in dignit\u00e0 e prerogative.\nUn decreto del re di Sardegna del 7 settembre 1860 abol\u00ec tutti gli Ordini delle Due Sicilie, ma l'imposizione non fu accettata n\u00e9 da Francesco II n\u00e9 dal Conte di Caserta. Quest'ultimo fece 48 concessioni di questo Ordine ad italiani; di queste otto furono Gran Cordoni e tre Gran Croci. Concesse, inoltre, il Gran Cordone a molti dei suoi figli. Dopo il 1920, l'Ordine non venne a lungo pi\u00f9 conferito. Il 22 ottobre 2001 di sua iniziativa, Ferdinando Maria Duca di Castro (1926-2008) riprese a conferirlo dopo aver riscritto dei nuovi Statuti, come associazione privata di Cavalieri ed attualmente l'Ordine viene concesso privatamente dal principe Carlo Duca di Castro (dal 2008) sebbene non esista alcuno Stato al mondo che ne riconosca ufficialmente l'uso. Parte della dottrina, sia cavalleresca che giuridica, considera tale Ordine di tipologia dinastico-statuale o di corona delle Due Sicilie, di conseguenza estinto con la fine di quel regno. Su tale specifica posizione si sono allineati i pretendenti del ramo spagnolo della famiglia Borbone Due Sicilie (e particolarmente l'Infante di Spagna Carlos ed il figlio Pietro), che il Gran Magistero.\nGradi.\nL'ordine era costituito di tre classi: \nA queste si aggiungevano: \nQuesta suddivisione, successivamente, venne corretta da Ferdinando II, figlio di Francesco I, il quale con un decreto promulgato a Caserta il 21 dicembre 1858, aggiunse altre tre classi all'Ordine: i cavalieri di gran cordone, i commendatori con placca che seguivano i cavalieri di gran croce, ed infine i cavalieri di II classe come grado minore che seguiva quello di cavaliere.\nIn seguito a tale riforma degli Statuti le classi divennero otto: \nCome detto Ferdinando Maria di Borbone, Duca di Castro (1926-2008), ne riform\u00f2 gli Statuti il 22 ottobre 2001, aggiungendo i gradi di Dama di Gran Croce, Dama di Commenda e Dama. Tali aggiunte sono considerate inefficaci ed illegittime da parte del ramo ispano-napoletano.\nInsegna.\nL'insegna dell'ordine consisteva in una croce biforcata d'oro, smaltata di bianco e accantonata da quattro gigli d'oro, caricata da uno scudo con la cifra F.I. (Francesco I) sormontata dalla corona e circondato da serto di alloro e da un orlo azzurro con il motto: \"DE REGE OPTIMO MERITO\". Sul rovescio lo scudo riportava la scritta \"FRANCISCUS PRIMUS INSTITUIT M.DCCC.XXIX\".\nLe medaglie, invece, avevano sul fronte l'effigie del re con una corona di quercia intorno e la legenda \"FRANCISCUS I, REG. UTR. SIC. ET HIER. REX\", e nel rovescio il motto \"DE REGE OPTIMO MERITO M.DCCC.XXIX\"."}
{"id": "1647193", "revid": "320578", "url": "https://it.wikipedia.org/wiki?curid=1647193", "title": "Hector Pineda", "text": ""}
{"id": "1647197", "revid": "125875944", "url": "https://it.wikipedia.org/wiki?curid=1647197", "title": "Katia Follesa", "text": "Biografia.\nNata a Giussano da madre siciliana e padre sardo, nel 2001 forma insieme a Valeria Graci il duo comico Katia &amp; Valeria, che dopo un periodo di gavetta tra cabaret e laboratori approda in televisione, in particolare a Italia 1 (\"Colorado Caf\u00e8\"), ma anche a Rai 2 e MTV. Nel 2004 il duo fa parte del cast di \"Zelig off\" e \"Zelig Circus\" (Canale 5).\nNel 2007 Katia e Valeria fanno parte del cast di \"Scherzi a parte\", condotto da Claudio Amendola, Valeria Marini e Cristina Chiabotto su Canale 5.\nNel 2008 il duo gira tre brevi spot come testimonial per Smemoranda.\nIn seguito Katia recita nella sit-com \"Buona la prima!\" al fianco di Ale e Franz. Dal 6 gennaio 2010 conduce \"Salsa rosa\", programma del mattino di Sky Italia, canale Comedy Central. Sempre nel 2010 entra a far parte del quiz di Italia 1 \"Trasformat\" nel ruolo di valletta-comica di Enrico Papi. Appare in \"Ale e Franz Sketch Show\" (2010).\nA partire da febbraio 2011 ritorna con Valeria nella trasmissione \"Zelig\". Sempre nel 2011 recita nel film \"Vacanze di Natale a Cortina\" insieme a Christian De Sica e Sabrina Ferilli. Collabora col comico Maccio Capatonda nel programma televisivo in onda su LA7 \"Ma anche no\". Nel 2011-2012 interpreta alcuni spot per il formaggio Philadelphia e appare in qualche sketch della sitcom \"A&amp;F - Ale e Franz Show\".\nNel febbraio 2012 il duo Katia &amp; Valeria si scioglie. Da settembre dello stesso anno Katia conduce il programma televisivo \"Zelig Off\" con Davide Paniate. Nel 2012 appare nel film \"Benvenuti al Nord\". In alcune puntate del 2013 \u00e8 giudice di \"Cuochi e fiamme\".\nNel 2014 Katia \u00e8 la protagonista della sitcom \"Uno di troppo\" con Angelo Pisani in onda su Super!.\nA partire dal 20 ottobre 2014 conduce su Rai 2 il programma di seconda serata \"Quanto manca\", affiancata da Nicola Savino e Rocco Tanica.\nNella serie animata di produzione Nickelodeon \"A casa dei Loud\" presta la voce alla signora Loud, la madre di Lincoln e delle sue sorelle.\nNel 2016 diventa ospite fissa della prima stagione di \"Bring the Noise\", al quale prende parte anche per la seconda stagione.\nNel 2017, a otto anni di distanza, viene prodotta la quarta stagione di \"Buona la prima!\" e Katia \u00e8 tra i protagonisti. Dal 22 dicembre prende il posto di Benedetta Parodi nella conduzione di \"Junior Bake Off Italia\".\nDal 17 gennaio 2018, assieme a Ivana Mr\u00e1zov\u00e1, affianca Nicola Savino alla conduzione del nuovo programma di Italia 1 \"90 Special\".\nDa febbraio 2018 con Damiano Carrara \u00e8 alla guida di \"Cake star - Pasticcerie in\" \"sfida\" su Real Time.\nDa settembre 2018 diventa speaker di R101 dove conduce un programma insieme ad Alvin.\nDa settembre 2018 conduce \"Big Show\" assieme ad Andrea Pucci in prima serata su Italia 1.\nInsieme al compagno Angelo Pisani nel 2020 sono a teatro con lo spettacolo \"Finch\u00e9 social non ci separi\".\nDa novembre 2020 su DPlay Plus e su Real Time arriva \u2018Social Family \u2013 Stories di Famiglia\u2019, la docu-comedy sulle piccole, grandi avventure di Katia Follesa, della sua dolce met\u00e0, Angelo Pisani, attore di professione, pasticcione ed eterno adolescente, e della figlia Agata, 10 anni, scienziata, sociologa e psicologa di casa.\nNell'aprile 2021 partecipa come concorrente al comedy show di Prime Video \"LOL - Chi ride \u00e8 fuori\".\nVita privata.\nDal 2006 \u00e8 fidanzata con il comico Angelo Pisani, con cui ha una figlia, Agata, nata nel 2010.\nSoffre di cardiomiopatia ipertrofica ed \u00e8 testimonial del Progetto Cor, del Gruppo Ospedaliero San Donato Foundation, che ha l'intento di migliorare la qualit\u00e0 di vita dei pazienti cardiopatici e di creare campagne di prevenzione per le patologie cardiovascolari. Per questa patologia, nel corso degli anni, ha deciso di perdere peso."}
{"id": "1647206", "revid": "1654832", "url": "https://it.wikipedia.org/wiki?curid=1647206", "title": "Marco Della Noce", "text": "Biografia.\nDebutta nel 1988 nello spettacolo con il gruppo comico de \"La Carovana\" assieme a Cesare Gallarini, aggiudicandosi il premio della critica al \"Festival nazionale del Cabaret\". Grazie a questa vittoria vengono notati da Antonio Ricci, che li vorr\u00e0 nel programma comico \"Drive in\". Nello stesso anno compare nello spot pubblicitario della Citro\u00ebn AX Diesel recitando i panni di aiuto cameraman.\nNegli anni novanta intraprende la collaborazione con la Gialappa's Band, partecipando a \"Mai dire Gol\", e successivamente con Serena Dandini ne \"L'ottavo nano\". Partecipa nelle vesti di attore a tre film. L'apparizione a Zelig lo render\u00e0 uno dei comici pi\u00f9 noti del panorama nazionale. Tra i suoi personaggi pi\u00f9 noti vi \u00e8 Oriano Ferrari, meccanico capotecnico ferrarista che si diverte a fare scherzi a Sochmacher (storpiatura del cognome del pilota tedesco della Ferrari).\nNel 2006 ha doppiato il personaggio di Luigi nel film di animazione \"Cars - Motori ruggenti,\" nel 2011 in Cars 2 e nel 2017 in Cars 3. Dal 7 novembre 2012, fa parte del gruppo di comici della trasmissione \"Made in Sud\" andata in onda, in edizione nazionale, su Rai 2, esibendosi nel personaggio di \"Larsen\", il microfonista della trasmissione. Dal 23 settembre 2013 a febbraio 2014 fa parte del cast di \"Striscia la notizia\" nei panni di \"Capitan Ventosa\" in sostituzione di Luca Cassol.\nGli anni dal 2016 al 2017 sono stati i pi\u00f9 bui, a causa della separazione con la ex-moglie e delle difficolt\u00e0 che ci\u00f2 ha generato sia a livello economico che personale, e di conseguenza a livello lavorativo. A partire dal 2018, inizia il suo percorso di rinascita, ritornando a fare spettacoli live. Aumenta inoltre la sua presenza sui social media con la creazione del canale YouTube con la rubrica dedicata al mondo dei motori. Nel 2019, l'aumento delle serate e il ritrovato amore da parte dei suoi fan lo portano alla creazione del nuovo format teatrale \"Marco Della Noce - Il Ritorno\"."}
{"id": "1647207", "revid": "287204", "url": "https://it.wikipedia.org/wiki?curid=1647207", "title": "Fantastic Children", "text": " \u00e8 un anime illustrato da Takashi Nakamura e prodotto dalla Nippon Animation. \u00c8 stato trasmesso in Giappone da TV Tokyo dal 4 ottobre 2004 al 28 marzo 2005, per un totale di 26 episodi, ed \u00e8 stato inoltre trasmesso sul satellite della Animax.\nLa serie \u00e8 stata in seguito tradotta dalla Animax in inglese per la trasmissione nel sudest asiatico. I diritti nordamericani sono della Bandai Entertainment, che ha prodotto una sua traduzione per la trasmissione nella regione.\nTrama.\nLa serie inizia con l'introduzione di un gruppo di bambini dai capelli bianchi, conosciuti come i \"Bambini di Befort\", chiamati cos\u00ec per un immaginario villaggio in Belgio, dove la loro esistenza era stata per prima segnalata nel 1489. Nell'anno 2012, l'energico Tohma incontra l'introversa Helga sulle spiagge dell'isola Papin. I due si imbarcano in un'avventura che li spinger\u00e0 a incontrarsi con i Bambini di Befort, che hanno vagato per secoli per l'Europa in cerca di una persona di nome Tina.\nAltre versioni.\nManga.\n, disegnato da Masakazu Miyano, \u00e8 stato pubblicato sul mensile \"Monthly Comic Flapper\" e raccolto in due volumi \"tank\u014dbon\".\nVideogioco.\nIl videogioco di \"Fantastic Children\" \u00e8 stato prodotto per il Game Boy Advance e distribuito il 19 maggio 2005 dalla Bandai. Sviluppato dalla Inti Creates, il gioco segue Tohma attraverso le sue avventure partendo dall'isola Papen con Helga, Chitto e i Bambini di Befort"}
{"id": "1647208", "revid": "1818647", "url": "https://it.wikipedia.org/wiki?curid=1647208", "title": "Ordine di San Gregorio Magno", "text": "L'Ordine equestre pontificio di San Gregorio Magno (in latino: \"Ordo Sancti Gregorii Magni\") \u00e8 un ordine cavalleresco della Santa Sede.\nStoria.\nEsso venne fondato da papa Gregorio XVI il 1\u00ba settembre 1831, dopo appena sette mesi dalla sua elezione, mediante il breve \"Quod summis\".\nL'Ordine di San Gregorio Magno \u00e8 ancora oggi uno dei cinque ordini pontifici della Santa Sede, precede l'Ordine di San Silvestro. Secondo il cerimoniale diplomatico \u00e8 un ordine di prima classe. L'ordine \u00e8 riservato a uomini e donne di religione cattolica (rarissimi sono i casi di conferimento a non cattolici) in riconoscimento per il loro servizio alla Chiesa, per impieghi straordinari, in supporto alla Santa Sede e per il loro buon esempio presso le comunit\u00e0 e nel paese. \u00c8 riservato a cattolici di distinta condizione, anche se non sono richiesti requisiti nobiliari. \u00c8 concesso anche a militari solo a partire dal grado di maggiore. Gode del privilegio del saluto militare da parte delle guardie svizzere. I cavalieri di gran croce godono del trattamento di \"Eccellenza\".\nIl motto dell'Ordine \u00e8 \"Pro Deo et Principe\" (letteralmente: \"Per Dio e per il sovrano\", dove si gioca sulla duplice valenza del titolo latino \"princeps\" tra sovrano dello Stato - inteso nella figura del papa regnante - e \"princeps apostolorum\", \"principe degli apostoli\", titolo riconosciuto a San Pietro, primo papa).\nI membri dell'Ordine non avevano particolari privilegi, ma \u00e8 curioso notare che a loro venne riconosciuto il diritto di cavalcare sin dentro la basilica di San Pietro a Roma, un privilegio ad ogni modo usato di rado e presto annullato. Tuttora godono di precedenze durante le cerimonie.\nModalit\u00e0 di conferimento.\n\"[...] I vescovi diocesani possono proporre il conferimento di una onorificenza pontificia ad ecclesiastici e laici, in segno di apprezzamento e riconoscenza per il servizio prestato. Un Vicario Generale pu\u00f2 parimenti richiedere tale conferimento, dichiarando per\u00f2 esplicitamente di procedere in merito con espressa autorizzazione del proprio Vescovo. La richiesta, accompagnata dal curriculum vitae dei candidati (et\u00e0, professione, condizione familiare e sociale, con descrizione accurata delle benemerenze acquisite nei riguardi della Chiesa), dovr\u00e0 essere inviata alla Nunziatura Apostolica, che la far\u00e0 pervenire \u2013 corredata dal proprio nulla osta \u2013 alla Segreteria di Stato. Le domande provenienti dai territori soggetti alla vigilanza delle Congregazioni per le Chiese orientali e per l\u2019Evangelizzazione dei Popoli, siano prima inviate al Dicastero competente che provveder\u00e0 poi a trasmetterle alla Segreteria di Stato [...].\"\nClassi.\nL'Ordine dispone di quattro classi di benemerenza:\nInsegne.\nLe differenze tra la classe civile e militare consistono essenzialmente per i primi nell'indossare una croce sostenuta da una corona d'alloro, nei secondi nell'indossare una croce sormontata da un trofeo di guerra. Va rilevato che la classe militare, oggi, \u00e8 quasi mai conferita.\nAraldica.\nGli insigniti di Gran Croce dell'Ordine sono autorizzati ad attorniare il loro scudo con una fascia rossa e oro con le lettere in oro \"PRO DEO ET PRINCIPE\", mentre gli altri ranghi inferiori possono porre la loro onorificenza con nastro sotto la punta dello scudo."}
{"id": "1647211", "revid": "6923", "url": "https://it.wikipedia.org/wiki?curid=1647211", "title": "Lamidato", "text": "Il lamidato \u00e8 un sistema di governo islamico di tipo feudale presente in Camerun, istituito dai cavalieri Fulb\u00e9 ad inizio Ottocento. L'introduzione di questo sistema avvenne nel contesto dell'islamizzazione delle trib\u00f9 animiste. Il Lamidato pi\u00f9 prestigioso ancora presente \u00e8 quello di Rey Bouba.\nIl re (\"Lamido\") \u00e8 l'equivalente di un sultano islamico ed esercita la sua autorit\u00e0 all'interno di un lamidato, sorta di regno locale, suddiviso in varie provincie e governato con una struttura piramidale. Questa figura gode dei privilegi riservati alle autorit\u00e0 locali e detiene spesso potere decisionale anche a livello giuridico/tribale ossia risolve le controversie che si vengono a creare nella sua giurisdizione."}
{"id": "1647220", "revid": "767487", "url": "https://it.wikipedia.org/wiki?curid=1647220", "title": "BMW S50", "text": "La BMW S50 \u00e8 una famiglia di motori alternativi a combustione interna alimentati a benzina per uso automobilistico e prodotti tra il 1992 ed il 2001 dalla casa automobilistica tedesca BMW.\nDescrizione.\nSi tratta di una famiglia di tre motori ad alte prestazioni che durante gran parte degli anni novanta hanno equipaggiato le sportive M3 e Z3 M sia per il mercato europeo che per quello statunitense.\nDerivati dalla famiglia di motori M50, sono tre motori a 6 cilindri in linea, caratterizzati dalla distribuzione a due assi a camme in testa comandati da doppia catena, con quattro valvole per cilindro mosse tramite punterie a bicchiere e con variatore di fase VANOS.\nMolte sono state le migliorie apportate a questi motori, rispetto alla famiglia \"M50\" da cui derivano. In primo luogo, la testata \u00e8 stata rivista per meglio resistere alle maggiori sollecitazioni termiche e meccaniche. Anche i pistoni sono stati rivisitati ed ognuno ha ricevuto un nuovo cielo per ottimizzare la conformazione della camera di scoppio, mentre il mantello dei pistoni stessi \u00e8 stato rivestito in grafite per ridurre la potenza dissipata in calore.\nDi seguito, ecco una breve descrizione di ogni singola versione dei tre motori componenti la famiglia \"S50\".\nS50B30.\n\u00c8 il motore che ha equipaggiato le prime \"M3 E36\" prodotte dal 1993 all'inizio del 1995. Ogni cilindro misura 86x85.8 mm in alesaggio e corsa, per una cilindrata complessiva di 2990 cm\u00b3. La centralina elettronica preposta all'iniezione \u00e8 una Bosch Motronic 3.3, e svolge anche un'azione preventiva nei confronti di eventuali battiti in testa, grazie ad una logica di programmazione molto raffinata. L'alimentazione \u00e8 affidata a 6 farfalle separate, una per cilindro, anch'esse gestite dalla sofisticata centralina.\nLa potenza massima \u00e8 di 286 CV a 7000 giri/min, mentre la coppia massima raggiunge i 320 Nm a 3600 giri/min.\nS50B30US.\n\u00c8 la versione del 3 litri previsto per le \"M3 E36\" destinate al mercato statunitense. Rispetto alla versione europea, tale versione \u00e8 molto depotenziato, poich\u00e9 riesce a raggiungere i 240 CV. In effetti con la versione europea ha molte differenze, riscontrabili per esempio nell'assenza delle sei farfalle, sostituite da un'unica farfalla, analoga a quella dei motori \"M50\". Inoltre cambiano anche la testata, meno prestante, ed il tipo di distribuzione, sempre \"VANOS\", ma anch'essa meno spinta. Infine \u00e8 differente anche la centralina, una Siemens.\nS50B32.\n\u00c8 un'evoluzione dell'unit\u00e0 \"S50B30\", rispetto alla quale si differenzia in primo luogo per la leggera rialesatura (da 86 ad 86.4\u00a0mm) e per il pi\u00f9 deciso allungamento della corsa (da 85.8 a 91\u00a0mm). La cilindrata totale \u00e8 salita cos\u00ec a 3201\u00a0cm\u00b3. Un'altra importante differenza sta nella nuova distribuzione a fasatura variabile \"bi-VANOS\", che coinvolge non solo le valvole di aspirazione, ma anche quelle di scarico.\nSul fronte alimentazione, sono stati montati tre corpi farfallati gemellati al posto dei sei corpi farfallati singoli.\nLa potenza massima \u00e8 di 321\u00a0CV a 7400 giri/min, mentre la coppia massima raggiunge i 350 N\u00b7m a 3250 giri/min.\nQuesto motore \u00e8 stato montato su:"}
{"id": "1647222", "revid": "114213377", "url": "https://it.wikipedia.org/wiki?curid=1647222", "title": "Parco Valle del Lanza", "text": "Il Parco Valle del Lanza, area protetta di interesse sovracomunale (PLIS), istituita con delibera della Giunta Regionale n. 7/8967 del 30/04/2002, Decreto Presidente Regione Lombardia n. 8548 del 17/05/2002 e delibera della Giunta Provinciale di Como n. 245/12791 del 6/11/2003, \u00e8 situata a ridosso del confine con la Confederazione Elvetica delle provincie Varese e Como, nella parte occidentale dell'arco collinare pedemontano lombardo, compreso tra i fiumi Adda e Ticino, il PLIS si sviluppa attorno alla valle del fiume Lanza (conosciuto anche come Gaggiolo o Ranza) che nasce sulle pendici meridionali del Monte San Giorgio (Canton Ticino), e confluisce nell'Olona nel Comune di Malnate.\nRaggiunge un'estensione di 1064 ettari. Della provincia di Varese fanno parte i comuni di Malnate (355 ettari), Comune capofila, e Vedano Olona (86 ha) mentre a quella di Como appartengono Bizzarone (124 ettari), Solbiate con Cagno (190 ha), Valmorea (111 ha) e Rodero (195 ha).\nIl territorio del Parco ospita alcuni elementi di pregio, tali sia per gli aspetti ecologici legati all'ecosistema fluviale e perifluviale, sia per quelli geologici (affioramenti di gonfolite) e antropici (i mulini presenti lungo il fiume, le cave di arenaria e la ferrovia della Valmorea).\nNel 2015 al suo interno \u00e8 stato istituito il Monumento naturale Sistema naturalistico delle cave di Molera di Malnate e Cagno.\nIl parco dovrebbe essere attraversato dalla Ciclovia Olona Lura, un itinerario ad anello di 165 km in grado di connettersi ad altri 6 parchi locali lungo il fiume Olona e il torrente Lura."}
{"id": "1647224", "revid": "767487", "url": "https://it.wikipedia.org/wiki?curid=1647224", "title": "Cenerentola '80", "text": "Cenerentola '80 \u00e8 un film del 1984 diretto da Roberto Malenotti.\nDel film, che ha come protagonisti Bonnie Bianco e Pierre Cosso, esiste una versione televisiva trasmessa in due puntate su Rai 2\nTrama.\nCindy \u00e8 figlia adulterina della \"colpa di suo padre\", come suole chiamarla la cattiva matrigna con cui vive a New York insieme a due sorellastre e al padre, pizzaiolo napoletano. Madre e figlie partono allora per l'Italia, sar\u00e0 una vacanza di studio, dal momento che le due predilette frequenteranno l'accademia musicale di Santa Cecilia. Il padre convince la famiglia ad accettare in compagnia anche Cindy. \nDurante il viaggio Cindy conosce un ragazzo italiano, venuto in America come cantante. Lei stessa lo \u00e8, oltre che ballerina ma senza tante ambizioni tuttavia con tanti sogni di successo nel cassetto.\nSenza che lei sappia nulla della condizione sociale di lui, iniziano a vivere da buoni amici a Roma. Mizio cos\u00ec si fa chiamare, \u00e8 in realt\u00e0 un principe: figlio di un nobile padre, e non vuole saperne di accettare l'investitura all'incarico che il genitore gli vuole addossare in eredit\u00e0. Egli ama vestire casual, esibirsi in discoteca come cantautore e coltivare la sua amicizia con Cindy. Quest'ultima prova l'ebbrezza delle sue notti romane, resta coinvolta involontariamente in spiacevoli disavventure, tanto da venir minacciata di forzato rimpatrio. Dai pasticci la liberer\u00e0 allora Mizio, che a sua volta, come ricatto necessariamente accettato, deve accettare l'investitura disprezzata e derisa di Gran Cerimoniere. Cindy partecipa, con l'aiuto ed i consigli disinteressati di una maga romana, al gran ballo di palazzo organizzato dal padre di lui, il quale ha avuto la felice idea di invitarvi anche la cattiva matrigna con relative figlie, quest'ultima nello speranzoso desiderio di impalmare qualche principe romano ancora disponibile con loro. Cindy scopre soltanto allora la vera identit\u00e0 di Mizio celata fino ad allora. Irritazione e fuga dal palazzo con prevedibile perdita, riappacificazione finale dopo la necessaria spiegazione tra i due innamorati, concludono la rivisitazione moderna della bella favola immortale. Ai due si apre un futuro di successo come cantanti."}
{"id": "1647228", "revid": "729019", "url": "https://it.wikipedia.org/wiki?curid=1647228", "title": "Fra Moriale", "text": "Biografia.\nEra originariamente un frate dell'ordine degli Ospitalieri; arrivato in Italia all'incirca nel 1345, milit\u00f2 per Luigi I d'Ungheria, nelle guerre di successione del Regno di Napoli.\nNel 1349 si un\u00ec alla Grande Compagnia di Guarnieri d'Urslingen.\nIn seguito milit\u00f2 per lo Stato Pontificio che ben presto abbandon\u00f2 poich\u00e9 era mal pagato per i servigi che prestava.\nNel 1352, Galeotto I Malatesta lo assedi\u00f2 nella citt\u00e0 di Aversa. A nulla valsero per Fra' Moriale le enormi ricchezze che aveva ammassato in citt\u00e0 durante gli anni di rapine: fiaccato dalla fame, fu costretto ad arrendersi, ottenendo in cambio salva la vita sua e dei suoi uomini. Durante la \"Campagna della Marca\" (1353) tante furono le efferatezze belliche compiute dalla compagnia di Fra' Moriale che il vescovo di Camerino, durante una pubblica omelia, lo paragon\u00f2 all'Anticristo.\nAlla morte del Duca di Urslingen, rifond\u00f2 e assunse il comando della Grande Compagnia, e ne riorganizz\u00f2 le sue milizie, assoldando Tedeschi, Italiani e Provenzali, e con un suo parente, Bertrando de la Motte, comp\u00ec varie imprese in Toscana e in Romagna meditando di costruirsi un proprio Stato.\nSuccessivamente, lasci\u00f2 la compagnia di ventura e and\u00f2 in soccorso dei suoi fratelli, pure loro capitani, Annebaldo e Brettone, che erano in contrasto con la famiglia Cola per ragioni di denaro. Avendo proferito, minacce ed ingiurie all'indirizzo di Cola di Rienzo, fu arrestato con i fratelli e condannato a morte, e venne poi decapitato nella piazza del Campidoglio il 29 agosto 1354 e sepolto nella basilica di Santa Maria in Aracoeli."}
{"id": "1647235", "revid": "124742385", "url": "https://it.wikipedia.org/wiki?curid=1647235", "title": "Operatic pop", "text": "Operatic pop o pop opera indica nell'ambito della musica un sottogenere nel quale avviene una fusione fra la musica pop e la tradizione dell'opera.\nDefinito come un genere, ha guadagnato in popolarit\u00e0 dal 1990 e ha acquisito una propria lista di \"Billboard\".\nDescrizione.\nEsiste in diverse forme: la pi\u00f9 comune vede un interprete di musica leggera che esegue nello stile proprio delle opere liriche un brano non appartenente al repertorio classico; per converso, il termine pu\u00f2 essere riferito anche a quella parte di repertorio \"leggero\" eseguita da un cantante lirico con lo stile adottato, appunto, nell'ambito del melodramma. Infine, per estensione, il termine pu\u00f2 essere riferito a musicisti e cantanti contemporanei che eseguono, adottando sonorit\u00e0 e ritmi moderni, brani di musica classica del repertorio antico.\nIl genere \u00e8 affine per significato al cosiddetto \"crossover musicale\", cui pu\u00f2 essere assimilato il \"baroque pop\", e nel mondo editoriale e dell'impresa discografica anglosassone viene spesso indicato con il lemma \"Popera\".\nIn senso lato, pop opera (od opera pop) pu\u00f2 indicare opere destinate principalmente al teatro o a trasposizioni cinematografiche - spesso in forma di \"musical\" - strutturate in un libretto e articolate su numeri bene identificati (ovvero con arie, romanze, concertati, cori, ecc., cos\u00ec come avviene per le opere liriche del repertorio classico).\nLe musiche che accompagnano tali opere si rifanno tuttavia a tematiche e suoni moderni, come ad esempio \"Cats\", \"Jesus Christ Superstar\", \"Tommy\", \"Il fantasma dell'Opera\", \"Orfeo 9\" ed altre."}
{"id": "1647237", "revid": "162719", "url": "https://it.wikipedia.org/wiki?curid=1647237", "title": "Oto Melara", "text": ""}
{"id": "1647240", "revid": "287204", "url": "https://it.wikipedia.org/wiki?curid=1647240", "title": "L'universo elegante", "text": "L'universo elegante. Superstringhe, dimensioni nascoste e la ricerca della teoria ultima \u00e8 un libro del fisico Brian Greene pubblicato nel 1999.\n\u00c8 un saggio scientifico che introduce alla teoria delle stringhe e alle pi\u00f9 recenti teorie della fisica delle particelle e della cosmologia ripercorrendo anche la storia della fisica recente come la meccanica quantistica e la teoria della relativit\u00e0, per avere una migliore comprensione delle nuove teorie. Si pu\u00f2 definire un testo di ampia divulgazione in quanto invece di partire dalle formule o da complesse dimostrazioni teoriche si addentra nella materia attraverso esempi tratti dalla vita quotidiana e facilmente comprensibili al pubblico pi\u00f9 esteso possibile.\nIl libro \u00e8 stato finalista al Premio Pulitzer (General Nonfiction 2000) e ha vinto il Premio Aventis, il pi\u00f9 prestigioso premio inglese per la saggistica scientifica.\nContenuti.\nPartendo da una breve considerazione della fisica classica, che si concentra sui principali conflitti in fisica, Greene stabilisce un contesto storico per la teoria delle stringhe come mezzo necessario per integrare il mondo probabilistico del modello standard della fisica delle particelle e la fisica deterministica newtoniana del mondo macroscopico . Greene discute il problema essenziale della fisica moderna: l'unificazione della teoria della relativit\u00e0 generale e della meccanica quantistica di Albert Einstein. Greene suggerisce che la teoria delle stringhe sia la soluzione a questi due approcci conflittuali. Greene usa frequentemente analogie e esperimenti di pensiero per fornire ai profani un mezzo per venire a patti con la teoria che ha il potenziale per creare una teoria unificata della fisica."}
{"id": "1647242", "revid": "2113968", "url": "https://it.wikipedia.org/wiki?curid=1647242", "title": "Osun-Osogbo", "text": "Osun-Osogbo \u00e8 una foresta sacra che si trova sulle rive del fiume Osun, nei pressi della citt\u00e0 nigeriana di Osogbo, nello stato di Osun.\n\u00c8 una delle ultime foreste sacre che confinavano con le citt\u00e0 Yoruba prima dell'urbanizzazione.\nDimora della dea della fertilit\u00e0 Oshun, oggi \u00e8 considerato (come Bosco sacro) un'espressione di identit\u00e0 dal popolo Yoruba.\nPer il suo valore culturale la foresta \u00e8 stata inserita tra i patrimoni dell'umanit\u00e0 dell'UNESCO nel 2005."}
{"id": "1647243", "revid": "339392", "url": "https://it.wikipedia.org/wiki?curid=1647243", "title": "Pop opera", "text": ""}
{"id": "1647245", "revid": "287204", "url": "https://it.wikipedia.org/wiki?curid=1647245", "title": "La trama del cosmo", "text": "La trama del cosmo. Spazio, tempo, realt\u00e0 \u00e8 il secondo libro pubblicato dal fisico Brian Greene nel 2004.\nTratta come nel precedente di teoria delle stringhe, cosmologia, fisica quantistica e delle pi\u00f9 recenti teorie nel campo della fisica delle particelle.\n\u00c8 suddiviso in 5 parti."}
{"id": "1647246", "revid": "339392", "url": "https://it.wikipedia.org/wiki?curid=1647246", "title": "Opera pop", "text": ""}
{"id": "1647249", "revid": "1543377", "url": "https://it.wikipedia.org/wiki?curid=1647249", "title": "La confraternita dell'uva", "text": "La confraternita dell'uva (titolo originale in inglese \"The Brotherhood of the Grape\") \u00e8 un romanzo di John Fante, pubblicato per la prima volta in volume negli Stati Uniti nel 1977, prima edizione italiana pubblicata come La confraternita del Chianti da Leonardo e successivamente da Marcos y Marcos. Il nuovo titolo italiano \u00e8 apparso per Einaudi.\nIl romanzo.\nNe \"La confraternita dell'uva\" John Fante descrive la storia di suo padre e dei suoi amici, \"\u00abla storia di quattro italiani vecchi e ubriaconi\"\u00bb, come egli stesso la definisce in una lettera a Carey McWilliams del 1974.\nIl vero protagonista del racconto \u00e8 il vecchio Nick Molise, muratore in pensione in perenne conflitto col figlio Mario, con la moglie e con l'altro figlio scrittore, Henry Molise.\nIn realt\u00e0 si pu\u00f2 intravedere attraverso la figura di Nick Molise quella del padre dell'autore.\nIl romanzo si snoda fra i conflitti familiari, le idee praticamente irraggiungibili di Nick ed i suoi progetti mai realizzati, il fallimento dei sogni e la finale comprensione dei propri limiti.\nFante descrive in questo romanzo il difficile rapporto col padre tratteggiando con la sua solita ironia amara un ritratto impietoso e realistico della propria famiglia.\nCuriosit\u00e0.\nIl brano \"L'accolita dei rancorosi,\" contenuto nell'album \"Il ballo di San Vito\" di Vinicio Capossela, \u00e8 un esplicito omaggio al romanzo. Dal libro ha preso ispirazione anche la compagnia teatrale italiana \"La Confraternita del Chianti\"."}
{"id": "1647252", "revid": "33689", "url": "https://it.wikipedia.org/wiki?curid=1647252", "title": "Pirla", "text": "Pirla \u00e8 un termine in uso in molti dialetti di area lombarda ed emiliana, in particolare nel dialetto milanese, per indicare l'organo sessuale maschile, oppure come aggettivo o insulto con il significato di \"stupido\", \"sciocco\". In quest'ultimo significato, il termine \u00e8 ormai conosciuto in tutta Italia e attestato sui dizionari senza essere considerato regionale.\nDi origine incerta, attestato dal 1920, deriva probabilmente da \"pirlare\", variante di \"prillare\", ovvero \"girare su s\u00e9 stesso\"; in milanese significa anche \"trottola\".\nUna sentenza della Cassazione ha stabilito che dare del \"pirla\" \u00e8 lesivo dell'onore del destinatario.\nSinonimi.\nUn sinonimo di pirla, ma di uso meno comune, \u00e8 \"pistola\" o \"pestola\" che ha un analogo significato ed assume questo nome forse per un richiamo itifallico. \nSempre in Lombardia e in alcune zone limitrofe \u00e8 usato con lo stesso significato il termine \"ci\u00f9la\", che nella forma verbale \"ciulare\" assume il significato di avere un rapporto sessuale.\nLaddove nel suo significato pi\u00f9 precipuo si avvicina molto al veneto e friulano \"m\u00f3na\" (organo genitale femminile), al siciliano \"minchiuni\", al piemontese \"picio\", all'italiano \"coglione\" si distingue invece dal ligure \"bel\u00ecn\" (identico significato assume invece il termine \"belinone\") in quanto il significato di quest'ultimo \u00e8 pi\u00f9 espressamente riferito all'organo sessuale maschile e non alle caratteristiche psicosomatiche dell'interessato. \u00c8 invece identico il significato dei rispettivi derivati \"belinata\" e \"pirlata\".\nNella lingua piemontese, il termine trova il suo corrispettivo in \"picio\".\nDerivati.\nIl suo vezzeggiativo \u00e8 \"pirl\u00e8ta\" (in dialetto) o \"pirletta\" (italianizzato), un po' meno drastico, leggermente commiserevole con il significato pi\u00f9 che altro di ingenuotto, per esempio di un uomo succube della moglie si dice che \u00e8 un \"pirletta\". Il suo maggiorativo, \"pirlone\", ha un significato analogo a \"pirla\" ma meno incisivo e anche affettuoso.\nLe locuzioni pi\u00f9 comuni sono: dire o fare \"pirlate\" analogo a dire o fare cose poco intelligenti.\nCuriosit\u00e0.\nPirla \u00e8 una delle 26 frazioni del Comune di Monteggio, Ticino, nel sud della Svizzera. Il nome in questo caso deriva dal latino \"pirula\", \"piccola pietra\"."}
{"id": "1647253", "revid": "2128848", "url": "https://it.wikipedia.org/wiki?curid=1647253", "title": "Lucrezia Borgia", "text": "Figlia illegittima terzogenita di papa Alessandro VI (al secolo Rodrigo Borgia) e di Vannozza Cattanei, fu una delle figure femminili pi\u00f9 controverse del Rinascimento italiano.\nFin dagli undici anni fu soggetta alla politica matrimoniale collegata alle ambizioni politiche prima del padre e poi del fratello Cesare Borgia. Quando il padre ascese al soglio pontificio la dette inizialmente in sposa a Giovanni Sforza, ma pochi anni dopo, in seguito all'annullamento del matrimonio, Lucrezia spos\u00f2 Alfonso d'Aragona, figlio illegittimo di Alfonso II di Napoli. Un ulteriore cambiamento delle alleanze, che avvicin\u00f2 i Borgia al partito filofrancese, port\u00f2 all'assassinio di Alfonso, su ordine di Cesare.\nDopo un breve periodo di lutto trascorso a Nepi con il figlio avuto da Alfonso, Lucrezia partecip\u00f2 attivamente alle trattative per le sue terze nozze, quelle con Alfonso I d'Este, primogenito del duca Ercole I di Ferrara, il quale dovette, pur riluttante, accettarla in sposa. Alla corte estense Lucrezia fece dimenticare la sua origine di figlia illegittima del papa, i suoi due falliti matrimoni e tutto il suo passato burrascoso; infatti, grazie alla sua bellezza e alla sua intelligenza, si fece ben volere sia dalla nuova famiglia sia dalla popolazione ferrarese.\nPerfetta castellana rinascimentale, acquist\u00f2 la fama di abile politica e accorta diplomatica, tanto che il marito arriv\u00f2 ad affidarle la conduzione politica e amministrativa del ducato quando doveva assentarsi da Ferrara. Fu anche un'attiva mecenate, accogliendo a corte poeti e umanisti come Ludovico Ariosto, Pietro Bembo, Gian Giorgio Trissino e Ercole Strozzi.\nDal 1512, per le sventure che colpirono lei e la casa ferrarese, Lucrezia inizi\u00f2 a indossare il cilicio, s'iscrisse al Terz'ordine francescano, si leg\u00f2 ai seguaci di San Bernardino da Siena e di Santa Caterina e fond\u00f2 il Monte di Piet\u00e0 di Ferrara per soccorrere i poveri. Mor\u00ec nel 1519, a trentanove anni, per complicazioni dovute ad un parto.\nLa figura di Lucrezia ha assunto diverse sfumature nel corso dei periodi storici. Per una certa storiografia, soprattutto ottocentesca, i Borgia hanno finito per incarnare il simbolo della spietata politica machiavellica e la corruzione sessuale attribuita ai papi rinascimentali. La stessa reputazione di Lucrezia si offusc\u00f2 in seguito all'accusa di incesto, rivolta da Giovanni Sforza alla famiglia della moglie, a cui si aggiunse in seguito la fama di avvelenatrice, dovuta in particolare alla tragedia omonima di Victor Hugo, musicata in seguito da Gaetano Donizetti: in questo modo la figura di Lucrezia venne associata a quella di \"femme fatale\" partecipe dei crimini commessi dalla propria famiglia.\nFamiglia.\nNacque a Subiaco il 18 aprile 1480, terza figlia del cardinale spagnolo Rodrigo Borgia, arcivescovo di Valencia, che nel 1492 sarebbe stato eletto Papa della Chiesa cattolica con il nome di Alessandro VI. La madre era invece una donna mantovana, Vannozza Cattanei, amante di Rodrigo per ben quindici anni.\nLa bambina venne battezzata Lucrezia e fu l'unica figlia femmina che Rodrigo ebbe da Vannozza. Della famiglia facevano gi\u00e0 parte due fratelli Cesare e Juan e, due anni dopo, si sarebbe aggiunto il piccolo Jofr\u00e9. Rodrigo Borgia in realt\u00e0 aveva altri tre figli, nati da madri ignote e maggiori di et\u00e0 rispetto a quelli avuti da Vannozza: Pedro Lu\u00ecs, Girolama e Isabella, i quali ebbero pochi rapporti con gli altri fratellastri. Rodrigo, pur riconoscendoli segretamente al momento della loro nascita, nascose bene, almeno inizialmente, l'esistenza dei figli, tanto che un messo mantovano, nel febbraio 1492, parlava di Cesare e Juan come nipoti del cardinale.\nI piccoli Borgia furono molto influenzati dalle origini valenciane e molto legati fra loro. In particolare Lucrezia si leg\u00f2 con maggiore intimit\u00e0 a Cesare e tra di loro esisteva un sentimento di reciproco amore e fedelt\u00e0. Tuttavia la consapevolezza di essere considerati con sprezzo stranieri potenzi\u00f2 il senso di coesione dei Borgia fra loro, tanto che assunsero ai loro servizi soprattutto parenti o connazionali, convinti che fossero gli unici di cui potersi veramente fidare.\nProbabilmente i primi anni Lucrezia visse con Vannozza nella casa in piazza Pizzo di Merlo a Roma, in quanto Rodrigo inizialmente mantenne il pi\u00f9 possibile segreta l'esistenza dei suoi figli. Era molto amata dal padre che, secondo alcuni cronisti, le voleva bene \u00abin superlativo grado\u00bb. Con la madre invece Lucrezia ebbe sempre un rapporto distaccato. In seguito venne affidata alle cure di una cugina del padre, Adriana Mila, vedova del nobile Ludovico Orsini. Questa capofamiglia si assoggettava interamente agli interessi di Rodrigo, fungendo da guardiana di Lucrezia e favorendo la relazione del cardinale con la quattordicenne Giulia Farnese Orsini, sua nuora. La grande amicizia che nacque fra Giulia e Lucrezia permise a quest'ultima di non addolorarsi alla partenza di Cesare per l'universit\u00e0 di Perugia e alla morte del fratellastro Pedro Lu\u00ecs.\nLucrezia crebbe, come le altre figure femminili della sua famiglia, completamente assoggettata al \u00abpotere e predominio sessuale maschile\u00bb di suo padre Rodrigo. Possedeva la stessa sensualit\u00e0 e l'indifferenza alla morale sessuale del padre e dei fratelli, ma sapeva anche dimostrarsi gentile e compassionevole.\nBiografia.\nGiovinezza.\nAllevata da Adriana, Lucrezia ricevette un'istruzione completa: grazie a bravi precettori, fra cui anche Carlo Canale (ultimo marito di Vannozza) che la inizi\u00f2 alla poesia, impar\u00f2 lo spagnolo, il francese, l'italiano e un po' di latino, ma anche la musica, la danza, il disegno e il ricamo. Le venne insegnato anche a esprimersi con eleganza ed eloquenza. Nel convento di San Sisto apprese inoltre le pratiche religiose.\nAll'et\u00e0 di undici anni Lucrezia venne promessa in moglie due volte a pretendenti spagnoli: il cardinale Borgia aveva infatti immaginato un avvenire in Spagna per i suoi figli. Nel febbraio del 1491 il prescelto fu inizialmente Don Cherubino Juan de Centelles, con un contratto che prevedeva una dote di 30.000 \"timbres\" suddivisi in parte in denaro e in parte in gioielli dono alla sposa da parte della famiglia Borgia, firmato il 26 febbraio '91; due mesi dopo Rodrigo Borgia stipul\u00f2 nuovi patti nuziali con un altro valenciano, Gaspare di Procida, figlio del conte di Aversa. Ma nel 1492, in seguito all'elezione al trono pontificio con il nome di Alessandro VI, Rodrigo ruppe entrambi i fidanzamenti in cambio di ricompense verso le famiglie dei due pretendenti.\nDivenuto Papa Alessandro VI, i piani matrimoniali riguardanti Lucrezia subirono un profondo mutamento: potendo adesso mirare ben pi\u00f9 in alto di semplici nobili spagnoli, il pontefice cerc\u00f2 di accasare la figlia in Italia, con la visione di stringere potenti alleanze politiche con le famiglie signorili. All'epoca infatti vi era un proliferare di alleanze tra le famiglie regnanti italiane e i Borgia approfittarono di tale situazione per i loro progetti di dominio sulla penisola. Fu il cardinale Ascanio Sforza a proporre al Papa il nome di suo nipote, Giovanni Sforza, il ventisettenne signore di Pesaro, feudo papale. Grazie a queste nozze, Alessandro VI avrebbe stipulato un'alleanza con la potente famiglia Sforza, istituendo una lega difensiva dello stato della Chiesa (25 aprile 1493) a prevenzione dell'imminente invasione francese per opera di Carlo VIII, a discapito del regno di Napoli.\nIn questo periodo il Papa don\u00f2 a Lucrezia il palazzo di Santa Maria in Portico. Adriana Mila dirigeva la casa della nipote, con Giulia Farnese in funzione di dama da compagnia. Ben presto la casa divenne un punto di ritrovo mondano, frequentato da parenti, amici, adulatori, nobili gentildonne e inviati di case principesche. Fra questi inviati, mentre era in visita a Roma nel 1492, giunse da Lucrezia anche Alfonso d'Este, colui che sarebbe diventato il suo terzo marito.\nContessa di Pesaro.\nIl 2 febbraio 1493, fu celebrato il matrimonio per procura tra la dodicenne Lucrezia e il ventiseienne Giovanni Sforza. Il 2 giugno 1493, quando il conte di Pesaro arriv\u00f2 a Roma, i due futuri sposi s'incontrarono per la prima volta. Il 12 giugno vennero celebrate le nozze religiose nell'Appartamento Borgia. La grazia di Lucrezia venne lodata dai relatori del tempo: \u00abporta la persona cos\u00ec soavemente che par non si mova\u00bb. Dopo una fastosa cena, Lucrezia non venne condotta al talamo nuziale com'era consuetudine, perch\u00e9 il Papa non volle che il matrimonio fosse consumato prima di cinque mesi, forse a causa dell'acerbit\u00e0 fisica della sposa o forse per riservarsi la possibilit\u00e0 di annullarlo in caso di un cambiamento nei suoi obiettivi politici. I primi di agosto, per timore della peste che aveva colpito la citt\u00e0, Giovanni Sforza lasci\u00f2 Roma e non \u00e8 chiaro se Lucrezia lo segu\u00ec.\nSeppur divenuta contessa di Pesaro, per Lucrezia non era cambiato nulla se non la posizione sociale: essere una donna maritata le aveva assegnato un'importanza maggiore. Pur continuando a passare le giornate dedicandosi a vari svaghi, inizi\u00f2 a ricevere omaggi, riverenze e suppliche di intercessioni presso il Papa, e pur essendo giovane dimostrava gi\u00e0 palesemente una notevole maturit\u00e0: un contemporaneo la descrive infatti come una \u00abdignitissima madonna\u00bb. Il marito torn\u00f2 a Roma prima di Natale e pass\u00f2 le festivit\u00e0 con la moglie, ma in quel periodo il Papa mut\u00f2 alleanze schierandosi a fianco degli aragonesi di Napoli, attraverso il matrimonio fra Jofr\u00e9 Borgia con Sancha d'Aragona: in questo modo non riconobbe le pretese di Carlo VIII di Francia per il dominio sulle terre napoletane.\nDopo qualche mese Lucrezia accompagn\u00f2 il marito a Pesaro, seguita da Adriana e Giulia che avevano l'obbligo di vigilarla. Arrivarono a Pesaro l'8 giugno dove la nobilt\u00e0 locale offr\u00ec una buona accoglienza alla nuova contessa e lo Sforza soddisfaceva ogni desiderio delle sue ospiti. Lucrezia si divert\u00ec molto a Pesaro, tanto da dimenticare di scrivere con regolarit\u00e0 al padre in difficolt\u00e0, e divenne molto amica della bella Caterina Gonzaga, moglie di Ottaviano da Montevecchio, che sfrutt\u00f2 questa relazione per favorire e proteggere la propria famiglia. Poco dopo, Lucrezia fu rimproverata dal padre per non aver impedito ad Adriana e Giulia di recarsi a Capodimonte al capezzale di Angelo Farnese, fratello di Giulia, da cui giunsero per\u00f2 troppo tardi. Lucrezia rispose a tono alle accuse paterne, dimostrando di aver compreso perfettamente la situazione politica in cui si trovava il papa.\nDurante l'invasione in Italia dell'esercito francese guidato da Carlo VIII, Lucrezia rimase al sicuro a Pesaro, conducendo una vita lussuosa. Alessandro VI riusc\u00ec, attraverso la sua abilit\u00e0 diplomatica e le lusinghe, a non subire danni dall'invasione francese e poco dopo cre\u00f2 una Lega Santa contro la Francia (31 marzo 1495): l'esercito della coalizione, guidato da Francesco Gonzaga marchese di Mantova, sconfisse quello francese nella battaglia di Fornovo. Lucrezia torn\u00f2 a Roma dopo la Pasqua di quell'anno, mentre la posizione del marito si faceva sempre pi\u00f9 ambigua: il Papa gli aveva ordinato di lasciare Pesaro e di porsi al suo servizio, mentre Giovanni intendeva porsi interamente sotto la guida di Ludovico il Moro.\nNel marzo 1496 Lucrezia conobbe Francesco Gonzaga, quando quest'ultimo si stava recando a Napoli con l'esercito della Lega Santa. Quando anche Giovanni Sforza lasci\u00f2 Roma con il suo esercito per aiutare il marchese, dopo aver preso vari soldi al Papa e rifiutato pi\u00f9 volte di partire, circolarono preoccupanti dicerie riguardo alle sue nozze; l'ambasciatore mantovano scrisse: \u00abForse ha in casa quello che altri non pensano\u00bb aggiungendo ambiguamente che aveva lasciato Lucrezia\n\u00absotto il manto apostolico\u00bb.\nIn maggio giunsero a Roma Jofr\u00e9 e Sancha, che fino ad allora avevano vissuto a Napoli. Nel giro di poco tempo Lucrezia e Sancha divennero buone amiche. Il 10 agosto 1496 torn\u00f2 a Roma anche Juan Borgia, che nel 1493 si era recato in Spagna come duca di Gandia, sposando una cugina del re Ferdinando II d'Aragona. Alessandro VI gli affid\u00f2 il compito di guidare l'esercito papale contro la famiglia Orsini, che aveva tradito il Papa durante l'invasione francese, ma la campagna del giovane Borgia si risolse in un completo disastro.\nL'annullamento delle nozze e la presunta relazione con Perotto.\nIl 26 marzo 1497, giorno di Pasqua, Giovanni Sforza fugg\u00ec da Roma. Questa fuga improvvisa si disse fosse dovuta al timore per lo Sforza di essere ucciso dai Borgia e che fosse stata la stessa Lucrezia a far avvertire il marito. Alessandro VI intim\u00f2 al genero di tornare, ma egli rifiut\u00f2 varie volte. Ludovico il Moro cerc\u00f2 una mediazione con il signore di Pesaro chiedendogli il vero motivo della fuga, e lo Sforza rispose che il Papa era furioso con lui e che, senza motivo, impediva che la moglie lo raggiungesse. In seguito il Moro seppe delle minacce che il Papa aveva fatto a Giovanni e rimase sorpreso nel ricevere dal pontefice la richiesta di convincere Giovanni a tornare a Roma. Il 1\u00ba giugno infine il cardinale Ascanio Sforza inform\u00f2 il Moro che il Papa era intenzionato a sciogliere le nozze.\nPer ottenere la separazione il Papa afferm\u00f2 che il matrimonio non era valido perch\u00e9 Lucrezia era gi\u00e0 promessa al signore di Procida Gaspare d'Aversa e che in ogni caso lo Sforza era impotente e quindi non aveva consumato le nozze: in questo modo si pot\u00e9 avviare un processo per annullamento. Giovanni Sforza allora accus\u00f2 il Papa di incesto con la figlia. Ludovico il Moro fece cadere l'insinuazione per evitare clamori e propose al cugino di dimostrare di essere in grado di consumare il matrimonio, una prova innanzi a testimoni (un rapporto sessuale con sua moglie o altre donne davanti a testimoni accettati da entrambe le parti) ma Giovanni si oppose. Nel frattempo Lucrezia si rifugi\u00f2 nel convento di San Sisto, per sfuggire al clamore suscitato dalla sua vicenda matrimoniale. Nel convento, alla met\u00e0 di giugno, ricevette la notizia dell'omicidio di suo fratello Juan, il cui mandante non fu mai ufficialmente scoperto.\nPoco dopo, la famiglia Sforza tolse ogni sostegno al conte di Pesaro per evitare che il Papa si arrabbiasse ulteriormente per il temporeggiare di Giovanni ad acconsentire all'annullamento. Non avendo scelta, il conte firm\u00f2 davanti a testimoni sia una confessione di impotenza sia il documento di nullit\u00e0 (18 novembre 1497). Lucrezia conferm\u00f2 tutto ci\u00f2 che il padre le aveva fatto firmare riguardo alla mancata consumazione delle nozze davanti ai giudici canonici, che soddisfatti la dichiararono \"virgo intacta\", senza neppure farla visitare dalle matrone (12 dicembre 1497). Lucrezia li ringrazi\u00f2 in latino, \u00abcon tanta gentilezza che se fosse stata un Tullio Cicerone non avrebbe potuto dire pi\u00f9 argutamente e con maggiore grazia\u00bb.\nIl clamore suscitato dalla vicenda dell'annullamento delle sue nozze comport\u00f2 un alto prezzo per la reputazione di Lucrezia. In pochi credevano all'impotenza del conte di Pesaro e all'idea ch'ella fosse vergine: prese cos\u00ec piede l'accusa d'incesto rivolta verso la famiglia Borgia. Pochi mesi pi\u00f9 tardi, Lucrezia fu coinvolta in un nuovo scandalo. Il 14 febbraio 1498 fu infatti ritrovato nel Tevere il cadavere di Pedro Calder\u00f3n, chiamato familiarmente Perotto, un giovane servitore spagnolo del Papa. Secondo il maestro delle cerimonie papali Burcardo il giovane \u00abera caduto nel Tevere non certo di sua iniziativa\u00bb, aggiungendo che \u00abin citt\u00e0 si \u00e8 fatto un gran parlare\u00bb. Nei suoi \"Diarii\", il veneziano Marin Sanudo racconta che insieme a Perotto sarebbe stato ritrovato anche il corpo di una delle dame di Lucrezia di nome Pantasilea. Molti relatori indicarono Cesare come mandante del duplice omicidio per ragioni strettamente attinenti a Lucrezia, che probabilmente era rimasta incinta del giovane spagnolo. Dal momento che in quel periodo si stavano organizzando le seconde nozze di Lucrezia, Cesare non avrebbe infatti permesso a nessuno di intralciare i progetti suoi e del padre sulla sorella e per questo si sarebbe vendicato sulle persone responsabili della vicenda.\nIn un rapporto datato 18 marzo, un relatore ferrarese inform\u00f2 il duca Ercole del parto della figlia del Papa. Di questo bambino che sarebbe nato nel convento di San Sisto e la cui esistenza sarebbe provata secondo alcuni storici dalla tragica fine di Perotto e Pantasilea, non si seppe pi\u00f9 nulla. Alcuni storici l'hanno identificato con l\"'infans Romanus\", Giovanni Borgia, figlio d'Alessandro VI e quindi fratellastro di Lucrezia, nato in quel periodo, che ella accudir\u00e0 sempre con grande affetto.\nDuchessa di Bisceglie.\nQuando Lucrezia torn\u00f2 nel palazzo di Santa Maria in Portico le trattative per le sue seconde nozze si erano gi\u00e0 concluse. Con una dote fissata a 40.000 ducati d'oro avrebbe sposato Alfonso d'Aragona, figlio illegittimo di Alfonso II di Napoli, e fratello di Sancha. Il matrimonio, organizzato dal Papa e da Cesare che aveva gettato la porpora cardinalizia, sarebbe servito per avvicinare i Borgia al trono di Napoli, unitamente al matrimonio ben pi\u00f9 gratificante fra Cesare e Carlotta d'Aragona, figlia legittima di Federico I di Napoli: queste ultime nozze per\u00f2 non avvennero, con gran disappunto del Papa. Cos\u00ec Cesare, recatosi alla corte di Luigi XII di Francia, spos\u00f2 Charlotte d'Albret, sorella del re di Navarra.\nLe nozze di Lucrezia si svolsero, davanti a pochi intimi, nell'Appartamento Borgia il 21 luglio 1498. Per Lucrezia, che subito s'innamor\u00f2 del marito, la figura del diciassettenne duca di Bisceglie non era del tutto estranea, poich\u00e9 la sorella Sancha ne aveva pi\u00f9 volte tessuto le lodi di fronte a lei: i contemporanei poi erano unanimi nel riconoscerlo \u00abl'adolescente pi\u00f9 bello che si sia mai visto a Roma\u00bb. Nei mesi successivi Lucrezia e Alfonso vissero serenamente tenendo una corte, ricevendo poeti, letterati, principi e cardinali. Sotto la protezione dei duchi di Bisceglie si form\u00f2 un piccolo partito aragonese che in seguito impensierir\u00e0 Cesare Borgia. Lucrezia infatti, pur detestando la politica, aveva imparato come muoversi per salvaguardare i propri interessi durante gli intrighi politici.\nIl 9 febbraio 1499, Lucrezia ebbe un aborto a causa di una caduta. Questa perdita non scoraggi\u00f2 i due sposi: due mesi dopo Lucrezia era nuovamente incinta. In quel periodo la notizia del matrimonio di Cesare con Charlotte d'Albret rallegr\u00f2 Lucrezia, ma non Alfonso e Sancha poich\u00e9 capirono che le alleanze dei Borgia erano mutate nuovamente: per sposarsi, il Valentino aveva dovuto appoggiare militarmente la riconquista del Milanese e del regno di Napoli da parte di Luigi XII. Il Papa cerc\u00f2 di calmare l'ansia crescente di Alfonso che per\u00f2 fugg\u00ec rifugiandosi a Genazzano lasciando disperata la moglie incinta di sei mesi. Infuriato, Alessandro VI cacci\u00f2 Sancha da Roma e mise delle guardie a sorvegliare il Palazzo di Santa Maria in Portico, quando seppe che Alfonso incitava Lucrezia a raggiungerlo a Genazzano. Per evitare che i due figli rimasti senza coniuge fossero tentati di raggiungerli, Alessandro VI opt\u00f2 per mandare Jofr\u00e9 e Lucrezia a Spoleto, nominando quest'ultima governatore del ducato.\nPosti i figli a Spoleto, principale piazzaforte a nord di Roma, il Papa mostr\u00f2 di aver aderito al partito francese. Lucrezia e suo fratello, precedentemente uniti alla casata napoletana per opera di Cesare, furono costretti, sempre per sua volont\u00e0, ad abbandonare gli interessi della loro casa d'adozione e tenere Spoleto, in modo da bloccare eventuali truppe napoletane mandate in aiuto al ducato di Milano invaso dall'esercito francese guidato da Cesare e Luigi XII.\nA Spoleto i fratelli Borgia ricevettero una calorosa accoglienza e, a differenza del fratello che preferiva dedicarsi alla caccia, Lucrezia si impegn\u00f2 nel suo compito di governatrice: tra le altre cose istitu\u00ec un corpo di marescialli per assicurare l'ordine cittadino e impose una tregua con la rivale citt\u00e0 di Terni. Un mese dopo il suo arrivo giunse da lei Alfonso, che Alessandro VI era riuscito a rassicurare regalandogli la citt\u00e0 e il territorio di Nepi. Il 14 ottobre Lucrezia torn\u00f2 a Roma insieme ad Alfonso e Jofr\u00e9. La notte del 31 ottobre, Lucrezia dette alla luce un bambino che verr\u00e0 battezzato Rodrigo d'Aragona.\nIl 29 giugno 1500 un violento temporale fece crollare un camino sul tetto del Vaticano: le macerie crollarono nei piani interni uccidendo tre persone, mentre il papa venne invece estratto svenuto e lievemente ferito alla fronte, senza tuttavia riportare conseguenze. Ci\u00f2 spinse Cesare a cercare di mantenere, in caso di morte improvvisa del padre, la fortuna eccezionale che aveva ottenuto dalle continue vittorie in Romagna. Riusc\u00ec ad ottenere il sostegno della Francia e della Repubblica di Venezia, mentre non ebbe lo stesso appoggio da Napoli e dalla Spagna, che trovavano un possibile avversario a Cesare nel marito di sua sorella, Alfonso di Aragona.\nFu cos\u00ec che la notte del 15 luglio 1500 Alfonso venne aggredito da uomini armati e, pur cercando di difendersi, rimase gravemente ferito alla testa e agli arti. Lucrezia e Sancha, la sorella di Alfonso, si presero cura dell'uomo vegliando al suo capezzale e non lasciandolo mai solo. Credendo Cesare responsabile dell'attentato richiesero al papa una scorta armata per sorvegliare la camera del duca, chiamarono dei medici appositamente da Napoli e preparavano personalmente il cibo nel timore di un avvelenamento.\nIl 18 agosto, con un inganno, Lucrezia e Sancha vennero allontanate dalla stanza dell'infermo e Alfonso, ormai fuori pericolo e in via di guarigione, fu strangolato da Michelotto Corella, sicario personale di Cesare. \u00abLa sera stessa \u2013 scrive Burcardo \u2013 verso la prima ora della notte, il cadavere del duca di Bisceglie fu trasportato nella basilica di San Pietro e deposto nella cappella di Nostra Signora delle Febbri\u00bb. Cesare, che inizialmente aveva fatto spargere la voce che erano stati gli Orsini ad ordire l'assassinio, si giustific\u00f2 con il padre dicendo che il cognato aveva tentato di ucciderlo con un colpo di balestra: mentre Alessandro VI accett\u00f2 la spiegazione, Lucrezia, disperata per la morte del marito, non lo fece.\nFuriosa con il padre e il fratello, Lucrezia fu lasciata sola a piangere con Sancha e venne colta da un'altissima febbre con delirio, rifiutando persino di mangiare. A causa del suo ostentato dolore, il padre inizi\u00f2 a trattarla freddamente: \u00abPrima, era in grazia del papa madonna Lucrezia sua figlia [la] quale \u00e8 savia e liberale, ma adesso il papa non l'ama tanto\u00bb scrisse l'ambasciatore veneziano Polo Capello.\nIl punto di svolta.\nA Nepi, dove Lucrezia fu inviata insieme al piccolo Rodrigo il 31 agosto (per quietare ogni possibile astio con il padre e con Cesare), pass\u00f2 il periodo di lutto. \u00abIl motivo di questo viaggio era di cercare qualche consolazione o distrazione dalla commozione che gli aveva causato la morte dell'illustrissimo Alfonso d'Aragona, suo marito\u00bb scrisse il Burcardo. Il soggiorno a Nepi dur\u00f2 fino a novembre. A questo periodo risale un carteggio segreto fra Lucrezia e Vincenzo Giordano, suo confidente e probabilmente suo maggiordomo. Le lettere riguardavano inizialmente le vesti da lutto per lei, il figlio e i servi, ma anche l'ordine di celebrare messe per il defunto; poco dopo per\u00f2 il tema delle lettere divenne pi\u00f9 misterioso, con accenni agli intrighi interni del Vaticano.\nTornata a Roma, fu chiamata in Vaticano e le fu fatta la proposta di matrimonio da parte del duca di Gravina, gi\u00e0 suo pretendente nel 1498. Lucrezia per\u00f2 declin\u00f2 l'offerta e, come riferisce il cronista veneziano Sanudo, alla domanda del papa sul perch\u00e9 avesse rifiutato lei rispose a gran voce e alla presenza di altre persone \u00abperch\u00e9 i miei mariti sono malcapitati\u00bb. Il fatto che all'epoca il numero di pretendenti per Lucrezia fosse alto, dimostra che molte famiglie altolocate erano interessate a legarsi ai Borgia tramite le nozze con la figlia del papa.\nMolti storici sono d'accordo nell'affermare che questo periodo sia stato fondamentale per Lucrezia: comprese che era il tempo di lasciare l'ambiente romano, ormai troppo opprimente e privo della sicurezza di cui aveva bisogno, cercando qualcuno che potesse controbilanciare la forza dei suoi parenti.\nIl terzo matrimonio.\nLe aspirazioni di Lucrezia si realizzarono quando iniziarono le trattative per il matrimonio con Alfonso d'Este, figlio di Ercole duca di Ferrara, allo scopo di rafforzare il potere di Cesare in Romagna. Grazie a questo matrimonio Lucrezia sarebbe entrata a far parte di una delle casate pi\u00f9 antiche d'Italia.\nLa famiglia Este oppose per\u00f2 delle resistenze, dovute anche alle voci infamanti sul conto di Lucrezia. Per superare queste reticenze il Papa impose il suo volere su Luigi XII, protettore di Ferrara, la cui approvazione avrebbe avuto un peso determinante nelle trattative. Alessandro VI ricatt\u00f2 il re precisando che avrebbe riconosciuto i diritti dei francesi sul trono di Napoli se egli avesse convinto gli Este ad approvare le nozze. Luigi XII fu costretto ad accettare, ma consigli\u00f2 ad Ercole di vendere caro l'onore del suo casato. Ercole richiese al Papa il raddoppio dei 100.000 ducati proposti e altri benefici al ducato e a parenti e amici.\nNel luglio 1501, durante le trattative, per dimostrare quanto Lucrezia fosse capace di grandi responsabilit\u00e0 e quindi una degna duchessa d'Este, Alessandro VI le affid\u00f2 l'amministrazione del Vaticano, mentre egli si recava a Sermoneta. Questo fatto non indign\u00f2 comunque gli intimi del Vaticano, gi\u00e0 abituati alle stranezze e agli eccessi del pontefice.\nIl contratto di nozze venne stilato in Vaticano il 26 agosto 1501, e le nozze per procura a Ferrara avvennero il 1\u00ba settembre: quando, quattro giorni dopo, la notizia fu resa pubblica a Roma ci furono grandi festeggiamenti e Lucrezia si rec\u00f2 a rendere grazie alla Vergine nella Basilica di Santa Maria del Popolo. Questa volta fu lei stessa parte attiva nelle trattative matrimoniali e ricevette anche alcune lettere dal duca Ercole. A met\u00e0 dicembre giunse a Roma la scorta ferrarese che doveva accompagnare la sposa a Ferrara, guidata dal cardinale Ippolito d'Este, fratello di Alfonso. Alla presentazione ufficiale di Lucrezia ai nuovi parenti, essi rimasero sbalorditi e ammaliati dallo splendore della donna. La sera del 30 dicembre 1501 Lucrezia ricevette la benedizione nuziale. Seguirono giorni di festeggiamenti mentre i soldi portati in dote da Lucrezia venivano minuziosamente contati.\nIl 6 gennaio, dopo aver salutato amici e parenti, si appart\u00f2 con il padre e Cesare per un lungo colloquio in stretto dialetto valenciano. Dopo, in italiano e a gran voce, Alessandro VI la esort\u00f2 a stare tranquilla e a scrivergli per \u00abqualunque cosa\u00bb desiderasse, \u00abperch\u00e9 egli [avrebbe fatto], lei assente, molto pi\u00f9 di quel che non [avesse] fatto lei presente\u00bb. Infine, ricevuta l'ultima benedizione dal Papa, Lucrezia part\u00ec per Ferrara, mentre su Roma iniziava a nevicare.\nIl 31 gennaio, dopo aver attraversato il centro Italia passando anche per Urbino e Bologna, il corteo si ferm\u00f2 a Bentivoglio, nella residenza di villeggiatura degli omonimi signori di Bologna: qui Alfonso le venne incontro. Lucrezia ricevette con gentilezza e rispetto il marito che, dopo due ore di conversazione, la lasci\u00f2 per precederla a Ferrara. Il 1\u00ba febbraio, a Malalbergo, Lucrezia incontr\u00f2 la cognata Isabella d'Este con la quale instaurer\u00e0 un rapporto di segreta conflittualit\u00e0: entrambe si contenderanno fino alla fine il ruolo di prima donna alla corte estense. A Torre Fossa invece incontr\u00f2 il duca Ercole, il resto della famiglia Este e la corte ferrarese. Il 2 febbraio, giorno della purificazione della Vergine, Lucrezia fece un solenne ingresso a Ferrara, accolta con gioia dagli abitanti della citt\u00e0. Dopo un ricco ricevimento, Lucrezia si rec\u00f2 nei suoi appartamenti, dove poco dopo la raggiunse Alfonso e, secondo quanto rifer\u00ec il cancelliere di Isabella al duca di Mantova, quella notte il matrimonio fu consumato tre volte.\nNuova vita alla corte estense.\nDopo i fastosi festeggiamenti dovuti alle nozze, la vita alla corte ferrarese riprese i suoi ritmi quotidiani. Lucrezia cerc\u00f2 di adattarsi al nuovo ambiente, ma in poco tempo sorsero dei disaccordi sull'appannaggio di 10.000 ducati datole dal duca Ercole, da lei considerato troppo esiguo considerando l'enorme dote che ella aveva portato agli Este. Gli effetti del suo malumore si ripercossero sui rapporti con i suoi gentiluomini e gentildonne ferraresi, che si lamentarono della preferenza che Lucrezia mostrava per le donne spagnole e quelle romane: a Lucrezia infatti non importava essere popolare quanto creare attorno a s\u00e9 una compagnia di cui si potesse fidare ciecamente, senza ombra di sospetto.\nIn primavera Lucrezia rest\u00f2 incinta di Alfonso ma la gravidanza si rivel\u00f2 difficile, anche a causa delle notizie riguardo al saccheggio che le truppe di Cesare avevano compiuto a Urbino, citt\u00e0 che l'aveva accolta fastosamente poco tempo prima. Queste vicende, unitamente al ritrovamento nel Tevere del cadavere di Astorre Manfredi, da tempo detenuto a Castel Sant'Angelo, misero ancor pi\u00f9 in cattiva luce i Borgia, e solo dopo aver fatto delle inchieste fra gli spagnoli i ferraresi si convinsero che le manifestazioni di dolore di Lucrezia erano veritiere.\nIn estate Lucrezia fu contagiata da un'epidemia di febbre che aveva colpito Ferrara. Il 5 settembre fu colta da convulsioni e partor\u00ec una bimba morta. La situazione difficile fu superata e il periodo di convalescenza fu passato nel monastero del Corpus Domini. Sia all'andata che al ritorno, Lucrezia fu acclamata dal popolo e ben accolta dai cortigiani.\nLe prodezze belliche di Cesare portarono la fama dei Borgia all'apogeo, incutendo anche un certo timore, e di riflesso anche Lucrezia ricevette pi\u00f9 considerazione da parte degli Este, tanto che il duca decise di aumentarle l'appannaggio. Dal momento che Ercole era vedovo, Lucrezia inizi\u00f2 ad essere chiamata \u00abla duchessa\u00bb, occupando anche posti di rappresentanza nelle celebrazioni pubbliche. Grazie al suo amore per la cultura fece diventare la corte ferrarese il fulcro di una schiera di letterati, tra i quali vi era anche Ercole Strozzi, ch'ella prese sotto la sua protezione offrendogli un'amicizia preferenziale. Fu lui a parlare a Lucrezia dei magazzini veneziani, non lontani da Ferrara, dove ella lo mand\u00f2 per comprarle a credito stoffe regali, broccati dorati e di altre tonalit\u00e0. Come una rivincita contro l'avarizia del suocero, le spese di Lucrezia superavano di gran lunga l'appannaggio concessole.\nFu sempre lo Strozzi a presentarle il suo intimo amico, l'umanista Pietro Bembo. Il prestigio intellettuale, accompagnato dalla prestanza fisica, impression\u00f2 Lucrezia, che inizi\u00f2 con il Bembo un piacevole scambio di rime e versi. Dopo qualche mese, come testimonia anche la corrispondenza fra i due, l'amore platonico divenne pi\u00f9 appassionato, tanto che, quando il poeta cadde malato nel luglio 1503, ella and\u00f2 a trovarlo.\nA Medelana, dove si era rifugiata la corte per sfuggire alla peste, Lucrezia ricevette la notizia della morte di Alessandro VI, avvenuta il 18 agosto. Lucrezia si chiuse in un lutto stretto, a cui nessun membro degli Este si associ\u00f2. I soli a starle accanto furono Ercole Strozzi e Pietro Bembo. Quest'ultimo le scrisse una lettera per confortarla e per suggerirle di non mostrarsi eccessivamente disperata, per non fare nascere voci che la sua tristezza dipendesse, oltre che dalla morte del padre, per il timore di un ripudio da parte del marito. Lucrezia non era infatti ancora riuscita a dare un erede ad Alfonso, ma era comunque riuscita a farsi benvolere dai ferraresi e dal suocero Ercole d'Este.\nLa disgrazia dei Borgia si accrebbe quando, dopo il breve pontificato di Pio III, fu eletto Papa Giulio II, nemico dichiarato della famiglia valenciana. Il nuovo pontefice ordin\u00f2 al Valentino l'immediata restituzione allo Stato Pontificio di tutte le fortezze conquistate in Romagna. Cesare rifiut\u00f2, appoggiato da Lucrezia che difese attraverso un piccolo esercito di mercenari il ducato di Romagna del fratello. La Repubblica di Venezia entr\u00f2 in azione a favore del Papa, aiutando molti signori a riottenere i domini tolti loro dal Valentino, tuttavia l'esercito di mercenari di Lucrezia riusc\u00ec a sconfiggere i veneziani, difendendo Cesena e Imola.\nLucrezia si occup\u00f2 anche del destino di suo figlio Rodrigo e di Giovanni Borgia, l\"'Infans Romanus\", suo fratellastro. Il duca Ercole si oppose a far arrivare Rodrigo a Ferrara e le consigli\u00f2 di mandarlo in Spagna ma Lucrezia rifiut\u00f2 e affid\u00f2 il bambino ai parenti del padre, in modo da poter conservare i suoi possedimenti napoletani. Giovanni crebbe invece a Carpi insieme a Girolamo e Camilla, i due figli illegittimi che Cesare Borgia aveva avuto da una delle dame di compagnia di Lucrezia.\nGiulio II si lament\u00f2 del comportamento di Lucrezia con il duca Ercole, il quale gli rispose che non partecipava a queste azioni, perch\u00e9 i mille fanti e i cinquecento arcieri erano pagati solo dalla nuora. Nonostante ci\u00f2, Ercole appoggi\u00f2 segretamente le azioni di Lucrezia, preferendo che la Romagna continuasse ad essere dominata da diversi piccoli signori piuttosto che dal pontefice o dalla vicina potenza della Repubblica di Venezia. Tuttavia Cesare venne catturato su ordine di Giulio II. Una volta in prigione, in cambio della libert\u00e0, acconsent\u00ec a parte delle richieste papali. Una volta libero si rifugi\u00f2 a Napoli, dove per\u00f2 venne arrestato con la complicit\u00e0 di Sancha d'Aragona e della vedova di Juan Borgia, e infine fatto imprigionare in Spagna.\nErcole d'Este mor\u00ec di malattia il 25 gennaio 1505 e il giorno dopo Alfonso fu incoronato duca. Dopo la cerimonia Lucrezia e Alfonso ricevettero le ovazioni e gli applausi dei ferraresi.\nDuchessa di Ferrara.\nDivenuta duchessa, per rispetto al momento che le imponeva una nuova dignit\u00e0 ufficiale e forse per i sospetti da parte di Alfonso, Lucrezia decise di abbandonare la \"liaison\" platonica con Pietro Bembo, probabilmente in maniera consensuale. Nel febbraio 1505, tuttavia, il poeta le dedic\u00f2 \"Gli Asolani\", un'opera che disquisiva d'amore. Pietro si rec\u00f2 a Urbino e fino al 1513 continu\u00f2 la sua corrispondenza con la duchessa, che si impront\u00f2 su toni pi\u00f9 formali.\nIl 19 settembre 1505, a Reggio, Lucrezia partor\u00ec un figlio maschio a cui venne dato nome Alessandro, che, di gracile costituzione, mor\u00ec solo dopo un mese. Lucrezia se ne addolor\u00f2 molto: era la seconda volta che non riusciva a dare un erede agli Este. In quell'occasione il cognato, Francesco Gonzaga, cerc\u00f2 di consolarla promettendole di intervenire per avere la liberazione di Cesare Borgia, cosa che parve rincuorarla: Lucrezia si prodigava ancora nel cercare di salvarlo, attraverso suppliche e preghiere.\nTra i due cognati nacque un'intima amicizia. Francesco la invit\u00f2 quindi nella sua tenuta di Borgoforte e Lucrezia accett\u00f2 volentieri. Successivamente i due cognati raggiunsero la duchessa Isabella a Mantova, dove Lucrezia fu costretta dalla cognata a una visione generale di tutte le opere d'arte, dei saloni e delle ricchezze possedute dai Gonzaga, per dimostrarne la superiorit\u00e0 alla duchessa di Ferrara.\nTornata a Ferrara, Lucrezia trov\u00f2 la corte sconvolta da un dramma scatenato dalla gelosia fra il cardinale Ippolito e il suo fratellastro Giulio. La questione era nata a causa della bella Angela Borgia, dama e cugina di Lucrezia, contesa sia da Giulio che da Ippolito: quest'ultimo, respinto dalla dama, si era vendicato sul fratellastro facendolo aggredire dai suoi servi deturpandogli il volto e accecandolo ad un occhio. Alfonso cerc\u00f2 di far giustizia, ma non pot\u00e9 punire il fratello cardinale per evitare problemi con la Santa Sede, tuttavia pretese una riconciliazione fra i fratellastri.\nLa faida per\u00f2 non si san\u00f2 neppure dopo l'intervento del duca Alfonso, che fu accusato da Giulio di non aver fatto giustizia. Fu in quel periodo che Giulio organizz\u00f2 assieme al fratello Ferrante l'assassinio dei due fratellastri maggiori. La congiura fu scoperta nel luglio 1506 e Giulio e Ferrante furono graziati dalla pena di morte e condannati all'ergastolo (a differenza di altri cospiratori che finirono decapitati o squartati).\nVerso la fine del 1506, Papa Giulio II sconfisse i Bentivoglio e conquist\u00f2 Bologna. Nel frattempo Cesare Borgia riusc\u00ec a fuggire dalla prigione di Medina del Campo, rifugiandosi in Navarra dai cognati d'Albret. Lucrezia ricevette la notizia da un messaggero spagnolo mandatole dal Valentino perch\u00e9 cercasse di aiutarlo e lei si adoper\u00f2 subito per lui mandandogli lettere e cercando di ritrovare per lui l'appoggio di re Luigi XII, che per\u00f2 si rifiut\u00f2 di aiutare il Valentino adesso che era caduto in disgrazia.\nFelice per la liberazione del fratello, Lucrezia pass\u00f2 il carnevale del 1507 divertendosi molto, anche grazie alla presenza a corte di Francesco Gonzaga, per il quale provava un affetto sempre pi\u00f9 profondo. Lucrezia ball\u00f2 con tale impeto con Francesco da subire un aborto. Alfonso non nascose che riteneva la moglie responsabile della disgrazia, tuttavia ella si riprese con rapidit\u00e0 e continu\u00f2 i festeggiamenti.\nIn primavera Alfonso part\u00ec per Genova dove si trovava Luigi XII, lasciando a Lucrezia il governo del ducato, cosa gi\u00e0 avvenuta nel 1505 anche se all'epoca per\u00f2 la reggenza era stata esercitata anche dal cardinale Ippolito. Il 20 aprile giunse a Ferrara Juanito Grasica, fedele scudiero del Valentino, che recava la notizia della morte di Cesare Borgia. Alla notizia Lucrezia mostr\u00f2 \u00abprudenza grande\u00bb e il suo \u00abanimo costantissimo\u00bb dicendo solo: \u00abQuanto pi\u00f9 cerco di conformarme con Dio, tanto pi\u00f9 me visita de affanni\u00bb. Ma, giunta la notte, le sue dame la sentirono piangere sola nella sua camera. Infine, in onore del fratello fece scrivere un canto funebre, in cui Cesare era presentato come l'eroe inviato dalla Divina Provvidenza per unificare la penisola italiana.\nNell'estate 1507, dopo il ritorno del marito, Lucrezia rimase incinta. Inizi\u00f2 quindi ad occuparsi con dedizione alla gravidanza ma, al momento del parto, Alfonso decise improvvisamente di andare a Venezia per un viaggio politico. Seppur il pretesto fosse veritiero, pare anche che non volesse assistere alla perdita di un nuovo erede. Il 4 aprile 1508 venne alla luce il futuro Ercole II, un bambino sano e robusto, e Lucrezia si riprese velocemente dal parto.\nNel frattempo, gi\u00e0 durante l'estate 1507, il rapporto fra Lucrezia e il cognato si fece sempre pi\u00f9 appassionato e segreto. Per nascondere la corrispondenza con il marchese, la duchessa adoper\u00f2 nuovamente Ercole Strozzi, gi\u00e0 tramite fra la Borgia e Pietro Bembo, il quale coltivava i sentimenti sibillini che Lucrezia provava verso il marito e che, come scrisse al Gonzaga, metteva a repentaglio la vita per loro \u00abmille volte l'ora\u00bb. Probabilmente durante l'estate i due cognati poterono ritrovarsi in una delle villeggiature ferraresi. Ad aumentare i rischi della relazione vi era anche la sotterranea rivalit\u00e0, risaputa da Lucrezia, esistente tra il marchese e il duca Alfonso.\nNelle settimane seguenti al parto, una lettera in cui Lucrezia sperava in una riconciliazione fra i due uomini, in modo che Francesco potesse venire a trovarla liberamente, venne probabilmente intercettata e una spia, un certo Masino del Forno (intimo del cardinale Ippolito), avrebbe teso una trappola al Gonzaga confondendolo per attirarlo a Ferrara e provare cos\u00ec la sua relazione con la duchessa. Il piano non riusc\u00ec e Lucrezia, Francesco e lo Strozzi aumentarono le precauzioni, iniziando a bruciare le missive dopo averle lette.\nIl 4 giugno 1508 venne trovato ammazzato, sotto i portici della chiesa di San Paolo, don Martino, un giovane prete spagnolo ex cappellano di Cesare e da pochi mesi giunto a Ferrara. Due giorni dopo, venne trovato in citt\u00e0 il cadavere di Ercole Strozzi, trafitto da ventidue coltellate. Non furono fatte indagini, seppur lo Strozzi fosse uno degli uomini pi\u00f9 importanti di Ferrara. Vi \u00e8 ancora mistero attorno a questa morte. Afflitta a causa dell'omicidio, Lucrezia riprese ugualmente la corrispondenza con l'amante, tramite Lorenzo Strozzi, fratello del defunto Ercole.\nNel frattempo, Giulio II, sostenuto dalle grandi potenze europee, dichiar\u00f2 guerra a Venezia. A capo dell'esercito papale venne posto Alfonso che, tramite la guerra, intendeva riottenere il Polesine. Anche il marchese di Mantova ader\u00ec all'alleanza contro i veneziani. Poich\u00e9 il marito era in guerra, Lucrezia si occup\u00f2 di governare il ducato assieme ad un consiglio di dieci cittadini. L'artiglieria pontificia guidata da Alfonso sconfisse i veneziani ad Agnadello, ma il 9 agosto 1509 Francesco Gonzaga venne catturato dai veneziani. Lucrezia, che il 25 agosto dette alla luce un bambino (il futuro cardinale Ippolito II d'Este), fu l'unica a mettersi in contatto con Francesco e a preoccuparsi per lui durante la prigionia.\nConclusa con successo la campagna militare contro Venezia, Giulio II ribalt\u00f2 le alleanze politiche dichiarando guerra alla Francia. Alfonso si rifiut\u00f2 di tradire Luigi XII e venne scomunicato dal Papa. Francesco Gonzaga, dopo essere stato costretto a mandare suo figlio Federico in ostaggio a Giulio II, venne nominato gonfaloniere della chiesa e posto a capo dell'esercito contro il ducato di Ferrara. D'accordo con la moglie Isabella, il marchese trov\u00f2 il pretesto per non attaccare il ducato dei cognati. Nel frattempo Alfonso con l'aiuto del contingente francese guidato dal cavaliere Baiardo difese valorosamente Ferrara, sconfiggendo le truppe papali alla bastia di Fosso Geniolo (11 febbraio 1511).\nLucrezia da perfetta castellana non mostr\u00f2 paura per la situazione e ricevette i suoi difensori vittoriosi con grandi onori, feste e banchetti. Il Baiardo la defin\u00ec \u00abuna perla in questo mondo\u00bb aggiungendo che \u00abera bella e buona e dolce e cortese con tutti\u00bb e che aveva \u00abreso buoni e grandi servizi\u00bb al suo \u00absavio e coraggioso\u00bb marito.\nMentre il 22 maggio il Papa perdeva Bologna, riconquistata dai Bentivoglio, Lucrezia si ritir\u00f2 nel convento di San Bernardino per ragioni di salute. In quel tempo si parl\u00f2 anche di una sua visita a Grenoble, alla regina di Francia che aveva espresso il desiderio di conoscerla, tuttavia non part\u00ec, forse a causa di un altro aborto.\nNel 1512, la morte di Gastone di Foix e del fiore dell'esercito francese indussero Luigi XII alla ritirata. Alfonso, rimasto solo, decise di recarsi a Roma come penitente: il Papa lo accolse, togliendo la scomunica a lui, alla sua famiglia e alla citt\u00e0, ma come compenso, Alfonso avrebbe dovuto liberare i suoi fratelli Giulio e Ferrante e anche lasciare il ducato di Ferrara al Papa in cambio della contea di Asti. Prima di poter dare una risposta, il duca fugg\u00ec aiutato da Fabrizio Colonna.\nMentre era in ansia per il marito, Lucrezia ricevette la notizia della morte di Rodrigo, il figlio che aveva avuto dal secondo marito. Nonostante la distanza, Lucrezia si era sempre presa cura del bambino e rimase sconvolta dalla sua morte rifugiandosi per un mese nel convento di San Bernardino. Solo il ritorno di Alfonso a Ferrara le dette nuovamente un po' di gioia. Alla morte di Giulio II, che stava preparando un nuovo attacco contro gli Este, Ferrara esult\u00f2. Grazie a Pietro Bembo, segretario particolare di papa Leone X, Ferrara e Mantova si riconciliarono con la Santa Sede.\nAl termine dei quattro anni di guerra Lucrezia era cambiata: incline alla devozione, aveva iniziato a portare un cilicio sotto le camicie e smesso di indossare vestiti scollati; visitava assiduamente le chiese della citt\u00e0 e ascoltava letture religiose durante i pasti; infine si aggreg\u00f2 al terz'ordine francescano al quale fece aderire anche il marchese di Mantova. Tutto questo non le imped\u00ec di rallentare il ritmo delle sue gravidanze. Nel 1515 dette alla luce una bambina, battezzata Eleonora, e nel 1516 un bambino chiamato Francesco. Le numerose gravidanze, alternate ad aborti, la indebolirono molto, non alterando per\u00f2 la bellezza della donna.\nQuando Leone X manifest\u00f2 intenzioni ostili nei confronti degli Este, Alfonso richiese e ottenne la protezione di re Francesco I di Francia, recandosi alla corte dei Valois assieme a Giovanni Borgia, da tempo sotto la protezione di Lucrezia a Ferrara. Nel frattempo la duchessa fu colpita da vari lutti: nel 1516 mor\u00ec suo fratello Jofr\u00e9, nel 1518 sua madre Vannozza e il 29 marzo 1519 Francesco II Gonzaga. La primavera 1519 fu molto difficile: essendo nuovamente incinta e molto affaticata, Lucrezia pass\u00f2 tutte le giornate a letto.\nIl 14 giugno partor\u00ec una bambina, battezzata Isabella Maria, ma la duchessa si ammal\u00f2 di febbri puerperali e, per alleggerirle il tormento, le furono tagliati i capelli. Il 22 giugno dett\u00f2 una lettera per richiedere un'indulgenza plenaria al Papa. Infine firm\u00f2 davanti al marito il suo testamento. Prima di cadere in coma afferm\u00f2: \u00abSono di Dio per sempre\u00bb. Lucrezia Borgia mor\u00ec il 24 giugno 1519 a trentanove anni. Lasciando la famiglia e la citt\u00e0 in un profondo lutto, venne sepolta nel monastero del Corpus Domini, con indosso l'abito da terziaria francescana.\nLa leggenda nera.\nCome per il resto della famiglia Borgia, durante e dopo la sua vita Lucrezia fu oggetto di pettegolezzi e accuse. La sua fama scandalosa si interruppe durante il suo periodo a Ferrara, in cui \u00abnessun pettegolezzo l'aveva pi\u00f9 sfiorata\u00bb, scrive Indro Montanelli nella sua \"Storia d'Italia\", per poi riprendere alla morte della duchessa. Le voci pi\u00f9 insistenti che la raffigurano come \u00abuna specie di Messalina, intrigante, sanguinaria, corrotta, non succube, ma complice del padre e del fratello\u00bb, vennero riprese e riferite e tramandate ai posteri nelle cronache e nei libelli dai numerosi nemici dei Borgia: fra cui Jacopo Sannazaro (che defin\u00ec Lucrezia \u00abfiglia, moglie e nuora\u00bb del pontefice) Giovanni Pontano, e Francesco Guicciardini.\nLa famosa accusa di aver avuto una relazione incestuosa con il padre fu lanciata da Giovanni Sforza contro il Papa durante il processo di annullamento di nozze con Lucrezia, durante il quale il signore di Pesaro era stato accusato di impotenza. Gli storici filoborgiani hanno etichettato le parole del conte di Pesaro come semplici calunnie, lanciate durante uno scatto d'ira dovuto all'orgoglio ferito. Non sarebbe stato considerato, scrive Maria Bellonci (nota biografa di Lucrezia), \u00abtutto il contegno dello Sforza, dalle mille reticenze dei primi tempi, dalle allusioni misteriose alla causa della sua fuga, fino alla sua confessione a Milano\u00bb, ma anche \u00abi continui riferimenti\u00bb successivi, prosegue la Bellonci, \u00abstanno a provare una certezza che era in lui, viva presente e maledetta\u00bb.\nD'altra parte, \u00e8 stato supposto che Giovanni Sforza possa aver scambiato per amore incestuoso le attenzioni calorose del Papa per la figlia. Alessandro VI possedeva infatti un'indole carnale e istintiva ed era solito manifestare il suo affetto verso i figli e in particolare verso Lucrezia con eccessivo trasporto, ma anche il suo delirio per il duca di Gandia (e poi per Cesare) \u00abpar quasi accecamento d'innamorato\u00bb. Maria Bellonci si chiede se lo Sforza \u00abavesse qualche cosa in pi\u00f9 che vizi e sospetti\u00bb, ma fa notare che, pur accusando il papa, Giovanni non incolp\u00f2 direttamente la moglie e anzi pi\u00f9 volte richiese al pontefice di riaverla con s\u00e9: \u00absi avranno ragioni di credere che ella dovesse essere salvata, o che nulla fosse accaduto e tutto si limitasse a sospetti, o, nella pi\u00f9 infernale delle ipotesi, che in lei ci fosse solo l'errore di uno smarrito e soggiogato assertimento; la coscienza il desiderio e la responsabilit\u00e0 dell'incesto restando, se mai, dall'altra parte\u00bb.\nTuttavia l'accusa di incesto si diffuse rapidamente nelle corti italiane ed europee, facendosi sentire nuovamente, durante le trattative per le nozze fra Lucrezia e Alfonso d'Aragona. A queste si un\u00ec la voce di una certa promiscuit\u00e0 sessuale della ragazza, dovute alla relazione con Pedro Calderon: basandosi sulle dicerie popolari che si stavano diffondendo a Roma e in tutta Italia, il cronista veneziano Giuliano Priuli definir\u00e0 pi\u00f9 tardi Lucrezia \u00abla pi\u00f9 gran puttana che fosse in Roma\u00bb e il cronista umbro Matarazzo la descriver\u00e0 come \u00abcolei che portava il gonfalone delle puttane\u00bb. \u00c8 per\u00f2 probabile che Priuli e Matarazzo, che vivevano lontano da Roma, si rifacessero a voci popolari contrarie ai Borgia piuttosto che a testimonianze affidabili. Infatti, bench\u00e9 diversi cronisti italiani del tempo avessero riferito della relazione con Pedro Calderon, nessuno parl\u00f2 mai di altri amori di Lucrezia.\nRiguardo all'incesto con i fratelli, ci furono insinuazioni maligne sul fatto che Cesare avesse fatto uccidere il fratello Juan non solo perch\u00e9 intralciava i suoi piani politici, ma perch\u00e9 geloso, poich\u00e9 era preferito \u00abnell'amore da madonna Lucrezia sorella comune\u00bb dice il Guicciardini nella sua \"Storia d'Italia\". Come scrive una biografa inglese di Lucrezia, Sarah Bradford, il rapporto che legava i fratelli Borgia era molto stretto, in particolare quello fra Cesare e Lucrezia: \u00abche avessero commesso incesto o no, senza dubbio Cesare e Lucrezia si amavano pi\u00f9 di quanto amassero chiunque altro e mantennero la reciproca fedelt\u00e0 fino alla fine\u00bb.Anche secondo Maria Bellonci l'accusa di incesto fraterno \u00e8 dubbia, poich\u00e9 Giovanni Sforza non fece nessuna allusione ai cognati nelle accuse di incesto rivolte contro i Borgia, mentre in esse accusava apertamente il papa.\nPersonaggio importante per avere notizie della vita privata di Lucrezia a Roma \u00e8 Johannes Burckardt di Strasburgo, italianizzato in Burcardo, maestro delle cerimonie durante il pontificato di Papa Borgia. Nel suo diario detto \"Liber Notarum\" egli descrive con precisione e ricchezza di particolari i cerimoniali e le etichette della corte papale e non manca di annotare alcune scene ed eventi tutt'altro che lusinghieri per i Borgia e per la stessa Lucrezia. Bench\u00e9 la mentalit\u00e0 puritana avrebbe potuto in parte fargli travisare il senso delle azioni dei Borgia, gli storici lo ritengono generalmente una fonte oggettiva di informazioni riguardo alla corte papale. Nel suo diario egli infatti non fa mai pettegolezzi o scaglia accuse contro i Borgia, ma si limita a descrivere minuziosamente i fatti, talvolta scabrosi, spesso confermati da altri cronisti suoi contemporanei. Se Burcardo avesse voluto infarcire il proprio diario di testimonianze contro i Borgia avrebbe potuto farlo facilmente, invece egli cita appena Giulia Farnese, Vannozza o l'annullamento del matrimonio tra Lucrezia e Giovanni Sforza, scandali che facevano un gran parlare di s\u00e9 nei palazzi romani e che avrebbero potuto essere facilmente manipolati. Per questo non sembra esserci motivo di dubitare delle veridicit\u00e0 di due episodi scabrosi riferiti dal cerimoniere, entrambi accaduti durante il periodo di trattative per il terzo matrimonio di Lucrezia.\nIl primo episodio \u00e8 la \"cena delle cortigiane\", festa dal risvolto orgiastico ideata da Cesare, la sera del 31 ottobre 1501. Secondo il fiorentino Francesco Pepi, \u00abil duca di Valentino [\u2026] aveva fatto venire in palazzo cinquanta cortigiane \"cantoniere\" e tutta la notte stettero in voglia di balli e riso\u00bb: dopo una cena veloce, le cortigiane erano entrate ed avevano iniziato a ballare con servitori e giovani di casa, \u00ab\"primo in vestibus suis deinde nude\"\u00bb; a notte fonda Cesare fece mettere in terra i candelabri accesi e le donne nude a carponi dovevano fare a gara per raccogliere le castagne lanciate loro, incitate dal Papa, Cesare e \u00ab\"domina Lucretia sorore sua\"\u00bb scrive Burcardo.\nIl secondo episodio narrato dal cerimoniere avvenne l'11 novembre 1501, quando da una finestra, Alessandro VI e Lucrezia assistettero \u00ab\"cum magno risu et delectatione\"\u00bb ad una selvaggia scena di monta fra quattro stalloni e due giumente. Il Burcardo riferisce unicamente di questi due episodi isolati con la partecipazione di Lucrezia, e se ne fossero avvenuti altri con tutta probabilit\u00e0 egli li avrebbe annotati nel suo diario. Per questo motivo, e dal momento che le due scene avvennero poco prima della partenza di Lucrezia per Ferrara, Maria Bellonci suppone che si trattasse di \u00abspettacoli di iniziazione matrimoniale che non avrebbero offeso una donna gi\u00e0 sposata due volte\u00bb.\nLa lettura di questi due episodi ha \u00absuscitato per secoli scandalo e orrore nei commentatori puritani o ipocriti, mentre gli esaltatori di Lucrezia non vogliono credere che ella potesse partecipare a una tale sorta di baccanale\u00bb scrive Genevi\u00e8ve Chastenet, biografa francese di Lucrezia, concludendo: \u00abMa ci\u00f2 significherebbe dimenticare che si tratta di svaghi perfettamente consoni al costume rinascimentale\u00bb. Molti storici hanno infine cercato di ridimensionare le accuse di perversione rivolte contro di lei durante il periodo passato nella Roma dominata dai Borgia. \u00abPer propria esperienza, [Lucrezia] poteva gi\u00e0 sapere che abominevole mondo fosse quello, nel quale viveva. [\u2026] Sbagliano per\u00f2 quei che credono, ch'essa o altri a lei simili, lo vedessero e giudicassero cos\u00ec come lo facciamo noi oggi o forse fecero alcuni pochi, animati allora da sentimento pi\u00f9 puro. [\u2026] S'aggiunga per di pi\u00f9, che in quel tempo i concetti della religione, della decenza e della moralit\u00e0 non erano gli stessi che oggi prevalgono\u00bb dice Ferdinand Gregorovius. La tesi dello storico tedesco \u00e8 ripresa poi, ad esempio, anche da Roberto Gervaso nel suo saggio sulla famiglia Borgia: \u00abSe non fu una santa non fu nemmeno un mostro. Se non si fosse chiamata Borgia, non avrebbe avuto bisogno n\u00e9 d'avvocati difensori, n\u00e9 di postume e tardive riabilitazioni\u00bb.\nAltra accusa riguardante Lucrezia, e in generale la sua famiglia, \u00e8 l'uso di un veleno micidiale, chiamato cantarella, con la quale i Borgia avrebbero eliminato i propri nemici, versandolo nelle bevande o sul cibo. Lucrezia venne associata all'uso di questo veleno borgiano, divenendo una delle pi\u00f9 famose avvelenatrici, dopo la messa in scena della tragedia romantica di Victor Hugo: \u00abUn veleno terribile - dice Lucrezia - un veleno la cui sola idea fa impallidire ogni italiano che sa la storia degli ultimi vent'anni [...] . Nessuno al mondo conosce un antidoto a questa composizione terribile, nessuno, ad eccezione del papa, del Signor Valentino e di me\u00bb. Tuttavia i chimici e i tossicologi odierni sono convinti che la cantarella, veleno capace di uccidere in tempi precisi, sia solo una leggenda legata alla famiglia Borgia..\nTra storiografia e letteratura.\nNel corso dei secoli la figura di Lucrezia \u00e8 stata associata alla fama della sua famiglia di origine. Seppur dopo essere divenuta moglie del duca di Ferrara non fu mai al centro di nuovi scandali, e durante gli ultimi anni della sua vita fosse finalmente riuscita a cancellare il marchio d'infamia da cui era segnata, dopo la sua morte, le accuse mosse contro di lei in giovent\u00f9 tornarono alla ribalta.\nAd esempio, gi\u00e0 nel 1532, Francesco Maria I Della Rovere viet\u00f2 al figlio Guidobaldo il matrimonio con donne indegne di lui, portandogli ad esempio le nozze di Alfonso I di Ferrara con Lucrezia Borgia, \u00abuna donna di quella sorta che pubblicamente si sa\u00bb.\nMa fu soprattutto Guicciardini che, attingendo alle voci popolari o alle satire, diffuse la fama scandalosa sulla figura della donna scrivendo nella sua \"Storia d'Italia\": \u00abLucrezia Borgia non si considera se non come la figlia incestuosa di Alessandro VI, l'amante a un tempo di suo padre e dei suoi due fratelli [Cesare e Juan]\u00bb.\nDurante il Seicento la societ\u00e0 non si scandalizz\u00f2 della vita ai tempi dei Borgia, nella quale convivevano la fede e una certa libert\u00e0 di costumi. Tutto cambi\u00f2 in seguito alla revoca dell'editto di Nantes nel 1685, che provoc\u00f2 una rottura in seno alla comunit\u00e0 scientifica. Il famoso matematico e filosofo Leibniz, come protesta alla mancata riconciliazione fra cattolici e protestanti, polemizz\u00f2 pubblicando nel 1696 alcuni estratti tra i pi\u00f9 scandalosi del Diario del Burcardo, sotto il titolo di \"Specimen Histori\u00e6 Arcane, sive anecdot\u00e6 de vita Alexandri VI Pap\u00e6\". Il libro ebbe un grande successo e venne stampato nuovamente, e nel suo commento il filosofo sottolineava come \u00abnon sia era mai visto una Corte pi\u00f9 insudiciata di crimini come quella di Alessandro VI\u00bb.\nNel 1729 l'antiquario scozzese Alexander Gordon pubblic\u00f2 la sua \"Vita del papa Alessandro VI e di suo figlio Cesare Borgia\" (\"The Lives of Pope Alexander VI and his son C\u00e6sar Borgia\"), nella cui \u00abPrefazione\u00bb aveva cura di scrivere sulla figlia del Papa: \u00abLucrezia, figlia di Alessandro, \u00e8 famosa per la sua dissolutezza quanto lo era Lucrezia la Romana per la sua castit\u00e0: Cesare non lo \u00e8 da meno per un doppio fratricidio e incesto commesso con la propria sorella [...]\u00bb. Nella sua opera Gordon cita le fonti utilizzate, pur mettendo sullo stesso piano autori come Burcardo o Machiavelli e altre fonti poco attendibili, e il testo \u00e8 forse il primo caso di studio referenziato su Alessandro VI e la sua famiglia. Nel 1756, Voltaire tratta con sagacia Alessandro VI nel suo \"Essai sur les moeurs\", dove mette in dubbio l'uso del veleno da parte dei Borgia e l'avvelenamento del Papa come causa della sua morte, tuttavia ripete le accuse d'incesto nei confronti Lucrezia e i crimini di Cesare.\nNel periodo della Rivoluzione francese segu\u00ec una rivalutazione sia dell'avventura militare di Cesare sia delle intenzioni che Machiavelli aveva espresso ne \"Il Principe\", cio\u00e8 l'idea che il Valentino avesse voluto la costruzione di uno stato laico dove instaurare in seguito la libert\u00e0. Con l'avvento dell'Impero francese e in seguito della Restaurazione si creer\u00e0 nuovamente diffidenza nei riguardi della storia dei Borgia e dei loro costumi scandalosi.\nLord Byron, famoso esponente del romanticismo inglese, rimase talmente affascinato dalle lettere d'amore di Lucrezia conservate a Milano che, dopo averle lette, rub\u00f2 un capello dalla ciocca che le accompagnava.\nNel febbraio 1833, fu rappresentata per la prima volta \"Lucrezia Borgia\", tragedia di Victor Hugo, nella quale la duchessa di Ferrara viene descritta come archetipo di malvagit\u00e0 femminile, divenendo, \u00abcol favore tenebroso dei romantici, [un'] avvelenatrice e [un'] Erinni\u00bb. Il dramma ispir\u00f2 Felice Romani, che compose il libretto dell'opera omonima di Gaetano Donizetti.\nSulla stessa scia si imposta anche il ritratto di Lucrezia fornito da Alexandre Dumas padre nel primo volume della serie \"Delitti celebri\": \u00abLa sorella era degna compagna del fratello. Libertina per fantasia, empia per temperamento, ambiziosa per calcolo, Lucrezia bramava piaceri, adulazioni, onori, gemme, oro, stoffe fruscianti e palazzi sontuosi. Spagnola sotto i suoi capelli biondi, cortigiana sotto la sua aria candida, aveva il viso di una madonna di Raffaello e il cuore di una Messalina\u00bb. Successivamente, lo storico francese Jules Michelet vide simboleggiato nell'\u00abandalusa italiana\u00bb il demone femminile insediato sul trono vaticano.\nSegu\u00ec un periodo di riabilitazione storica: numerosi storici andarono a verificare i testi su cui si basava l'accusa contro i Borgia e, mentre uscivano biografie tendenti all'agiografia su Papa Alessandro VI, nel 1866 Giuseppe Carponi pubblic\u00f2 uno studio su Lucrezia intitolato: \"Una vittima della Storia\". In questa biografia erano riportati testi fino ad allora mai consultati, come documenti provenienti dagli archivi di Modena della famiglia Este. Nel 1874 fu pubblicato un altro imponente saggio, impostato sull'approccio scientifico al personaggio e alla storia dei Borgia: la biografia su Lucrezia, scritta da Ferdinand Gregorovius con l'apporto di numerosi documenti inediti, porta avanti la tesi per cui se Lucrezia \u00abnon fosse stata figliuola di Alessandro VI e sorella di Cesare, difficilmente sarebbe stata notata nella storia del tempo suo, ovvero sarebbe ita perduta nella moltitudine, come donna seducente e assai corteggiata\u00bb. Nello stesso modo, anche grazie all'apertura degli archivi vaticani nel 1888, su ordine di Leone XIII, Ludwig von Pastor pot\u00e9 iniziare a scrivere la storia dei Papi a partire dal Medioevo.\nDurante il primo ventennio del XX secolo i Borgia divennero oggetto di romanzo e di studio a carattere psichiatrico, come nel caso de \"I Borgia\", edito nel 1921, del medico milanese Giuseppe Portigliotti. Dopo quella di Gregorovius un'importante biografia su Lucrezia fu scritta da Maria Bellonci la cui opera, pubblicata nella primavera del 1939, ebbe numerose ristampe. Nel 1973 la Rai invit\u00f2 una ventina di scrittori italiani a scrivere per la radio una serie di interviste immaginarie con personaggi celebri del passato: la Bellonci scelse Lucrezia, che venne interpretata dall'attrice Anna Maria Guarnieri. Le \u00abinterviste impossibili\u00bb furono trasmesse dal Secondo Programma, nell'estate del 1974. Nel 2002, in ricorrenza del cinquecentenario dell'arrivo di Lucrezia a Ferrara, \u00e8 stata allestita una mostra dedicata alla Borgia, durante la quale \u00e8 stato proiettato un cortometraggio, basato sull'intervista impossibile di Maria Bellonci, diretto da Florestano Vancini e con Caterina Vertova nel ruolo della duchessa di Ferrara.\nNel 2002 la studiosa Marion Hermann-R\u00f6ttgen dell'universit\u00e0 di Berlino pubblic\u00f2, all'interno del catalogo della mostra \"I Borgia - L'arte del Potere\" tenutasi a Roma lo stesso anno, un articolo sull'importanza che la famiglia Borgia ha esercitato a livello letterario sia nel nord che nel sud Europa. Mentre nel sud Europa, in particolare Italia e Spagna (nazioni strettamente legate alla famiglia Borgia), si sarebbe diffusa \u00abuna quantit\u00e0 notevole di letteratura storico-scientifica\u00bb, nei paesi del nord Europa sarebbe avvenuta la pubblicazione di \u00abuna sorprendente quantit\u00e0 di opere letterarie\u00bb sull'argomento. La professoressa individua i tre punti principali su cui si basa la fama della leggenda dei Borgia: \u00abL'importanza della grandezza nazionale e del potere militare\u00bb in particolare di Cesare, \u00abla posizione critica rispetto alla Chiesa romana\u00bb, perpetrata da anticattolici e anticlericali, \u00abche concentra l'attenzione sulle storie paurose e criminali intorno alla figura di papa Alessandro VI\u00bb e che porter\u00e0 \u00abad una demonizzazione di tutta la famiglia e del papa stesso\u00bb, al quale verr\u00e0 attribuito, addirittura, \u00abun patto con il diavolo\u00bb e, per ultimo, \u00abl'erotismo e la sessualit\u00e0, da sempre punto focale rispetto all'interpretazione del ruolo delle figure femminili della famiglia\u00bb.\nLucrezia Borgia sarebbe infatti \u00abuna delle figure storiche femminili adatte a proporre un modello alle fantasie maschili\u00bb. Ci\u00f2 si ritrova nella raffigurazione di Lucrezia nella tragedia di Hugo: la donna \u00e8 rappresentata come un mostro, poich\u00e9 se \u00abda una parte ella rappresenta il senso massimo della buona e amorevole madre, pronta a sacrificarsi per amore di suo figlio, dall'altra \u00e8 la \"femme fatale\", assassina di uomini, bella ma crudele che si vendica per ogni offesa con il suo orribile veleno\u00bb. Il poeta francese \u00abnon trova in lei l'ideale femminile, perch\u00e9 la donna \"buona\" non \u00e8 desiderabile in quanto \u00e8 madre, mentre la donna desiderabile \u00e8 diabolica perch\u00e9 seduce l'uomo verso il peccato\u00bb. Secondo Hermann-R\u00f6ttgen sarebbe \u00abl'interesse per l'erotismo e per la sessualit\u00e0\u00bb in riferimento \u00aballa leggenda dei Borgia\u00bb che ha permesso alla raffigurazione di Lucrezia come \"femme fatale\" di sopravvivere fino ai giorni nostri in nuove opere letterarie.\nDiscendenza.\nDal primo matrimonio, annullato per non consumazione, Lucrezia non ebbe figli. Tuttavia, secondo relatori estensi, pare che nel marzo 1498, abbia avuto un figlio da Pedro Calder\u00f3n, messo del padre. Di questo presunto figlio, partorito nel monastero di San Sisto, si sa poco. Nel caso fosse nato realmente, la storica inglese Sarah Bradford ipotizza che possa essere morto alla nascita o poco dopo: l'ipotesi nasce dal fatto che Lucrezia termin\u00f2 molte gravidanze con un aborto. Altri storici lo hanno identificato con l\"'infans romanus\", l'infante romano, al secolo Giovanni Borgia. In questo caso, anche il padre del bambino \u00e8 misterioso: Alessandro VI in una bolla papale, attribuisce la paternit\u00e0 al figlio Cesare, ma in seguito, con una bolla segreta nel settembre 1502, la attribuisce a s\u00e9; questi particolari non hanno fatto altro che alimentare le dicerie di un rapporto incestuoso all'interno della famiglia Borgia.\nDal secondo matrimonio, dopo un aborto avvenuto nel febbraio 1499, Lucrezia ebbe:\nDal terzo matrimonio, con Alfonso I d'Este, dopo alcuni aborti spontanei e un parto prematuro nel 1502 al settimo mese di gravidanza (che port\u00f2 alla morte della sua prima figlia) Lucrezia ebbe:"}
{"id": "1647255", "revid": "1904508", "url": "https://it.wikipedia.org/wiki?curid=1647255", "title": "Alfonso II d'Este", "text": "Biografia.\nGiovinezza e ascesa.\nFiglio di Ercole II d'Este e di Renata di Francia, fu sempre legato alla famiglia d'origine della madre e, sin da piccolo, visse per lunghi periodi presso la corte francese, ospite del cugino Enrico II. \nSi trovava in Francia anche quando, il 3 ottobre 1559, mor\u00ec il padre e venne chiamato a Ferrara per la successione al potere ed il suo insediamento sul trono ducale.\nAlfonso cos\u00ec part\u00ec per tornare nella capitale estense; si imbarc\u00f2 sulla costa francese ed arriv\u00f2 a Livorno, attravers\u00f2 la Garfagnana e gli Appennini, pass\u00f2 anche per Modena ed infine giunse a Ferrara, dove prese ufficialmente il potere.\nUna delle sue prime decisioni come duca fu quella di graziare Giulio d'Este, che era tenuto prigioniero ormai da 53 anni nel Castello Estense. Un secondo atto importante, su precisa richiesta del papa Pio IV, fu l'allontanamento della madre, Renata di Francia, dalla corte estense, nel 1560. La madre, infatti, di fede calvinista, era sempre stata sgradita al papato, che non accettava le sue posizioni calviniste e che, gi\u00e0 durante il ducato di Ercole II, aveva mandato emissari da Roma per controllare la presenza di ospiti indesiderati invitati e protetti da Renata alla corte ferrarese.\nMatrimoni.\nAl momento dell'investitura era sposato con Lucrezia di Cosimo I de' Medici, che mor\u00ec nel 1561 lasciandolo senza figli. In seguito spos\u00f2 Barbara d'Austria, anche se le nozze vennero ritardate a causa della morte del padre di lei, Ferdinando I d'Asburgo. Quando finalmente furono celebrate, nel 1565, Alfonso aveva ormai stretto una forte alleanza con l'Austria e l'anno successivo and\u00f2 con le sue forze in sostegno dell'imperatore Massimiliano II d'Asburgo, impegnato nella guerra austro-turca. Questa scelta venne dettata anche dal tentativo di ottenere altre opportunit\u00e0, sia personali sia per il casato, di mantenere il potere in una situazione complessa come quella degli Este, che erano contemporaneamente feudatari dello Stato Pontificio e del Sacro Romano Impero.\nLa seconda moglie, Barbara, mor\u00ec nel 1572 e Alfonso II si trov\u00f2 ancora senza discendenti. Per ragioni dinastiche cerc\u00f2 una terza moglie e la scelta cadde su Margherita Gonzaga, di 31 anni pi\u00f9 giovane ed appartenente ad una casata tradizionalmente vicina agli estensi. Ancora una volta, tuttavia, Alfonso non ebbe eredi.\nDuca di Ferrara, Modena e Reggio.\nIl duca gest\u00ec il potere in un periodo di sostanziale staticit\u00e0 di equilibri in Italia, in attesa di occasioni di affermazione per il suo Stato che non arrivarono, ormai stretto tra impero asburgico e dominio spagnolo. Al suo servizio, come gi\u00e0 era avvenuto col suo predecessore Ercole II, lavor\u00f2 Annibale Borgognoni, uno dei pi\u00f9 famosi maestri delle artiglierie del 1500.\nCon lui la corte di Ferrara raggiunse livelli di sfarzo e magnificenza mai raggiunti prima e le dimore degli estensi raggiunsero il massimo splendore. Ad esempio, su suo incarico, venne progettata e costruita dall'architetto Alessandro Balbi, nel Castello Estense, la cappella detta di Renata di Francia. Le grandi spese sostenute per tali opere e per le numerose celebrazioni di quel periodo produssero problemi alle casse pubbliche, che spesso si trovarono in difficolt\u00e0 e lo costrinsero ad aumentare le tasse.\nOspit\u00f2 poeti ed artisti, proseguendo cos\u00ec nella tradizione estense. Fu protettore di Torquato Tasso e continu\u00f2 nella politica di rafforzamento militare, anche se l'evoluzione politica internazionale non offriva molte occasioni per dimostrare la sempre temibile potenza delle artiglierie estensi. \nAd Alfonso II alcuni storici attribuiscono la volont\u00e0 di far costruire in un'ampia area scoperta, che corrisponde circa all'attuale parcheggio in Contrada di Borgoricco, il \"Teatro del Cortile\". Secondo altri, invece, il teatro sarebbe stato costruito solo nel 1610, secondo un progetto dall'architetto Giovan Battista Aleotti.\nDurante il ducato di Alfonso II Ferrara fu colpita da uno sciame sismico con picchi nel 1561, nel 1570 e nel 1591. A tal riguardo \u00e8 interessante ricordare la presenza a Ferrara in quegli anni di Pirro Ligorio, che fu successore di Michelangelo nella Fabbrica di San Pietro a Roma e che, trasferitosi nella capitale estense ed assistendo agli effetti devastanti del terremoto sugli edifici, ebbe l'intuizione della prima casa edificata con criteri antisismici\nNel 1593 tutto il territorio sub\u00ec un periodo di carestia che ebbe effetti pesanti sulla popolazione.\nUltimi anni e morte.\nCome signore di Ferrara non seppe ottenere dal popolo il sostegno che altri prima di lui in qualche modo avevano raggiunto con pi\u00f9 successo, perch\u00e9 molta parte della popolazione versava in condizioni difficili e, da parte delle famiglie nobili, andava crescendo la preoccupazione di poter perdere i priviligi dei quali godevano. Sembra infatti che, da una parte, non sapesse opporsi ai suoi ministri che aumentavano i tributi dovuti allo Stato e, dall'altra parte, fosse lui stesso causa di grandi spese per organizzare eventi e celebrazioni, mantenendo al Castello Estense un livello da grande corte europea. Quando mor\u00ec non si fecero particolari cerimonie e il suo corpo venne trasportato in modo semplice in una bara di legno senza corteo, ma con il solo accompagnamento di pochi religiosi, e sepolto nel monastero del Corpus Domini sotto una pietra tombale sulla quale non venne neppure inciso il suo nome.\nDevoluzione di Ferrara.\nUna Bolla pontificia emanata il 3 maggio 1567 da papa Pio V, la \"Prohibitio alienandi et infeudandi civitates et loca Sanctae Romanae Ecclesiae\", puntualizz\u00f2 ufficialmente ed esplicitamente che il ducato avrebbe potuto rimanere feudo affidato agli Este solo in presenza di eredi legittimi e non, come stava progettando Alfonso II, che fosse pensabile passare tale diritto al ramo secondario della casata, quella dei marchesi di Montecchio, ed in particolare al cugino Cesare d'Este.\nAlfonso, quando era ancora in vita, tent\u00f2 inutilmente di avere eredi legittimi. Non riuscendovi, design\u00f2 alla sua successione il cugino Cesare d'Este. Tale atto fu riconosciuto dall'Impero, ma non dalla Chiesa, in quanto il padre di Cesare, Alfonso, era solo figlio naturale del duca Alfonso I d'Este e di Laura Dianti e questo contrastava con le precise disposizioni della bolla pontificia.\nAlla sua morte, quindi, papa Clemente VIII si riappropri\u00f2 della citt\u00e0 e riport\u00f2 Ferrara sotto la diretta giurisdizione dello Stato Pontificio, escludendo da quel momento gli Este da ogni diritto sulla citt\u00e0. Tale passaggio di poteri \u00e8 noto come devoluzione di Ferrara allo Stato Pontificio.\nDopo la sua morte Alfonso II venne sepolto a Ferrara nel monastero del Corpus Domini e Cesare d'Este percorse in carrozza per l'ultima volta, il 28 gennaio 1598, la bellissima via degli Angeli per uscire poi dalla porta degli Angeli, che in seguito venne chiusa.\nCultura di massa.\nAlfonso II \u00e8 identificato nell'io parlante di \"My Last Duchess\" (\"La mia ultima duchessa\"), il monologo drammatico in versi di Robert Browning pubblicato per la prima volta con il titolo \u00ab\"Italy\"\u00bb nel 1842 nella raccolta \"Dramatic Lyrics\" (Liriche drammatiche)."}
{"id": "1647256", "revid": "56620", "url": "https://it.wikipedia.org/wiki?curid=1647256", "title": "Palazzo Paradiso", "text": ""}
{"id": "1647257", "revid": "287204", "url": "https://it.wikipedia.org/wiki?curid=1647257", "title": "Grignoncourt", "text": "Grignoncourt \u00e8 un comune francese di 46 abitanti situato nel dipartimento dei Vosgi nella regione del Grand Est."}
{"id": "1647258", "revid": "1516566", "url": "https://it.wikipedia.org/wiki?curid=1647258", "title": "Francavilla Bisio", "text": "Francavilla Bisio (\"Francavila\" in piemontese) \u00e8 un comune italiano di 512 abitanti della provincia di Alessandria in Piemonte.\nIl comune \u00e8 situato sulla riva destra del torrente Lemme, al suo sbocco in pianura.\nStoria.\nIdentificato con l'antica Bassignana o Bassignanella, trae il toponimo da una probabile esenzione fiscale del luogo da parte dei suoi feudatari. Nel XII secolo, il territorio ospitava la grangia di S. Maria, di propriet\u00e0 degli abati di Rivalta Scrivia. Territorio di propriet\u00e0 dei Savoia dal 1708, fu feudo delle famiglie Grillo (1681) e Guasco (1780).\nNel 1863 il comune di Francavilla assunse la nuova denominazione di \"Francavilla Bisio\".\nSimboli.\nLo stemma del comune di Francavilla Bisio \u00e8 stato concesso con decreto del presidente della Repubblica del 14 febbraio 2008.\nMonumenti e luoghi d'interesse.\nArchitetture militari.\nL'abitato \u00e8 dominato da un imponente castello, costruito intorno a un torrione gi\u00e0 presente nel X secolo, ma oggetto di successivi ampliamenti; l'aspetto attuale, seppur medievale, \u00e8 frutto di rimaneggiamenti ottocenteschi\nInfrastrutture e trasporti.\nNel territorio comunale \u00e8 dislocata una aviosuperficie certificata, utilizzabile sia da velivoli ultraleggeri che di aviazione generale.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune."}
{"id": "1647260", "revid": "105125180", "url": "https://it.wikipedia.org/wiki?curid=1647260", "title": "Monte Arcibessi", "text": "Il monte Arcibessi, alto 906 metri s.l.m., fa parte della catena degli Iblei.\nIl monte.\nIl monte non \u00e8 di facile accesso in quanto non esiste una adeguata rete stradale che vi acceda. Di fatto vi \u00e8 una sola strada di modeste dimensioni che lo scavalca e consente di andare da Chiaramonte Gulfi a Monterosso Almo. La strada contiene diversi tratti in sterrato e quindi non \u00e8 molto indicata per essere percorsa in auto. Si presta piuttosto ad essere percorsa in mountain bike o con moto da cross. Dalla vetta si gode di un panorama che spazia dal mar Mediterraneo alla cima dell'Etna.\nNel territorio di Monte Arcibessi sono presenti insediamenti fortificati (\"castellieri\") dell'et\u00e0 del bronzo e dell'et\u00e0 del ferro. Abitati preistorici, resti di insediamenti abitati greci arcaici, testimonianze di epoca ellenistico-romana e resti bizantini e medievali.\nPer la sua altezza \u00e8 diventato sede di decine di antenne per ripetitori radio-televisivi e per telefonia mobile."}
{"id": "1647261", "revid": "1318658", "url": "https://it.wikipedia.org/wiki?curid=1647261", "title": "Produzione della pasta di coca", "text": "La produzione della pasta di coca \u00e8 un procedimento illegale tramite il quale, a partire dalla coltivazione della \"Erythroxylum coca\", si produce la cocaina. La produzione \u00e8 essenzialmente artigianale.\nProcedura.\nLa Colombia \u00e8 uno dei pi\u00f9 grandi produttori di pasta di coca e vi sono, grazie al clima favorevole, fino a 6 raccolti all'anno. Dalla pianta \"Erythroxylum coca\" una volta cresciuta si strappano le foglie; queste vengono ulteriormente spezzettate per essere poi mischiate in contenitori con acqua e carbonato di sodio. A questo punto viene aggiunto cherosene, oppure gasolio: si attende la macerazione, durante la quale si separano gli alcaloidi (tra cui la cocaina) dalle foglie, diventando quindi solubili nel cherosene. \nGli alcaloidi (basici) vengono estratti dal solvente organico di partenza con acido solforico diluito. Una volta separata la soluzione di sali ad idrolisi acida ottenuta dal cherosene, gli alcaloidi (in forma salina ad idrolisi acida) vengono fatti precipitare grazie all'aggiunta di una sostanza basica, solitamente ammoniaca diluita.\nIl prodotto risultante dalla filtrazione \u00e8 la pasta di coca; il contenuto in cocaina \u00e8 circa due terzi del totale."}
{"id": "1647262", "revid": "228587", "url": "https://it.wikipedia.org/wiki?curid=1647262", "title": "Photon mapping", "text": "Il photon mapping \u00e8 un algoritmo di illuminazione globale, basato sulla simulazione dell'emissione di raggi di luce e usato in computer grafica per simulare realisticamente l'interazione della luce con differenti oggetti. In particolare, \u00e8 capace di simulare la rifrazione della luce attraverso sostanze trasparenti, ad esempio il vetro o l'acqua, riflessioni a vicenda tra oggetti illuminati, ed alcuni effetti causati da particelle come il fumo o il vapore acqueo. Il photon mapping \u00e8 stato sviluppato dal ricercatore danese Henrik Wann Jensen.\nAlgoritmo.\nL'algoritmo del photon mapping procede attraverso due fasi.\nLa prima fase consiste nel simulare l'emissione di fotoni (\"photon tracing\"; di solito \u00e8 consigliabile emetterne pi\u00f9 di 10.000) dalle sorgenti di luce dell'immagine e nel tracciamento, all'interno della scena, di una mappa 3D di fotoni virtuali; la seconda fase consiste nel rendering della scena utilizzando le informazioni contenute nella mappa, precedentemente creata, per stimare la radianza riflessa sulle superfici della scena.\nAl contrario degli algoritmi di rendering tradizionali permette di calcolare con buona precisione effetti di luce quali caustiche, riflessioni, e surface scattering, per cui risulta particolarmente utile nella produzione di immagini con elementi in cristallo o metallo, o con materiali translucidi.\n\u00c8 una tecnica che richiede risorse di calcolo medio-alte, dato che \u00e8 necessario simulare una gran quantit\u00e0 di elementi. Il carico sull'elaboratore pu\u00f2 essere ridotto abbassando il numero di fotoni, riducendone la precisione o diminuendo il numero di \"rimbalzi\" che questi effettuano (limitandoli ad un numero predefinito o inserendo una soglia di intensit\u00e0 sotto il quale ne viene interrotto il calcolo)."}
{"id": "1647264", "revid": "1632387", "url": "https://it.wikipedia.org/wiki?curid=1647264", "title": "Maestro di cappella", "text": "Con la locuzione maestro di cappella si intende la persona responsabile della musica di una compagine, che sia o meno ecclesiastica. I contorni e i limiti cronologici relativi a questa figura, che ancora nel XVI secolo poteva non avere alcuna mansione musicale, sono variabili. Inoltre, soprattutto dopo l'avvento della Riforma luterana e della cosiddetta Controriforma cattolica, la liturgia e parte dei suoi apparati si differenziarono progressivamente nei diversi Paesi, con riflessi anche sul relativo repertorio musicale e sulle modalit\u00e0 esecutive.\nDescrizione.\nIl termine \u00e8 la traduzione del latino \"magister capellae\"; la \"capella\" o \"cappella\" era il centro dell'attivit\u00e0 musicale durante il medioevo. Il \"magister capellae\" divenne poi \"ma\u00eetre de chapelle\" (in francese), \"maestro de capilla\" (in spagnolo), \"Kapellmeister\" ( in tedesco, prestato anche all'inglese).\nIn Italia, il maestro di cappella di una istituzione religiosa era incaricato, tra l'altro, dell'educazione musicale dei giovani apprendisti, detti in alcuni casi 'cantorini'; gli allievi erano da lui istruiti sia nella pratica del canto (ed eventualmente di uno strumento) che nella teoria musicale. Il maestro aveva obblighi contrattuali precisi ed era tenuto a osservarli, pena la perdita dell'incarico o il pagamento di una multa.\nIl maestro di cappella fu anche responsabile della musica nelle cappelle di corte.\nJohann Sebastian Bach (in ambito protestante) lavor\u00f2 dal 1717 al 1723 come \"Kapellmeister\" per il Principe Leopoldo di Anhalt-K\u00f6then. Antonio Caldara fu maestro di cappella per il principe Francesco Maria Ruspoli dal 1709 al 1716, dopo che nei due anni precedenti Georg Friedrich H\u00e4ndel aveva svolto in modo \"flessibile\" alcune delle mansioni dell'incarico. Joseph Haydn lavor\u00f2 per diversi anni come maestro di cappella per gli Esterh\u00e1zy. Gaetano Donizetti fu maestro di cappella, maestro di camera e compositore di corte per l'imperatore austriaco. Questo incarico svolto presso una corte era molto ambito e di solito meglio remunerato di quello effettuato alle dipendenze di istituzioni religiose, dalle quali aveva avuto origine.\nLe nuove istanze culturali e il progressivo declino del prestigio della nobilt\u00e0, determinarono una perdita d'importanza del ruolo di maestro di cappella. I compositori si emanciparono, sia economicamente che socialmente; n\u00e9 Mozart, n\u00e9 Beethoven, svolsero mai tale incarico, ma furono tra i primi musicisti 'liberi professionisti', ossia non vincolati al servizio musicale di un signore per sopravvivere.\nForze armate.\nDiverse forze armate hanno anche un Maestro di cappella, a volte come grado militare separato. La Reale Cappella Militare dell'Esercito e dell'Aeronautica Militare nei Paesi Bassi e in Belgio, la Cappella Reale della Musica della Marina e la Reale Cappella della Musica dell'Aeronautica militare belga hanno un maestro di cappella."}
{"id": "1647267", "revid": "1305772", "url": "https://it.wikipedia.org/wiki?curid=1647267", "title": "Museo lapidario", "text": ""}
{"id": "1647268", "revid": "36426", "url": "https://it.wikipedia.org/wiki?curid=1647268", "title": "Museo Lapidario", "text": ""}
{"id": "1647269", "revid": "1543377", "url": "https://it.wikipedia.org/wiki?curid=1647269", "title": "E'S", "text": " \u00e8 un manga di Satoru Yuiga, pubblicato su \"Monthly GFantasy\" e raccolto in 15 volumi tra il 1997 e il 2005. Ne \u00e8 stato tratto un anime, intitolato , prodotto dalla Pierrot e trasmesso dal 1\u00ba aprile al 23 settembre del 2003 su TV Tokyo, per un totale di 26 episodi.\nTrama.\nLa terza guerra mondiale ha avuto come effetto principale quello di provocare lo smantellamento delle strutture politiche meglio note come \"Stati\". A governare i cittadini nel mondo di E'S sono 12 imprese cresciute a dismisura. Inoltre una nuova \"razza\" abita la Terra, gli esper, individui in grado di fare cose che i semplici umani non riescono a fare (come per esempio volare o creare scosse elettriche). Gli esper proprio per queste loro capacit\u00e0 furono affidati a una delle 12 imprese, Ashurum, che con la scusa di catturare gli esper che vagano illegalmente per la citt\u00e0, riesce a instaurare un corpo para-militare a cui affida missioni di vario genere.\nUno dei membri di questo corpo speciale \u00e8 Kai Kudo, protagonista della storia, che agli ordini di Eiji Sajimiya (capo di Ashurum) un giorno si reca in missione nella gigantesca e misteriosa citt\u00e0 chiamata Gald. Durante la missione Kai Kudo viene ferito gravemente e non riesce pi\u00f9 a ritornare ad Ashurum. Viene in seguito soccorso da Asuka Tokugawa, una giovane ragazza, e da suo fratello Yuuki Tokugawa. Nel periodo che trascorre con loro, Kai viene a conoscenza di cose su Ashurum di cui all'interno non si era mai accorto.\nA causa di ci\u00f2 il giovane resta in dubbio se tornare alla base o no. In seguito Kai viene a sapere che il Cardinale Ghibellini, uno degli uomini pi\u00f9 influenti della Chiesa, sfrutta giovani esper per i propri loschi fini, e a causa di ci\u00f2, Kai, prova a fermare gli intenti del Cardinale (che in seguito diventa Papa). Ma il rapporto che lega il giovane esper a sua sorella Hikaru Kudo \u00e8 troppo grande: per questo Kai non riesce mai a non pensare a ritornare ad Ashurum. Eiji in seguito porta la piccola Hikaru a Gald per far amplificare i suoi poteri, e questo causa un gran disastro agli abitanti di Gald e alla citt\u00e0 stessa.\nMedia.\nManga.\nIl manga, scritto e disegnato da Satoru Yuiga, \u00e8 stato serializzato dal 1997 al 2010 sulla rivista \"Monthly GFantasy\" edita da Square Enix. I vari capitoli sono stati raccolti in sedici volumi \"tank\u014dbon\".\nIn Giappone il manga \u00e8 uscito in due differenti edizioni. La prima \u00e8 composta da dieci volumi \u00e8 stata distribuita dal 27 dicembre 1997 al 27 agosto 2003, la quale per\u00f2 non porta a termine la storia, lasciandola perci\u00f2 incompleta. La seconda invece presenta tutti e sedici i numeri ed \u00e8 uscita dal 1\u00ba marzo 2003 al 27 febbraio 2010.\nIn Italia la serie \u00e8 stata pubblicata da Star Comics sotto l'etichetta \"Techno\" dal 23 gennaio 2009 al 22 luglio 2010. L'edizione italiana si basa sulla seconda versione giapponese.\nAnime.\nUn adattamento anime intitolato e diretto Masami Shimoda, \u00e8 stato prodotto dallo studio d'animazione Pierrot. La serie \u00e8 stata trasmessa in Giappone dal 1\u00ba aprile al 23 settembre 2003 su TV Tokyo per un totale di ventisei episodi. Le sigle di apertura e chiusura sono rispettivamente cantata dal duo Suitei-Sh\u014djo e \"Tonight/Midnight\" di Chicochair.\nNegli Stati Uniti d'America l'anime \u00e8 stato licenziato da ADV Films.\nLight novel.\nDue light novel adattamenti del manga, anch'essi scritti da Yuiga, sono stati pubblicate da Square Enix. Il primo volume, \"E'S The Time to Baptisma\", \u00e8 stato pubblicato il 26 febbraio 1999. Il secondo volume, \"E'S Unknown Kingdom\", \u00e8 invece uscito il 27 gennaio 2000.\nDrama CD.\nSquare Enix ha pubblicato tre drama-CD basati sul manga. Il primo, \"E'S Volume 1\", \u00e8 stato pubblicato il 25 settembre 1999. Il secondo, \"E'S Vol Extra\", \u00e8 uscito il 24 marzo 2000. Il terzo nonch\u00e9 l'ultimo, \"E'S Volume 2\", il quale utilizzava gli stessi doppiatori dell'anime, \u00e8 stato pubblicato su 26 settembre 2003 dopo la conclusione della trasmissione televisiva.\nAltri media.\nNel marzo 2003 \u00e8 uscito \"eSpecial: E'S Postcard Book\", ovvero un libro di cartoline ritraenti i personaggi della serie.\nUna guida contenente approfondimenti sui vari aspetti immaginari della serie, dei personaggi e di altre curiosit\u00e0, \u00e8 stato pubblicato da Square Enix nell'agosto 2003 con il titolo .\nAccoglienza.\nRobert Nelson di THEM Anime recens\u00ec l'adattamento animato affermando che era rimasto un po' deluso dalla sua qualit\u00e0. La serie non si rivelava terribile, ma il recensore si aspettava decisamente di meglio dopo i primi episodi. Sebbene la premessa iniziale fosse alquanto interessante, la sua esecuzione risultava carente per tutta la durata. Lo sviluppo dei personaggi non venne molto approfondito e la parte riguardante Kai e Hikaru era quella meglio spiegata durante i primi quattro episodi, rivelandosi molto intrigante. Tuttavia la lotta per detenere il potere su una citt\u00e0 che era stata completamente distrutta cadeva nel ridicolo. L'anime cercava di fare appello a un solo elemento della trama, quando invece sarebbe stato meglio unire ogni cosa in un modo o nell'altro affinch\u00e9 potesse realmente funzionare."}
{"id": "1647273", "revid": "287204", "url": "https://it.wikipedia.org/wiki?curid=1647273", "title": "Rags (cane)", "text": "Rags (1916 - 22 marzo 1936) era un cane di razza Cairn Terrier e fu la mascotte della 1\u00aa Divisione di fanteria statunitense durante la Prima guerra mondiale.\nRags si un\u00ec alla divisione il 15 luglio 1917, a Montmartre, e rimase la sua mascotte fino alla morte. Impar\u00f2 a portare messaggi tra la linea del fronte ed il quartier generale arretrato; inoltre grazie al suo udito riusciva a sentire, molto prima dei soldati, i proiettili nemici in arrivo.\nRags raggiunse una certa notoriet\u00e0 quando, durante l'offensiva della Meuse-Argonne, riusc\u00ec a consegnare un importantissimo messaggio nonostante i bombardamenti con i gas lo avessero reso parzialmente cieco, salvando cos\u00ec la vita a molti soldati. Il soldato James Donovan, che accudiva Rags, fu gravemente ferito ed infine mor\u00ec poco dopo l'arrivo all'ospedale di Fort Sheridan; cos\u00ec nel 1920 Rags fu adottato dalla famiglia del Maggiore Raymond W. Hardenberg, che dopo vari trasferimenti arriv\u00f2 a Fort Hamilton, New York, dove Rags divenne membro del 18\u00ba Reggimento di fanteria.\nRags mor\u00ec il 22 marzo 1936 a Silver Spring (Maryland), dove fu sepolto all'\"Aspen Hill Memorial Park &amp; Animal Sanctuary\""}
{"id": "1647274", "revid": "1217526", "url": "https://it.wikipedia.org/wiki?curid=1647274", "title": "Bandiera della Nuova Scozia", "text": "La bandiera della Nuova Scozia, creata nel 1858, deriva dallo stemma che fu assegnato dal governatore della provincia nel 1625.\nLa bandiera \u00e8 una decusse (croce di Sant'Andrea) blu su campo bianco. Come si pu\u00f2 facilmente constatare, \u00e8 uguale alla bandiera scozzese ma a colori invertiti. A confermare il legame con la Scozia \u00e8 anche lo Stemma Reale di Scozia al centro della bandiera.\nLo stemma reale \u00e8 uno scudo dorato con un leone rampante rosso circondato da una doppia cinta gigliata rossa."}
{"id": "1647276", "revid": "36426", "url": "https://it.wikipedia.org/wiki?curid=1647276", "title": "Palazzo del Municipio (Ferrara)", "text": ""}
{"id": "1647279", "revid": "1305772", "url": "https://it.wikipedia.org/wiki?curid=1647279", "title": "Sukur", "text": "Il paesaggio culturale di Sukur \u00e8 un patrimonio dell'umanit\u00e0 dell'UNESCO situato tra le montagne \"Mandara\" nel nord-est della Nigeria.\nIl paesaggio coltivato, il palazzo costruito su una collina sopra i villaggi sottostanti ed i campi terrazzati che resistono tuttora intatti alla modernit\u00e0 fanno dell'area un sorprendente esempio di tradizione paesaggistica."}
{"id": "1647280", "revid": "287204", "url": "https://it.wikipedia.org/wiki?curid=1647280", "title": "Trowulan", "text": "Trowulan \u00e8 un paese del distretto di Mojokerto nella provincia indonesiana della Giava Orientale.\n\u00c8 circondata da un sito archeologico che copre approssimativamente 100 chilometri quadrati. Si pensa sia la capitale dell'impero Majapahit, che \u00e8 descritto da Mpu Prapanca nel poema Nagarakretagama del XIV secolo e in una fonte cinese del XV secolo."}
{"id": "1647281", "revid": "184755", "url": "https://it.wikipedia.org/wiki?curid=1647281", "title": "Pinacoteca Nazionale di Ferrara", "text": ""}
{"id": "1647282", "revid": "54354", "url": "https://it.wikipedia.org/wiki?curid=1647282", "title": "Impero Majapahit", "text": ""}
{"id": "1647284", "revid": "36426", "url": "https://it.wikipedia.org/wiki?curid=1647284", "title": "Palazzo Schifanoia (Ferrara)", "text": ""}
{"id": "1647285", "revid": "640389", "url": "https://it.wikipedia.org/wiki?curid=1647285", "title": "Ascanio Colonna (cardinale)", "text": "Biografia.\nNacque da Marcantonio Colonna, duca di Paliano e di Tagliacozzo e da Felicia Orsini. Era cugino di Antonio Caetani (1566-1624) anch'egli futuro cardinale. Studi\u00f2 latino e greco e frequent\u00f2 le universit\u00e0 di Salamanca e di Alcal\u00e1, dove ottenne il titolo di maestro in filosofia e teologia e la laurea \"in utroque iure\". Fu creato cardinale nel concistoro del 16 novembre 1586 da papa Sisto V e il 25 febbraio 1587 ricevette la diaconia dei Santi Vito e Modesto. Il 5 dicembre 1588 opt\u00f2 per la diaconia di San Nicola in Carcere a Roma. Opt\u00f2 per la diaconia di Santa Maria in Cosmedin il 14 gennaio 1591. Partecip\u00f2 ai conclave del 1590, del 1591 e 1592.\nNel 1592 divenne Protobibliotecario della Biblioteca apostolica vaticana e nel Palazzo di famiglia a Roma form\u00f2 una biblioteca di pi\u00f9 di 7.000 volumi che, accresciuta dalla \"universitas librorum\" del Sirleto, nel 1740 confluir\u00e0 nella Biblioteca vaticana. \nNel 1589, il teologo e giurista napoletano Alfonso Villagut dedic\u00f2 il suo celebre \"Tractatus de usuris\" al cardinale Colonna.\nL'8 novembre 1599 opt\u00f2 per l'ordine dei cardinali presbiteri ed ebbe il titolo di Santa Pudenziana. Nel 1600 fu inviato in Spagna e nel 1602 a Saragozza venne nominato Vicer\u00e9 d'Aragona da Filippo III. Mantenne questa carica fino al 1605. In questo soggiorno in Spagna lo accompagn\u00f2 come segretario, per breve tempo, il letterato Alessandro Tassoni.\nIl 30 gennaio 1606 opt\u00f2 per il titolo di Santa Croce in Gerusalemme. Il 5 giugno 1606 opt\u00f2 per l'ordine dei cardinali vescovi ed ebbe la sede suburbicaria di Palestrina. Fu consacrato vescovo l'11 giugno dello stesso anno da papa Paolo V. Fu amico di san Giuseppe Calasanzio. Mor\u00ec a Palestrina e fu sepolto nella Cappella di famiglia nella Basilica del Laterano a Roma.\nGenealogia episcopale.\nLa genealogia episcopale \u00e8:"}
{"id": "1647287", "revid": "339392", "url": "https://it.wikipedia.org/wiki?curid=1647287", "title": "Salone dei Mesi di Palazzo Schifanoia", "text": ""}
{"id": "1647289", "revid": "339392", "url": "https://it.wikipedia.org/wiki?curid=1647289", "title": "Operatic Pop", "text": ""}
{"id": "1647291", "revid": "22475", "url": "https://it.wikipedia.org/wiki?curid=1647291", "title": "Nagarakretagama", "text": "Nagarakrtagama \u00e8 un elogio in giavanese antico a Hayam Wuruk, governatore del regno Majapahit scritto da Mpu Prapanca nel 1365 (o nel 1287 nel calendario Saka).\nContiene descrizioni dettagliate del regno Majapahit durante la sua massima estensione, vengono descritti i templi e i palazzi e le numerose cerimonie. Il documento \u00e8 stato scoperto a Lombok nel 1869 da J. L. A. Brandes, un filologo olandese, e tradotto da una generazione di studenti olandesi. Dopo la sua traduzione, questo poema divenne una delle basi culturali del cosiddetto \"risveglio nazionale indonesiano\" (in indonesiano \"Kebangkitan Nasional Indonesia\") durante la prima met\u00e0 del XIX secolo."}
{"id": "1647293", "revid": "767487", "url": "https://it.wikipedia.org/wiki?curid=1647293", "title": "Mpu Prapanca", "text": "Fu l'autore del poema epico in javanese antico \"Nagarakertagama\", che racconta la storia del regno Majapahit e altre storie di regni Hindu-Javanesi."}
{"id": "1647294", "revid": "54354", "url": "https://it.wikipedia.org/wiki?curid=1647294", "title": "Nagarakertagama", "text": ""}
{"id": "1647295", "revid": "124123", "url": "https://it.wikipedia.org/wiki?curid=1647295", "title": "Jean Dausset", "text": "Nel 1977 ha ricevuto il Premio Robert Koch.\nHa ricevuto nel 1997 la Laurea \"ad honorem\" in Medicina e Chirurgia da parte dell'Universit\u00e0 degli Studi di Cagliari."}
{"id": "1647298", "revid": "124928568", "url": "https://it.wikipedia.org/wiki?curid=1647298", "title": "'Ndrina Ferrazzo", "text": "La 'ndrina Ferrazzo \u00e8 una cosca malavitosa o 'ndrina della 'ndrangheta calabrese influente nel territorio di Petilia Policastro e Mesoraca nella provincia di Crotone. Ha collegamenti e interessi anche in Sardegna, a Varese e Milano, dal 2016 si scopre la sua presenza nel sud dell'Abruzzo e in Molise, all'estero \u00e8 attiva in Svizzera e Spagna. Le attivit\u00e0 illecite sono principalmente il traffico di armi e di droga e il riciclaggio di denaro nel settore turistico e immobiliare.\nHa alleanze con le cosche dell'area catanzarese: i comuni di Marcedusa, Belcastro, Andali, Sersale."}
{"id": "1647302", "revid": "729019", "url": "https://it.wikipedia.org/wiki?curid=1647302", "title": "Battaglia di Craonne", "text": "La battaglia di Craonne ebbe luogo il 7 marzo 1814, e termin\u00f2 con una vittoria dell'esercito francese comandato da Napoleone Bonaparte contro gli eserciti russo e prussiano agli ordini del generale Bl\u00fccher.\nEssendosi Bl\u00fccher ripreso dalle precedenti sconfitte pi\u00f9 rapidamente di quanto Napoleone avesse sperato, l'Imperatore fu costretto a dirigere il proprio attacco, inizialmente rivolto contro\nSchwarzenberg, contro il comandante prussiano.\nMuovendosi rapidamente, i francesi erano riusciti a respingere gli Alleati sull'altra riva dell'Aisne; mentre Bl\u00fccher si preparava all'attacco con gli 85.000 uomini a sua disposizione, Napoleone sferr\u00f2 l'assalto con i suoi 37.000 soldati.\nIl piano di Napoleone era quello di immobilizzare l'avversario, lanciando poi un corpo pesantemente armato condotto dal maresciallo Ney in un attacco ai fianchi della cavalleria nemica.\nSfortunatamente per i francesi la manovra manc\u00f2 di coordinazione, il distaccamento di Ney sub\u00ec pesanti perdite, e gli Alleati riuscirono a trarsi da una situazione svantaggiosa.\nNondimeno la battaglia si risolse in una vittoria francese, grazie soprattutto all'azione di un corpo di cavalleria della Guardia imperiale creato su ordine personale di Napoleone: gli \"\u00c9claireurs\". Condotto dal generale La Ferriere-L\u00e9v\u00e9que, poi dal colonnello\nClaude Testot-Ferry, il 1\u00ba Reggimento\" \u00c9claireurs de la Garde imp\u00e9riale\" arriv\u00f2 a catturare le batterie prussiane situate su un altopiano dominante il campo di battaglia, e permise la vittoria francese. In seguito a tale fatto d'armi, il colonnello Testot-Ferry fu creato barone la sera stessa dall'Imperatore.\nI giovani coscritti francesi furono chiamati \"Marie-Louise\" (dal nome della seconda moglie di Napoleone) perch\u00e9 ancora imberbi."}
{"id": "1647305", "revid": "287204", "url": "https://it.wikipedia.org/wiki?curid=1647305", "title": "Spettroscopia Raman", "text": "La spettroscopia Raman o spettroscopia di scattering Raman \u00e8 una tecnica di analisi dei materiali basata sul fenomeno di diffusione di una radiazione elettromagnetica monocromatica da parte del campione analizzato. Come fenomeno fu predetto da Adolf Smekal nel 1923 mentre le prime osservazioni sperimentali furono fatte quasi contemporaneamente da C.V. Raman e K.S. Krishnan studiando la diffusione di luce nei liquidi e da G. Landsberg and L. Mandelstam in sistemi cristallini. Per queste sue osservazioni, nel 1930 Raman vinse il premio Nobel. La prima trattazione teorica dell'effetto Raman fu invece prodotta da George Placzek nel 1934.\nBasi della spettroscopia Raman.\nLa spettroscopia Raman \u00e8 largamente utilizzata nello studio dei materiali, sia allo stato solido che liquido o in fase di gas. \u00c8 una tecnica non distruttiva, che d\u00e0 risposte in tempi brevi, che non richiede particolari condizioni per l'esecuzione della misura e pu\u00f2 essere effettuata direttamente sul campione senza nessuna preparazione. In un esperimento di scattering Raman il campione da analizzare viene colpito da una radiazione elettromagnetica monocromatica proveniente da una sorgente laser. La radiazione elettromagnetica interagendo con gli elettroni delle molecole induce su di esse un dipolo elettrico oscillante responsabile del processo di diffusione della radiazione incidente. Analizzando la radiazione diffusa si possono distinguere componenti con diverse energie. La componente Rayleigh che rappresenta la quasi totalit\u00e0 della radiazione diffusa, proviene da un processo di diffusione elastico che non comporta scambio di energia con il sistema ed ha la stessa energia della radiazione incidente. Le componenti Stokes che hanno energie minori e le componenti anti-Stokes che hanno energie maggiori rispetto alla radiazione incidente provengono da processi di diffusione anelastici.\nEvoluzione della strumentazione.\nL'evoluzione della tecnica Raman in quasi un secolo di storia ha beneficiato dei progressi nei campi dell'elettronica, della fisica dei semiconduttori, delle sorgenti di luce laser e dell'informatica. Si \u00e8 passati dai primi sistemi dotati di lampade a mercurio e di lastre fotografiche per la registrazione degli spettri a sistemi equipaggiati con tubi fotomoltiplicatori con detezione monocanale negli anni '50. Successivamente l'introduzione delle sorgenti laser (fine anni '60) e di nuovi detettori basati su materiali semiconduttori come array di fotodiodi (fine anni 70) e Charge-Coupled Device (agli inizi degli anni 90) ha prodotto notevoli miglioramenti della strumentazione, riducendo notevolmente i tempi necessari per l'acquisizione e la rielaborazione del segnale Raman. La parte dedicata alla dispersione della luce (spettrometro) invece ha avuto minori cambiamenti passando dai sistemi basati su prismi di rifrazione a sistemi basati su uno o pi\u00f9 reticoli di diffrazione. L'avvento dell'informatica e la disponibilit\u00e0 di calcolatori dedicati alla gestione dello strumento ed al trattamento digitale dei dati, hanno incrementato la diffusione degli spettrometri Raman sia negli ambienti accademici che industriali. Verso la fine degli anni 80 \u00e8 stata introdotta una nuova classe di spettrometri Raman basati su metodi interferometrici per la registrazione dello spettro. Questi strumenti denominati FT-Raman (spettrometro Raman a Trasformata di Fourier) utilizzano come sorgente un nel vicino infrarosso a 1064\u00a0nm e sono dotati di un interferometro di Michelson per la registrazione del segnale. Lo spettro Raman viene generato solo dopo un processo di trasformata di Fourier veloce del segnale di interferenza (interferogramma) prodotto dalle varie componenti monocromatiche all'interno dell'interferometro di Michelson.\nL'accoppiamento di uno spettrometro Raman con un microscopio ottico ha esteso le potenzialit\u00e0 della tecnica Raman. Questi strumenti consentono di scegliere la regione illuminata dallo spot del laser (pochi formula_1) cos\u00ec da ottenere informazioni dettagliate a livello micrometrico. Questi strumenti Micro-Raman rappresentano ad oggi la configurazione standard offerta dalle varie case produttrici.\nNegli ultimi anni hanno avuto un grande sviluppo anche sistemi Raman portatili e di dimensioni palmari che possono essere utilizzati direttamente sul campo per la rivelazione ed il riconoscimento chimico di sostanze potenzialmente pericolose od illegali come esplosivi e droghe.\nDerivazione classica.\n\u00c8 possibile spiegare il fenomeno dello scattering Raman scrivendo l'espressione classica della polarizzazione indotta in un sistema molecolare dall'interazione con un campo elettromagnetico monocromatico.\nEsprimiamo il momento di dipolo indotto formula_2 come il prodotto della polarizzabilit\u00e0 molecolare formula_3 e del campo elettrico formula_4:\n1) formula_5\ndove formula_3 \u00e8 un tensore con componenti:\n2) formula_7\ne descrive la \"deformabilit\u00e0\" della distribuzione di carica della molecola soggetta ad un campo elettrico formula_4. Nel fenomeno di scattering Raman il campo elettrico \u00e8 una radiazione elettromagnetica monocromatica che ha una frequenza di oscillazione formula_9 espressa dalla:\n3) formula_10\nUna molecola composta da N atomi ha 3N gradi di libert\u00e0 di cui 3N-6 (3N-5 se la molecola \u00e8 lineare) corrispondono a spostamenti degli atomi che lasciano inalterato il centro di massa del sistema e descrivono i diversi moti vibrazionali (spostamenti collettivi ed in fase degli atomi attorno alle loro posizioni di equilibrio). Utilizzando i metodi della dinamica vibrazionale \u00e8 possibile determinare l'espressione dei modi normali di vibrazione formula_11 e delle loro frequenze di vibrazione formula_12.\nSenza perdere in generalit\u00e0 consideriamo un solo modo normale di vibrazione formula_13 che per piccole oscillazioni pu\u00f2 essere descritto come un oscillatore armonico del tipo:\n4) formula_14\nL'equazione 4) descrive il moto in fase di tutti gli atomi della molecola, attorno alla loro posizione di equilibrio, alla frequenza formula_15. Questo spostamento collettivo degli atomi determina una variazione della polarizzabilit\u00e0 elettronica formula_3. Un modo approssimato per scrivere la dipendenza della polarizzabilit\u00e0 dagli spostamenti atomici lungo il modo normale formula_13 \u00e8 quello di esprimerla come espansione di Taylor troncata al primo ordine:\n5) formula_18\nInserendo nella 1) le relazioni 4) e 5) otteniamo:\n6) formula_19\nUtilizzando la relazione trigonometrica (seconda formula di Werner):\n7) formula_20\nla 6) pu\u00f2 essere riscritta in modo esteso esplicitando il contributo di 3 diversi termini:\n8) formula_21\nOsserviamo che le componenti Stokes ed anti-Stokes sono linearmente dipendenti dalla intensit\u00e0 del campo elettrico incidente e dalla variazione della polarizzabilit\u00e0 e saranno diverse da zero se e solo formula_26. Questa condizione rappresenta la principale regola di selezione della spettroscopia Raman ed evidenzia la differenza sostanziale rispetto al fenomeno di assorbimento Infrarosso, basato invece sulla variazione del momento di dipolo formula_27. \nPer questa ragione, l'assorbimento Infrarosso e lo scattering Raman (che dipendono dalla variazione di quantit\u00e0 fisiche diverse), forniscono informazioni quasi complementari sugli stati vibrazionali molecolari. Infatti vibrazioni che coinvolgono gruppi chimici polari (come ad esempio le vibrazioni di C=O stretching, OH stretching) generano una grossa variazione del momento di dipolo e di conseguenza avranno intensit\u00e0 infrarosse molto elevate. Al contrario, vibrazioni che coinvolgono legami con elettroni formula_28 (come nel caso di sequenze legami -C=C- dove gli elettroni formula_28 risultano delocalizzati), producendo grosse variazioni della polarizzabilit\u00e0 saranno caratterizzate da elevate risposte Raman. La complementarit\u00e0 diventa effettiva in molecole centrosimmetriche, dove per ragioni di simmetria, le vibrazioni osservabili si dividono in due gruppi distinti; uno che comprende le vibrazioni solo Raman attive ed uno quelle solo Infrarosse attive. Un esempio classico di non coincidenza tra le bande Raman e gli assorbimenti Infrarossi \u00e8 mostrato dagli spettri del benzene.\nDescrizione quantistica.\nLa teoria classica non predice correttamente le intensit\u00e0 delle linee anti-Stokes, che sperimentalmente sono molto pi\u00f9 deboli rispetto a quelle Stokes. Per avere una corretta descrizione si deve passare ad una trattazione quantistica utilizzando i metodi della teoria perturbazioni dipendente dal tempo. Una trattazione completa \u00e8 presentata in diversi lavori. Utilizzando uno schema dei livelli energetici quantizzati della molecola relativo ad una sola vibrazione formula_11 \u00e8 possibile rappresentare i diversi fenomeni di scattering di un fotone incidente di energia formula_31da parte del sistema molecolare che ha una energia di separazione tra i livelli vibrazionali pari a formula_32. Il fotone incidente porta il sistema dallo stato vibrazionale formula_33 (livello fondamentale) ad un livello virtuale posto ad una energia superiore pari a formula_34. Da questo stato virtuale il sistema pu\u00f2 rilassare tornando sullo stesso livello vibrazionale formula_33, scattering Rayleigh, oppure rilassare sul primo livello vibrazionale eccitato formula_36 dando origine allo scattering Raman. Se la molecola parte dal livello vibrazionale eccitato formula_36 dopo l'eccitazione pu\u00f2 rilassare nuovamente sul livello formula_36 (scattering Rayleigh) oppure raggiungere il livello formula_33 dando origine allo scattering anti-Stokes. La differenza in intensit\u00e0 tra le linee Stokes ed anti-Stokes \u00e8 da associare alla diversa popolazione dei livelli vibrazionali.\nAdottando la statistica di Boltzman all'equilibrio termico alla temperatura formula_40 si pu\u00f2 scrivere per una linea Raman relativa al livello vibrazionale formula_11 la relazione\nformula_42\nche esplicita la dipendenza delle intensit\u00e0 Stokes ed anti-Stokes dalla temperatura formula_40; questo fenomeno pu\u00f2 essere utilizzato per misurare la temperatura reale del campione.\nQuando l'energia del fotone incidente formula_34 \u00e8 minore rispetto all'energia necessaria per portare la molecola in uno stato elettronico eccitato formula_45, nell'espressione delle intensit\u00e0 Raman si possono trascurare termini che hanno a denominatore componenti del tipo formula_46. Quando invece formula_9 si avvicina a formula_48questi termini diventano dominanti e non possono pi\u00f9 essere trascurati. Questo effetto viene denominato effetto di risonanza Raman e comporta una intensificazione delle intensit\u00e0 Raman anche di parecchi ordini di grandezza.\nEsistono anche altri effetti di scattering non lineari come Hyper Raman Spectroscopy, Stimulated Raman Spectroscopy, Choerent anti-Stokes spectroscopy che coinvolgono processi a pi\u00f9 fotoni; possono essere spiegati attraverso la trattazione quantistica.\nCaratteristiche di uno spettro Raman.\nPer rivelare le componenti Stokes o anti-Stokes si deve raccogliere la luce diffusa mediante un opportuno sistema ottico, come lenti od obiettivi, ed inviarla ad uno spettrometro per essere analizzata.\nCome per la spettroscopia Infrarossa, anche la spettroscopia di scattering Raman fornisce informazioni sulla struttura dei livelli energetici vibrazionali molecolari. L'insieme di questi valori di energia che usualmente viene descritto in termini di frequenza mediante la relazione formula_49 \u00e8 specifico per ogni specie molecolare e costituisce una sorta di \u201cimpronta digitale\u201d della molecola. Le spettroscopie Raman e Infrarossa permettono di identificare in maniera univoca la natura chimica del materiale analizzato.\nL'informazione che si ottiene in un esperimento di scattering Raman \u00e8 rappresentata graficamente come un diagramma (spettro Raman) dove sulle ascisse sono riportati gli shift Raman che corrispondono alle energie di salti tra i livelli vibrazionali fondamentali formula_33 e formula_36 espresse in cm\u22121 (numero d'onda formula_52 ricordando la proporzionalit\u00e0 diretta tra l'energia e l'inverso della lunghezza d'onda formula_53 di una radiazione elettromagnetica). Le intensit\u00e0 Raman proporzionali al numero di fotoni Stokes raccolti dal rivelatore dello strumento sono riportate sulle ordinate. L'intervallo di energie riportate in un normale spettro Raman si pu\u00f2 estendere da poche decine di cm\u22121 fino a circa 3500\u00a0cm\u22121 regione in cui cadono la quasi totalit\u00e0 delle vibrazioni molecolari fondamentali.\nApplicazioni dello scattering Raman per lo studio dei materiali.\nPer la registrazione di uno spettro Raman si possono scegliere sia il tipo di eccitazione laser che la metodologia di misura pi\u00f9 adeguati alla tipologia di materiale che si vuole analizzare. Si possono scegliere laser con emissioni che vanno dal vicino infrarosso a 1064\u00a0nm e si estendono nell'ultravioletto fino a 266\u00a0nm.\nL'indipendenza dello scattering Raman dalla frequenza della sorgente eccitatrice permette di registrare gli spettri Raman in varie regioni dello spettro elettromagnetico. Scegliendo una linea eccitatrice che non viene assorbita dal campione si possono evitare possibili danneggiamenti indotti dalla radiazione laser ed il fenomeno della fluorescenza del campione che pu\u00f2 portare ad un oscuramento dei deboli segnali Raman. Al contrario, con particolari molecole si pu\u00f2 decidere di usare fotoni con energie vicine agli stati elettronici in modo da sfruttare il fenomeno della risonanza Raman per intensificare la risposta Raman. Questa modalit\u00e0 di registrazione degli spettri permette di identificare in campioni eterogenei, quelle specie molecolari che originano la risonanza Raman anche se sono presenti in quantit\u00e0 molto molto basse. Per questo il fenomeno della risonanza Raman \u00e8 utilizzato per il riconoscimento dei pigmenti responsabili della colorazione degli organismi viventi come uccelli, molluschi, batteri e vegetali. Anche la spettroscopia vibrazionale dei polimeri conduttori e dei sistemi molecolari policoniugati, alla base della moderna elettronica molecolare, \u00e8 dominata da questi effetti di risonanza.\nLa non distruttivit\u00e0 e la possibilit\u00e0 di effettuare misure direttamente in sito, rende la tecnica Raman molto efficace per lo studio dei materiali in generale. Si possono ricavare informazioni sia sulla natura chimica del materiale che sulla struttura e le interazioni si stabiliscono all'interno del sistema. Queste qualit\u00e0 hanno favorito l'applicazione della tecnica Raman per lo studio, la conservazione delle opere d'arte e come metodologia anti contraffazione. Ad oggi l'attivit\u00e0 nel campo dei beni culturali impegna molti gruppi di ricerca nel mondo ed \u00e8 un campo che, armonizzandosi con altre tecniche di analisi, \u00e8 in grande sviluppo.\nLa possibilit\u00e0 di registrare spettri direttamente in soluzioni acquose (al contrario di ci\u00f2 che avviene per la spettroscopia infrarossa) rende la tecnica Raman indispensabile per lo studio di sistemi biologici in vivo.\nL'utilizzo di sistemi di nanoparticelle metalliche sia in soluzioni colloidali che deposte su opportuni substrati per la registrazione di spettri Raman pu\u00f2 portare ad un aumento delle intensit\u00e0 di scattering. Questa spettroscopia denominata Surface Enhanced Raman Scattering (SERS) si basa su una complessa interazione tra le molecole da analizzare, le nanoparticelle metalliche e l'eccitazione laser. Se le energie dei fotoni laser e gli assorbimenti plasmonici delle nanoparticelle sono comparabili la molecola si trova investita da un campo elettrico locale intensificato da fattori chimici ed elettronici che porta ad un incremento di parecchi ordini di grandezza della risposta Raman. Fenomeni paragonabili si ottengono registrando spettri Raman nelle immediate vicinanze di una punta di microscopio a forza atomica (AFM) e sono identificati come spettri Tip-enhanced Raman Spectroscopy (TERS).\nLa spettroscopia Raman \u00e8 fondamentale per lo studio dei materiali basati sul carbonio come grafite, nanotubi, fullereni e grafene, sia per i materiali carboniosi disordinati come i soot provenienti da processi di combustione e responsabili dell'inquinamento ambientale o come gli ossidi del grafene.\nPer una ampia panoramica dell'utilizzo della spettroscopia Raman \u00e8 possibile consultare i molti libri dedicati all'argomento e la rivista specializzata Journal of Raman Spectroscopy che presenta la spettroscopia Raman allo stato dell'arte.\nTipologie.\nSpettroscopia Raman di risonanza.\nUtilizzando una luce incidente di energia pari a quella necessaria per promuovere una transizione elettronica si ottiene una tecnica chiamata spettroscopia Raman di risonanza.\nLa caratteristica principale consiste in una maggiore intensit\u00e0 della luce diffusa e in una semplificazione dello spettro dovuta al fatto che i modi vibrazionali che contribuiscono a uno scattering pi\u00f9 intenso sono spesso pochi.\nQuesta tecnica trova utilizzo nello studio di biomolecole che presentano un forte assorbimento nel visibile e nell'ultravioletto: ad esempio, \u00e8 possibile studiare i pigmenti \u03b2-carotene e clorofilla avvantaggiandosi del fatto che altre molecole presenti (acqua, residui di amminoacidi, legame peptidico) non assorbono energia alla frequenza laser selettiva utilizzata.\nSpettroscopia a diffusione Raman anti-Stokes coerente.\nLa spettrocopia a diffusione Raman anti-Stokes coerente (CARS, Coherent anti-Stokes Raman Scattering) sfrutta l'interazione tra due fasci laser a diversa frequenza.\nLo spettro \u00e8 ottenuto dall'emissione coerente derivante dalle transizioni anti-Stokes che originano da stati eccitati e presenta il vantaggio di generare un segnale di natura coerente e con un'intensit\u00e0 di diversi ordini maggiore rispetto alla diffusione Raman spontanea. Questa tecnica \u00e8 convenientemente utilizzata per effettuare indagini in fiamma, o in microscopia, come tecnica avanzata per visualizzare composti chimici anche ad alta risoluzione spaziale (sub-micrometrica), senza l'ausilio di marcatori fluorescenti esogeni.\nSpettroscopia Raman amplificata da superfici.\nLa spettroscopia Raman amplificata da superfici (SERS, Surface-Enhanced Raman Spectroscopy) sfrutta l'aumento dell'intensit\u00e0 dell'effetto Raman dovuto alla presenza di atomi o molecole legate a un substrato. Ci\u00f2 \u00e8 dovuto all'accumulo localizzato di densit\u00e0 elettronica, il che comporta un maggiore campo elettrico localizzato.\nMicroscopia vibrazionale.\nCombinando un microscopio ottico con uno spettrometro Raman \u00e8 possibile realizzare la \"microscopia vibrazionale\" (\"microscopia Raman\"). \nIl principio di funzionamento \u00e8 semplice: una radiazione laser viene fatta incidere su una piccola area di campione e la luce diffusa viene raccolta dal microscopio e quindi analizzata dallo spettrometro.\nQuesta tecnica, con la quale si pu\u00f2 arrivare a sondare superfici con risoluzione inferiore ad 1 \u00b5m, trova utilizzo in ambito biochimico (ad esempio nello studio del ciclo vitale della cellula), biomedico (come nella differenziazione tra tessuto sano e malato) e farmacologico. Importante \u00e8 anche il suo utilizzo applicato ai beni culturali per lo studio dei pigmenti pittorici.\nMicro-spatially offset Raman spectroscopy.\nIl micro-spatially offset Raman spectroscopy (micro-SORS) permette studio non-distruttivo di materiali micro-stratificati non trasparenti (turbidi). La tecnica costituisce un\u2019implementazione del metodo SORS, portando come principale innovazione l\u2019aumento della risoluzione dalla tecnica grazie all\u2019accoppiamento di SORS e microscopia ottica."}
{"id": "1647307", "revid": "144636", "url": "https://it.wikipedia.org/wiki?curid=1647307", "title": "Benjamin Gompertz", "text": "Figlio di un mercante di diamanti ebreo di origine olandese, fu un bambino prodigio e gi\u00e0 all'et\u00e0 di diciannove anni ottenne diversi premi di matematica. A causa della sua religione gli fu rifiutata l'iscrizione all'universit\u00e0 e studi\u00f2 da autodidatta, in particolare le opere di Newton e Maclaurin. Il padre lo convinse a occuparsi di finanza, motivo per cui lavor\u00f2 al London Stock Exchange. Durante gli anni alla borsa londinese conobbe David Ricardo e Francis Baily, con cui scrisse un catalogo completo di astronomia. Fu membro della Mathematical Society of Spitalfields, che nel 1820 divent\u00f2 la Royal Astronomical Society, e fu socio fondatore della Statistical Society of London.\nFu esperto soprattutto di matematica delle assicurazioni, lavorando poi nelle compagnie assicurative nate dopo la fine del periodo napoleonico. Lavor\u00f2 alla \"Alliance British\" \"and Foreign Assurance Company\", dove rimase fino al 1848. Il suo lavoro pi\u00f9 noto sono le tavole di mortalit\u00e0 del 1825, che illustravano in modo scientifico la legge omonima per cui al crescere dell'et\u00e0 diminuisce la capacit\u00e0 umana di impedire la propria decadenza fisica. Tale modello, concepito durante l'attivit\u00e0 presso una societ\u00e0 di assicurazioni, veniva usato per quantificare l'aspettativa di vita, e quindi per impostare il valore delle polizze sulla vita. Questo pu\u00f2 essere scritto secondo la forma differenziale:\ndove \"N\"(\"t\") rappresenta il numero di individui al tempo \"t\", \"r\" il parametro di crescita e \"K\" il numero di individui all'equilibrio. Ovvero in forma esplicita:\nIl modello rappresenta un miglioramento al modello di Malthus e risulta molto simile a quello seguito dall'equazione logistica. Fu usato anche dalle compagnie di assicurazioni per calcolare il costo delle polizze sulla vita. L'equazione, nota come curva di Gompertz, \u00e8 usata in molte aree scientifiche per descrivere sistemi con crescita iniziale lenta e con valore asintotico d'equilibrio."}
{"id": "1647308", "revid": "836193", "url": "https://it.wikipedia.org/wiki?curid=1647308", "title": "Val 206", "text": ""}
{"id": "1647320", "revid": "247222", "url": "https://it.wikipedia.org/wiki?curid=1647320", "title": "The Moment (Lisa Stansfield)", "text": "The Moment \u00e8 il sesto album solista della cantante pop / soul inglese Lisa Stansfield, pubblicato, dalla ZTT Records / Edel International, nel settembre 2004 nel Regno Unito, successivamente distribuito, nel febbraio 2005 in Europa, e poi ristampato, nel marzo 2006, in un'edizione deluxe, con copertina dorata, denominata The Moment - Gold Edition, contenente due bonus tracks e una sezione CD-ROM con contenuti extra.\nL'album \u00e8 stato ristampato nel 2006, in una confezione deluxe, intitolata The Moment - Gold Edition, contenente 2 bonus tracks (2 diversi remix di \"If I Hadn't Got You\") e una sezione CD-ROM con i videoclip di \"Treat Me Like a Woman\" e \"If I Hadn't Got You\" (gi\u00e0 nella versione del 2004), pi\u00f9 una serie di sfondi per il desktop del PC e una galleria fotografica (la ristampa \u00e8 l'unica a non essere uscita in digipak); il long playing, a differenza dei precedenti, tutti inediti (e ristampati in digipak), consiste di alcuni brani, composti da Lisa Stansfield col suo solito team, e di numerose cover (pi\u00f9 della met\u00e0 della track listing), tra cui \"When Love Breaks Down\", il primo grande successo dei Prefab Sprout.\nIl disco.\nPrimo lavoro per la nuova casa discografica ZTT Records (dopo aver lasciato la major BMG/Arista), distribuito nell'Europa continentale dall'etichetta Edel International, \u00e8 anche il primo long playing dell'artista a non contenere brani esclusivamente composti da lei insieme al suo team, tra cui il marito e collaboratore Ian Devaney, musicista ed arrangiatore, solitamente anche produttore, ma non qui, dove il produttore \u00e8 Trevor Horn, genio delle produzioni pop. Il disco, infatti, a differenza dei precedenti, improntati al soul e alla disco, vira decisamente verso il pop rock, anche e soprattutto a causa della presenza delle numerose cover presenti nella track listing. Sfortunatamente, il disco \u00e8 stato anche il primo a non entrare nel Top 40 britannico, dove non \u00e8 andato oltre il Numero 57. Negli USA e in Australia, l'album non \u00e8 proprio entrato in classifica, mentre maggiore fortuna ha ottenuto in alcuni paesi europei, raggiungendo il Numero 16 in Germania, il Numero 22 in Svizzera, il Numero 15 in Austria (il miglior piazzamento in assoluto) e il Numero 39 in Italia (dove \u00e8 rientrato tra i primi 200 album pi\u00f9 venduti del 2005, classificandosi esattamente al Numero 177).\nI singoli.\nDei quattro brani estratti come singoli, nessuno \u00e8 riuscito ad entrare in classifica nel Regno Unito (dove i primi due, \"Easier\" e \"Treat Me Like a Woman\", sono usciti su un singolo doppio lato A), negli USA e in Australia, mentre \"Treat Me Like a Woman\" e \"If I Hadn't Got You\" sono stati dei successi minori soltanto in Germania (rispettivamente, Numero 43 e 36) e in Svizzera (Numero 66 e 54); l'ultimo estratto, \"He Touches Me\", invece, non \u00e8 entrato in classifica in nessun paese, completando il flop pi\u00f9 o meno generale dell'operazione.\nLa ristampa.\nL'album (che prende il titolo dalla traccia 7, intitolata appunto \"The Moment\") \u00e8 stato ripubblicato due anni dopo la sua prima uscita, nel 2006, in un'edizione deluxe denominata The Moment - Gold Edition. La ristampa, con copertina dorata (\"gold\" significa appunto \u00abd'oro\u00bb o \u00abdorato\u00bb, nonch\u00e9 \u00aboro\u00bb, come sostantivo, anche se ha qui la funzione di aggettivo), oltre alla track listing audio originaria di 11 tracce, contiene inoltre una sezione CD-ROM, comprendente i videoclip dei singoli \"Treat Me Like a Woman\" e \"If I Hadn't Got You\" (gi\u00e0 nella versione del 2004), pi\u00f9 una serie di sfondi per il desktop del PC e una galleria fotografica. L'edizione del 2006 include anche 2 bonus tracks, che consistono in 2 remix del terzo singolo, \"If I Hadn't Got You\", incluso nelle 2 versioni alternative connotate come \u00abMarkus Gardeweg RMX\u00bb e \u00abDigitalism Dub\u00bb."}
{"id": "1647321", "revid": "767487", "url": "https://it.wikipedia.org/wiki?curid=1647321", "title": "The Flatliners", "text": "The Flatliners \u00e8 una band Melodic Hardcore Punk formatasi a Richmond Hill, Ontario - Canada, molto influenzata dallo stile di Rancid, Operation Ivy, Chaos UK e Sham 69"}
{"id": "1647324", "revid": "1543377", "url": "https://it.wikipedia.org/wiki?curid=1647324", "title": "Independent Spirit Awards 2006", "text": "La cerimonia di premiazione della 21\u00aa edizione degli Independent Spirit Awards si \u00e8 svolta il 4 marzo 2006 sulla spiaggia di Santa Monica, California ed \u00e8 stata presentata da Sarah Silverman. Naomi Watts \u00e8 stata il presidente onorario.\nVincitori e candidati.\nI vincitori sono indicati in grassetto, a seguire gli altri candidati."}
{"id": "1647333", "revid": "287204", "url": "https://it.wikipedia.org/wiki?curid=1647333", "title": "Base Marambio", "text": "La base Marambio (in spagnolo \"Base Marambio\") \u00e8 una base antartica permanente argentina dedicata al pilota Gustavo Argentino Marambio della Fuerza A\u00e9rea Argentina, uno dei primi argentini a volare in Antartide.\nUbicazione.\nLocalizzata ad una latitudine di 64\u00b0 14' sud e ad una longitudine di 56\u00b037' ovest, la base si trova sull'isola Seymour (\"isla Marambio\"), al largo della penisola Antartica. La struttura \u00e8 stata inaugurata il 29 ottobre 1969 ed \u00e8 attualmente la principale base argentina sul continente antartico. La base accoglie 55 persone durante l'inverno che salgono a 150 durante la stagione estiva.\nStoria.\nPrima della fondazione della base, il vice-commodoro Mario Luis Olezza costru\u00ec la prima pista di atterraggio del continente, lunga 1\u00a0200 metri e larga 40. Oggi la pista, orientata \"05/23\" \u00e8 equipaggiata con i sistemi VOR, DME and NDB per l'atterraggio elettronico. Sono presenti anche un radiofaro e fari elettronici e luminosi. I rifornimenti arrivano alla base durante tutto l'anno con oltre 100 voli intercontinentali. La struttura funge da nodo logistico per la distribuzione degli stessi a tutte le altre basi del continente (tranne che per la base Belgrano II, che \u00e8 rifornita autonomamente).\nIl Fokker F-28 Fellowship T-01 \"Patagonia\", appartenente alla presidenza argentina, \u00e8 stato il primo aereo ad atterrare sul continente antartico, il 28 luglio 1973 alle ore 13.28.\nLa base si compone attualmente di 27 edifici per una superficie coperta complessiva di 4\u00a0278 m\u00b2, 1\u00a0155 di quali sono utilizzati come alloggio dal personale. Nell'ambulatorio di 45 m\u00b2 sono presenti un medico e tre infermieri che dispongono di tre letti ed apparecchiature a raggi-X. La base utilizza ogni anno 492.000 litri di gasolio, sia per la logistica che per alimentare i quattro generatori aventi capacit\u00e0 complessiva di 1\u00a0000 kW. La base ha anche un sistema per il trattamento delle acque di scarico.\nTemperature.\nLa temperatura media della base \u00e8 di 1.5\u00a0\u00b0C durante l'estate e di \u221215\u00a0\u00b0C durante l'inverno. I venti fanno per\u00f2 scendere la temperatura percepita a \u221260\u00a0\u00b0C.\nAttivit\u00e0 scientifica.\nOltre ad una stazione meteorologica nella base viene svolta attivit\u00e0 di ricerca su raggi cosmici, glaciologia, ionosfera, aurore ed ozonosfera.\nComunicazioni.\nLa base \u00e8 connessa con il resto del mondo attraverso un sistema satellitare che fornisce servizi telefonici, fax, TV ed internet. Nel settembre 2006 le societ\u00e0 di telefonia mobile argentine CTIM\u00f3vil e Movistar hanno installato un'antenna per la copertura GSM dell'area. All'interno della base, e tra le basi del continente, i principali mezzi di comunicazione sono radio su frequenze HF, Vox/data, VHF, AM e, per scopi aeronautici UHF-FM.\nIl servizio internet \u00e8 fornito dalla societ\u00e0 Speedy Argentina, che copre l'intera superficie della base attraverso sistemi di tipo wireless LAN e Wi-Fi (che rappresentano uno degli hot spot wireless pi\u00f9 a sud del mondo). Punti telefonici pubblici sono forniti dalla Telefonica de Argentina, a tariffe nazionali argentine."}
{"id": "1647334", "revid": "1296625", "url": "https://it.wikipedia.org/wiki?curid=1647334", "title": "Temperatura percepita", "text": ""}
{"id": "1647336", "revid": "123495587", "url": "https://it.wikipedia.org/wiki?curid=1647336", "title": "Scandalo delle lenzuola d'oro", "text": "Lo scandalo delle lenzuola d'oro fu uno scandalo che invest\u00ec i vertici delle Ferrovie dello Stato.\nStoria.\nIl nome trae origine dal fatto che le forniture di biancheria per i treni notturni, ovvero le lenzuola per le cuccette e i vagoni letto, vennero pagate a prezzi gonfiati e fuori mercato. \nLo scandalo scoppi\u00f2 il 25 novembre 1988, quando l'intero consiglio di amministrazione delle Ferrovie dello Stato fu costretto a dimettersi per l'assegnazione nel 1979 all'imprenditore avellinese Elio Graziano ed alla sua impresa Idaff, di un grosso appalto da 150 miliardi di lire (circa 77 milioni di euro) per la fornitura di biancheria per i vagoni letto. L'inchiesta nacque da una denuncia dell'imprenditore Antonio Ayroldi, concorrente di Graziano che aveva perso la gara d'appalto.\nI vertici delle Ferrovie vennero arrestati e condotti in carcere. Rimase coinvolto nella vicenda anche Lodovico Ligato, ex parlamentare Dc e presidente delle Ferrovie dello Stato che sar\u00e0 in seguito ucciso in un agguato dalla 'ndrangheta a Bocale (RC) il 27 agosto 1989. In tutto al processo furono imputate 56 persone, ed il pubblico ministero richiese condanne per un totale di 170 anni di reclusione. La sentenza del 17 aprile 1993 commin\u00f2 un totale di 52 anni a 16 imputati. Le pene pi\u00f9 gravi furono per Giovanni Colletti (ex direttore generale delle Ferrovie) condannato a sei anni e per l'imprenditore Elio Graziano condannato a cinque anni e mezzo di reclusione. Furono invece assolti per mancanza di prove i 4 consiglieri d'amministrazione tra cui Ruggero Ravenna."}
{"id": "1647337", "revid": "146644", "url": "https://it.wikipedia.org/wiki?curid=1647337", "title": "Marambio Base", "text": ""}
{"id": "1647339", "revid": "110157", "url": "https://it.wikipedia.org/wiki?curid=1647339", "title": "La leggerezza del dovere", "text": "La leggerezza del dovere \u00e8 un romanzo della scrittrice britannica Ruth Rendell, il 16\u00ba episodio seriale dell'ispettore capo Wexford.\nTrama.\nL'ispettore capo Reg Wexford \u00e8 chiamato ad indagare sull'omicidio di Annette Bystock una riservata, non pi\u00f9 giovanissima, quanto \"comune\", impiegata dell'ufficio assistenza all'occupazione della cittadina di Kingsmarkham, nel Sussex in una afosa estate inglese alla vigilia delle elezioni comunali.\nSullo sfondo del problema della disoccupazione che coinvolge pi\u00f9 classi sociali e generazioni, quello che appare un delitto passionale, intrecciandosi con le indagini per la scomparsa di Melanie, la figlia ventenne dei coniugi Akande (colti, benestanti, di colore), avvenuta proprio dopo una visita all'ufficio dove lavorava Annette, si allarga alla tematica della convivenza razziale e i suoi pregiudizi, che sommessamente ma consistentemente acquistano evidenza e spessore agli occhi dell'acuto Wexford che sperimenta proprio su se stesso quanto subdolo sia il pregiudizio al ritrovamento del cadavere di un giovane corpo martoriato appartenuto ad una ragazza di colore. Un crimine insospettato nella contemporanea civile Inghilterra (e non solo): la perdita del rispetto della dignit\u00e0 umana e che accomuna le vittime ai carnefici al tragico compiersi del progetto di inevitabile distruzione."}
{"id": "1647342", "revid": "3732", "url": "https://it.wikipedia.org/wiki?curid=1647342", "title": "Palazzo Tozzoni", "text": "Palazzo Tozzoni \u00e8 un antico palazzo di Imola, situato in Via Garibaldi 18, gi\u00e0 appartenente alla famiglia Tozzoni. Donato alla citt\u00e0 da Sofia Serristori Tozzoni nel 1978 con tutti i suoi arredi, dal 1981 \u00e8 stato trasformato in museo civico. Il palazzo conserva ancora oggi arredi, suppellettili e ricordi della famiglia a cui \u00e8 appartenuto.\nStoria.\nFu costruito su tre piani da Domenico Trifogli nella prima met\u00e0 del XVIII secolo, in stile tardo-barocco. I lavori furono completati nel 1738. Lo scalone \u00e8 adornato di sculture opera di Francesco Janssens.\nDescrizione.\nLe sale pi\u00f9 importanti sono il \"Salotto rosso\", che include la quadreria con i ritratti dei Tozzoni, la \"Camera dell'alcova\", caratterizzata dallo stile rococ\u00f2 e il \"Salotto del papa\", cos\u00ec intitolato in onore di papa Benedetto XIV. \nLa raccolta di quadri include circa 170 dipinti, soprattutto opere di artisti bolognesi o romagnoli. I pi\u00f9 antichi risalgono al XVI secolo.\nLa biblioteca, ricca di volumi antichi, e l'archivio di famiglia sono situati al piano terra."}
{"id": "1647345", "revid": "119982", "url": "https://it.wikipedia.org/wiki?curid=1647345", "title": "Ghenf", "text": ""}
{"id": "1647347", "revid": "14645716", "url": "https://it.wikipedia.org/wiki?curid=1647347", "title": "Dakota Building", "text": ""}
{"id": "1647348", "revid": "113015871", "url": "https://it.wikipedia.org/wiki?curid=1647348", "title": "Sindaci di Corbara", "text": " \nL'elenco dei sindaci di Corbara \u00e8 diviso in tre sezioni:\nI \"Sindaci Universali\", cui era affidato il compito di amministrare la \"Civitas Nuceriae\", erano tre cittadini, eletti ogni anno in rappresentanza dei due ripartimenti in cui era divisa la Confederazione dei casali del territorio nocerino: Nocera Soprana (2 Sindaci) e Nocera Sottana (1 Sindaco).\nTale privilegio toccava (di regola) all'Universit\u00e0 di Pagani ogni anno, all'Universit\u00e0 di Sant'Egidio ogni 5 anni e a quella di Corbara ogni 40 anni, ma non sempre la cadenza fu rispettata.\nPer quanto riguarda i \"Sindaci Particolari\" dell'Universit\u00e0 di Corbara (1543 - 1808), l'elenco \u00e8 tuttora incompleto e, forse, non sar\u00e0 mai possibile completarlo del tutto per mancanza di una fonte specifica. I \"Libri dei Parlamenti\" di Corbara, infatti, quei volumi, cio\u00e8, che avrebbero dovuto contenere i verbali delle assemblee popolari, che si svolsero per circa quattro secoli dinanzi alla chiesa di S.Bartolomeo, sono certamente andati perduti o distrutti, per cui le uniche fonti, indirette, sono i protocolli notarili e, casualmente, altri atti, episodici, conservati negli archivi di altre amministrazioni (archivio diocesano, archivio giudiziario, ecc.).\nL'elenco dei \"Sindaci del Comune\" dovrebbe cominciare dal 1806, perch\u00e9 fu in virt\u00f9 della Legge n. 211 del 18 ottobre 1806 di Giuseppe Bonaparte che la comunit\u00e0 di Corbara si costitu\u00ec in Comune autonomo, non pi\u00f9 legato alla Civitas nocerina. Per\u00f2, non essendo certa la data in cui ebbe effettivo inizio il nuovo assetto amministrativo, si \u00e8 considerato, quale primo Sindaco del Comune, colui che cominci\u00f2 ad apporre la propria firma sugli atti dei Registri di Stato Civile (1809).\nSindaci Particolari dell'Universit\u00e0.\nSindaci durante il Regno delle Due Sicilie.\n Regno delle Due Sicilie\nSindaci del Comune.\nSindaci durante il Regno delle Due Sicilie.\n Regno delle Due Sicilie\nSindaci durante il Regno d'Italia.\n Regno d'Italia\nSindaci durante la Repubblica.\n Repubblica italiana"}
{"id": "1647349", "revid": "35804", "url": "https://it.wikipedia.org/wiki?curid=1647349", "title": "Rifugio 17 de Agosto", "text": "Il rifugio 17 de Agosto (in spagnolo \"Refugio 17 de Agosto\") \u00e8 un rifugio antartico temporaneo argentino nei pressi della base San Mart\u00edn. Il nome ricorda la data di morte del generale Jos\u00e9 de San Mart\u00edn, eroe dell'indipendenza sudamericana, il 17 agosto 1850.\nIl rifugio si compone di un solo edificio che viene utilizzato come luogo di sosta durante le missioni dell'area. All'interno vi sono due letti e sono conservate scorte di cibo e combustibile."}
{"id": "1647350", "revid": "146644", "url": "https://it.wikipedia.org/wiki?curid=1647350", "title": "Refugio 17 de Agosto", "text": ""}
{"id": "1647351", "revid": "146644", "url": "https://it.wikipedia.org/wiki?curid=1647351", "title": "Rifugio 17 Agosto", "text": ""}
{"id": "1647354", "revid": "1543377", "url": "https://it.wikipedia.org/wiki?curid=1647354", "title": "Rifugio Ona", "text": "Il rifugio Ona (in spagnolo \"Refugio Ona\") \u00e8 un rifugio antartico temporaneo argentino nei pressi della base San Mart\u00edn. \nLocalizzato ad una latitudine di 68\u00b0 06' sud e ad una longitudine di 67\u00b001' ovest, la struttura venne costruita nel 1995 come supporto logistico per un programma di osservazione glaciologia e posizionamento GPS nato da una collaborazione tra l'Universit\u00e0 di Friburgo e il governatorato della provincia di Terra del Fuoco, Antartide e Isole dell'Atlantico del Sud."}
{"id": "1647355", "revid": "146644", "url": "https://it.wikipedia.org/wiki?curid=1647355", "title": "Refugio Ona", "text": ""}
{"id": "1647357", "revid": "267046", "url": "https://it.wikipedia.org/wiki?curid=1647357", "title": "Massa terrestre", "text": "In astronomia, la massa terrestre \u00e8 un'unit\u00e0 di misura comunemente usata per esprimere la massa dei pianeti rocciosi. Equivale alla massa stimata della Terra, pari a circa sei quadrilioni di chilogrammi. Il suo valore e il suo simbolo convenzionale sono:\nIncertezze sulla costante gravitazionale rendono similarmente impreciso il calcolo della massa terrestre. \nUna massa terrestre equivale a:"}
{"id": "1647358", "revid": "61051", "url": "https://it.wikipedia.org/wiki?curid=1647358", "title": "LATI", "text": ""}
{"id": "1647359", "revid": "984922", "url": "https://it.wikipedia.org/wiki?curid=1647359", "title": "Rifugio El Plumerillo", "text": "Il rifugio El Plumerillo (in spagnolo \"Refugio El Plumerillo\") \u00e8 un rifugio antartico temporaneo argentino nei pressi della base San Mart\u00edn.\nLocalizzato ad una latitudine di 68\u00b0 20' sud e ad una longitudine di 67\u00b010' ovest, venne costruito il 28 aprile 1953 come punto di appoggio logistico ed \u00e8 attualmente abbandonato."}
{"id": "1647360", "revid": "61051", "url": "https://it.wikipedia.org/wiki?curid=1647360", "title": "L.A.T.I.", "text": ""}
{"id": "1647364", "revid": "6923", "url": "https://it.wikipedia.org/wiki?curid=1647364", "title": "Museo archeologico ibleo", "text": "Il Museo archeologico ibleo di Ragusa \u00e8 situato nei pressi di via Roma, attaccato alla testata nord del ponte nuovo. \u00c8 situato al primo piano del palazzo Mediterraneo, realizzato alla fine degli anni cinquanta. Il museo ospita l'archeologia e la storia antica del territorio della provincia di Ragusa, dal neolitico fino alla tarda antichit\u00e0.\nDi particolare prestigio sono il \"Guerriero di Castiglione\" esposto nella sezione degli abitati siculi, parte di una necropoli di Kamarina e una delle fornaci per la cottura dell'argilla prelevata dal sito di Scornavacche e rimontata fedelmente all'interno del museo."}
{"id": "1647365", "revid": "984922", "url": "https://it.wikipedia.org/wiki?curid=1647365", "title": "Rifugio Paso de los Andes", "text": "Il rifugio Paso de los Andes (in spagnolo \"Refugio Paso de los Andes\") \u00e8 un rifugio antartico temporaneo argentino nei pressi della base San Mart\u00edn. \nLocalizzato ad una latitudine di 67\u00b0 49' sud e ad una longitudine di 68\u00b040' ovest, venne costruito nel 1957 come punto di appoggio logistico ed \u00e8 attualmente abbandonato."}
{"id": "1647366", "revid": "438678", "url": "https://it.wikipedia.org/wiki?curid=1647366", "title": "Camera dei Deputati", "text": ""}
{"id": "1647368", "revid": "146644", "url": "https://it.wikipedia.org/wiki?curid=1647368", "title": "Refugio Paso de los Andes", "text": ""}
{"id": "1647369", "revid": "146644", "url": "https://it.wikipedia.org/wiki?curid=1647369", "title": "Refugio El Plumerillo", "text": ""}
{"id": "1647370", "revid": "599013", "url": "https://it.wikipedia.org/wiki?curid=1647370", "title": "Claudio Vertova", "text": "Carriera.\nClub.\nDifensore fisicamente prestante, dotato di buone capacit\u00e0 sia nel senso di posizione che nel gioco aereo, esordisce in Serie C1 con la Sanremese. Dopo quattro stagioni sale in Serie B grazie al trasferimento all'Empoli, con il quale ottiene la promozione in Serie A.\nMantiene la categoria anche dopo il passaggio all'Atalanta, con la quale debutta in coppa UEFA. Dopo due anni si trasferisce alla Lazio, dove tuttavia trova poco spazio.\nConclude la propria carriera professionistica in Serie C2 con il Lecco, anche se dopo quell'esperienza continua a giocare a livello dilettantistico tra le file della squadra del proprio paese."}
{"id": "1647372", "revid": "1305887", "url": "https://it.wikipedia.org/wiki?curid=1647372", "title": "Gallop (azienda)", "text": ", qualche volta accreditato come Studio Gallop, \u00e8 uno studio di animazione giapponese."}
{"id": "1647373", "revid": "619191", "url": "https://it.wikipedia.org/wiki?curid=1647373", "title": "Studio Gallop", "text": ""}
{"id": "1647374", "revid": "984922", "url": "https://it.wikipedia.org/wiki?curid=1647374", "title": "Rifugio Nogal de Sald\u00e1n", "text": "Il rifugio Nogal de Sald\u00e1n (in spagnolo \"Refugio Nogal de Sald\u00e1n\") \u00e8 un rifugio antartico temporaneo argentino nei pressi della base San Mart\u00edn.\nLocalizzato ad una latitudine di 69\u00b0 39' sud e ad una longitudine di 68\u00b033' ovest, venne costruito il 26 settembre 1958 da Gustavo Tapper in un tentativo di attraversamento della penisola Antartica dalla baia Margarita al mare di Weddell.\nLa struttura \u00e8 attualmente abbandonata."}
{"id": "1647377", "revid": "146644", "url": "https://it.wikipedia.org/wiki?curid=1647377", "title": "Refugio Nogal de Sald\u00e1n", "text": ""}
{"id": "1647381", "revid": "984922", "url": "https://it.wikipedia.org/wiki?curid=1647381", "title": "Rifugio Granaderos", "text": "Il rifugio Granaderos (in spagnolo \"Refugio Granaderos\") \u00e8 un rifugio antartico temporaneo argentino nei pressi della base San Mart\u00edn. \nLocalizzato ad una latitudine di 68\u00b0 42' sud e ad una longitudine di 67\u00b040' ovest, venne costruito nel 1957 come punto di appoggio logistico ed \u00e8 attualmente abbandonato."}
{"id": "1647382", "revid": "146644", "url": "https://it.wikipedia.org/wiki?curid=1647382", "title": "Refugio Granaderos", "text": ""}
{"id": "1647383", "revid": "984922", "url": "https://it.wikipedia.org/wiki?curid=1647383", "title": "Rifugio Chacabuco", "text": "Il rifugio Chacabuco (in spagnolo \"Refugio Chacabuco\") \u00e8 un rifugio antartico temporaneo argentino nei pressi della base San Mart\u00edn. \nLocalizzato ad una latitudine di 68\u00b0 06' sud e ad una longitudine di 66\u00b031' ovest, venne costruito nel 1956 come punto di appoggio logistico ed \u00e8 attualmente abbandonato."}
{"id": "1647384", "revid": "146644", "url": "https://it.wikipedia.org/wiki?curid=1647384", "title": "Refugio Chacabuco", "text": ""}
{"id": "1647385", "revid": "56818", "url": "https://it.wikipedia.org/wiki?curid=1647385", "title": "Storia francese", "text": ""}
{"id": "1647386", "revid": "984922", "url": "https://it.wikipedia.org/wiki?curid=1647386", "title": "Rifugio Yapey\u00fa", "text": "Il rifugio Yapey\u00fa (in spagnolo \"Refugio Yapey\u00fa\") \u00e8 un rifugio antartico temporaneo argentino nei pressi della base San Mart\u00edn. \nLocalizzato ad una latitudine di 68\u00b0 05\u2032 sud e ad una longitudine di 66\u00b041\u2032 ovest, venne costruito nel 1956 come punto di appoggio logistico ed \u00e8 attualmente abbandonato."}
{"id": "1647387", "revid": "146644", "url": "https://it.wikipedia.org/wiki?curid=1647387", "title": "Refugio Yapey\u00fa", "text": ""}
{"id": "1647388", "revid": "984922", "url": "https://it.wikipedia.org/wiki?curid=1647388", "title": "Rifugio Maipo", "text": "Il rifugio Maipo (in spagnolo \"Refugio Maipo\") \u00e8 un rifugio antartico temporaneo argentino nei pressi della base San Mart\u00edn. \nLocalizzato ad una latitudine di 68\u00b0 06' sud e ad una longitudine di 65\u00b058' ovest, venne costruito nel 1956 come punto di appoggio logistico ed \u00e8 attualmente abbandonato."}
{"id": "1647389", "revid": "146644", "url": "https://it.wikipedia.org/wiki?curid=1647389", "title": "Refugio Maipo", "text": ""}
{"id": "1647390", "revid": "174925", "url": "https://it.wikipedia.org/wiki?curid=1647390", "title": "Zelotismo", "text": ""}
{"id": "1647391", "revid": "984922", "url": "https://it.wikipedia.org/wiki?curid=1647391", "title": "Rifugio Cristo Redentor", "text": "Il rifugio Cristo Redentor (in spagnolo \"Refugio Cristo Redentor\") \u00e8 un rifugio antartico temporaneo argentino nei pressi della base San Mart\u00edn. \nLocalizzato ad una latitudine di 66\u00b0 33' sud e ad una longitudine di 57\u00b022' ovest, venne costruito nel 1955 come punto di appoggio logistico ed \u00e8 attualmente abbandonato."}
{"id": "1647392", "revid": "146644", "url": "https://it.wikipedia.org/wiki?curid=1647392", "title": "Refugio Cristo Redentor", "text": ""}
{"id": "1647393", "revid": "287204", "url": "https://it.wikipedia.org/wiki?curid=1647393", "title": "Konstantin Michajlovi\u010d Simonov", "text": "Biografia.\nEsord\u00ec come poeta nel 1937, iniziando con successo l'attivit\u00e0 di drammaturgo. Ampia notoriet\u00e0 gli procurarono, durante la seconda guerra mondiale, le sue poesie d'amore e, successivamente, il romanzo \"I giorni e le notti\", del 1944, tradotto in tutto il mondo, in cui celebra la difesa di Stalingrado.\nAutore di numerosi drammi, romanzi e raccolte in versi, fra le sue opere spiccano i libri di viaggio e le corrispondenze di guerra dai vari fronti, incentrati sulle esperienze personali durante questi periodi all'estero, dalla seconda guerra mondiale stessa fino alla guerra del Vietnam."}
{"id": "1647395", "revid": "984922", "url": "https://it.wikipedia.org/wiki?curid=1647395", "title": "Rifugio Antonio Moro", "text": "Il rifugio Antonio Moro (in spagnolo \"Refugio Antonio Moro\") \u00e8 un rifugio antartico temporaneo argentino nei pressi della base San Mart\u00edn. \nLocalizzato ad una latitudine di 63\u00b0 25' sud e ad una longitudine di 56\u00b058' ovest, venne costruito nel 1955 come punto di appoggio logistico ed \u00e8 attualmente abbandonato."}
{"id": "1647396", "revid": "146644", "url": "https://it.wikipedia.org/wiki?curid=1647396", "title": "Refugio Antonio Moro", "text": ""}
{"id": "1647397", "revid": "984922", "url": "https://it.wikipedia.org/wiki?curid=1647397", "title": "Rifugio Liberator San Mart\u00edn", "text": "Il rifugio Liberator San Mart\u00edn (in spagnolo \"Refugio Liberator San Mart\u00edn\") \u00e8 un rifugio antartico temporaneo argentino nei pressi della base San Mart\u00edn. \nLocalizzato ad una latitudine di 64\u00b0 11' sud e ad una longitudine di 58\u00b021' ovest, venne costruito nel 1955 come punto di appoggio logistico ed \u00e8 attualmente abbandonato."}
{"id": "1647398", "revid": "146644", "url": "https://it.wikipedia.org/wiki?curid=1647398", "title": "Refugio Liberator San Mart\u00edn", "text": ""}
{"id": "1647399", "revid": "984922", "url": "https://it.wikipedia.org/wiki?curid=1647399", "title": "Rifugio San Roque", "text": "Il rifugio San Roque (in spagnolo \"Refugio San Roque\") \u00e8 un rifugio antartico temporaneo argentino nei pressi della base San Mart\u00edn. \nLocalizzato ad una latitudine di 65\u00b0 17' sud e ad una longitudine di 59\u00b018' ovest, venne costruito nel 1956 come punto di appoggio logistico ed \u00e8 attualmente abbandonato."}
{"id": "1647400", "revid": "146644", "url": "https://it.wikipedia.org/wiki?curid=1647400", "title": "Refugio San Roque", "text": ""}
{"id": "1647401", "revid": "446353", "url": "https://it.wikipedia.org/wiki?curid=1647401", "title": "Checkpoint Ferro", "text": ""}
{"id": "1647402", "revid": "146644", "url": "https://it.wikipedia.org/wiki?curid=1647402", "title": "Rifugio 17 agosto", "text": ""}
{"id": "1647403", "revid": "1318658", "url": "https://it.wikipedia.org/wiki?curid=1647403", "title": "Kirensk", "text": "Kirensk \u00e8 una cittadina della Siberia sudorientale (Oblast' di Irkutsk), situata 710 km a nord del capoluogo Irkutsk alla confluenza del Vitim nella Lena; \u00e8 il capoluogo amministrativo del distretto omonimo.\nFondata nell'anno 1630 come campo invernale con il nome di \"Nikol'skij\", venne rinominata come \"Kirenskij ostrog\" nel 1665; si svilupp\u00f2 nei decenni successivi come centro commerciale, ricevendo lo \"status\" di citt\u00e0 nel 1775.\nKirensk \u00e8 dotata di un aeroporto, oltre che di un porto fluviale.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1647406", "revid": "110157", "url": "https://it.wikipedia.org/wiki?curid=1647406", "title": "I tredici scalini", "text": "I tredici scalini \u00e8 un romanzo della scrittrice britannica Ruth Rendell. La prima edizione originale inglese fu distribuita con l'autografo dell'autrice in celebrazione del suo 40\u00ba anno di pubblicazione.\nTrama.\nMix Cellini \u00e8 un giovane tecnico di assistenza per attrezzature da fitness, maniaco dell'ordine, superstizioso, ossessionato dalla figura del serial-killer necrofilo Reggie Christie giustiziato mezzo secolo prima e di cui possiede tutte le pubblicazioni a lui inerenti e del quale intende rivisitarne i luoghi che ne ospitarono le gesta; altra fissazione di Mix: Nerissa Nash splendida modella che egli venera attraverso le pagine platinate delle pubblicazioni Glamour con le quali tappezza le pareti dell'appartamento appena affittato e riammodernato (al quale si accede tramite una rampa di 13 scalini), all'ultimo piano di una vecchia e decrepita casa situata nel quartiere di Notting Hill, la cui proprietaria e presunta unica abitante \u00e8 l'anziana e acida signorina Gwendoline Chawcher, estraniatasi dal mondo, rifugiatasi nelle letture e nel rimpianto del suo unico e platonico amore: il Dr. Reeves.\nRomanzo dalle atmosfere gotiche, che si sviluppa tra la follia del giovane Mix determinato nel perseguire le sue ossessioni fino alla inconsapevole perdizione e i fantasmi del passato della signorina Chawcher."}
{"id": "1647407", "revid": "110157", "url": "https://it.wikipedia.org/wiki?curid=1647407", "title": "Tulun", "text": "Tulun \u00e8 una cittadina della Siberia sudorientale (Oblast' di Irkutsk), situata 390 km a nordovest del capoluogo Irkutsk nella valle del fiume Ija; \u00e8 il capoluogo amministrativo del distretto omonimo.\nLa cittadina venne fondata nella seconda met\u00e0 del XVIII secolo, e prese il nome dalla parola jacuta \"tolon\", che significa \"valle\"; sviluppatasi dagli inizi del XX secolo come centro commerciale, grazie alla costruzione della ferrovia, ottenne lo \"status\" di citt\u00e0 nel 1927.\nTulun \u00e8 servita da due stazioni ferroviarie e da un aeroporto.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1647417", "revid": "1941276", "url": "https://it.wikipedia.org/wiki?curid=1647417", "title": "Unwritten", "text": "Unwritten \u00e8 l'album di debutto di Natasha Bedingfield, nonch\u00e9 quello pi\u00f9 venduto finora. \u00c8 uscito in due versioni, una per l'Europa ed una per gli Stati Uniti con due tracce inedite. Il primo singolo estratto doveva essere \"Single\", ma in seguito venne scelto come singolo ufficiale \"These Words\", e \"Single\" riapparve per 4\u00b0 singolo come riedizione.\nTracce.\nEdizione giapponese.\nQuesta edizione presenta un opuscolo con le parole giapponesi."}
{"id": "1647418", "revid": "56818", "url": "https://it.wikipedia.org/wiki?curid=1647418", "title": "Simone de Montfort", "text": ""}
{"id": "1647420", "revid": "1543377", "url": "https://it.wikipedia.org/wiki?curid=1647420", "title": "Base Port Martin", "text": "La base Port Martin (in francese \"base Port-Martin\") \u00e8 una base antartica abbandonata francese.\nUbicazione.\nLocalizzata a ad una latitudine di 66\u00b0 49\u2032 sud e ad una longitudine di 142\u00b023\u2032 est la stazione si trova lungo la costa Adelia, Terra Adelia.\nStoria.\nLa stazione \u00e8 stata la prima base scientifica antartica francese. Inaugurata il 20 gennaio 1950 per commemorare i 110 anni dalla scoperta della zona da parte di Jules Dumont d'Urville, venne parzialmente distrutta da un incendio nella notte tra il 23 ed il 24 gennaio 1952. La base venne rimpiazzata nel 1956 dalla base Dumont d'Urville, localizzata 62 km pi\u00f9 ad ovest.\nPort Martin ha accolto 11 persone nell'inverno 1950 e 17 nel 1951.\nL'attivit\u00e0 scientifica era rivolta allo studio della sismologia, della meteorologia e della glaciologia."}
{"id": "1647428", "revid": "2075278", "url": "https://it.wikipedia.org/wiki?curid=1647428", "title": "Anime International Company", "text": ", molte volte abbreviato con AIC, \u00e8 uno studio di animazione giapponese fondato il 15 luglio 1982 e con sede a Tokyo. AIC ha otto divisioni: AIC Spirits, AIC A.S.T.A., AIC Build, AIC Classic, AIC Digital, AIC Frontier, AIC PLUS+ e AIC Takarazuka."}
{"id": "1647432", "revid": "547034", "url": "https://it.wikipedia.org/wiki?curid=1647432", "title": "Rugby a 15 ai Giochi della VII Olimpiade", "text": "Al torneo di rugby XV dei Giochi olimpici estivi 1920 di Anversa presero parte solo le rappresentative di e .\nNonostante i francesi fossero nettamente favoriti prevalsero gli statunitensi per 8-0."}
{"id": "1647443", "revid": "587663", "url": "https://it.wikipedia.org/wiki?curid=1647443", "title": "Rocoto rosso", "text": "Rocoto rosso (anche conosciuto come rocoto manzano) \u00e8 una cultivar di peperoncino della specie \"Capsicum pubescens\" originaria di Per\u00f9 e Bolivia.\nCaratteristiche.\nI semi di questa cultivar hanno un colore che varia tra il marrone scuro e il nero, di dimensioni maggiori rispetto ad altre specie.\nViene usato prevalentemente in salse o in piatti tipici boliviani, sminuzzato, tritato o a fettine in piatti di carne arrosto o lessa.\nLa pianta cresce fino a 230 centimetri in altezza e produce una discreta quantit\u00e0 di frutti rossi e dalle dimensioni generose (tra i tre e i quatto centimetri di diametro)."}
{"id": "1647444", "revid": "73125", "url": "https://it.wikipedia.org/wiki?curid=1647444", "title": "Henry Draper catalogue", "text": ""}
{"id": "1647450", "revid": "14691", "url": "https://it.wikipedia.org/wiki?curid=1647450", "title": "55 stones", "text": ""}
{"id": "1647452", "revid": "312013", "url": "https://it.wikipedia.org/wiki?curid=1647452", "title": "The X Factor", "text": "The X Factor \u00e8 un talent show musicale originario del Regno Unito e ideato dal produttore discografico Simon Cowell, nato a seguito del successo statunitense del programma \"American Idol\", e diffuso in tutto il mondo tra Europa, Asia, Africa, Americhe e Oceania. Il \"fattore X\" del titolo del programma si riferisce ad un \"qualcosa\" di indefinito che serve per diventare una star della musica.\nFormat.\nIl \"talent show\" \u00e8 una gara tra tre o pi\u00f9 giudici, che sono in competizione e che sono a capo di una categoria di cantanti cos\u00ec suddivisa:\nLa competizione si svolge attraverso quattro distinti momenti:\nLa suddivisione delle categorie ha in alcuni paesi una forma differente.\n\"X Factor\" nel mondo.\nDal 2004 ad oggi sono state realizzate circa 40 versioni internazionali del format. Dopo il Regno Unito, patria d'origine del programma, l'Italia \u00e8 il secondo paese con pi\u00f9 edizioni di \"X Factor\"."}
{"id": "1647455", "revid": "125760234", "url": "https://it.wikipedia.org/wiki?curid=1647455", "title": "Dario Valori", "text": "Biografia.\nProveniente dalla \"giovent\u00f9 socialista\", verso la fine del 1947 \u00e8 eletto nella segreteria di \"Alleanza Giovanile\", la formazione politica costituita da giovani comunisti, socialisti e indipendenti che si rispecchier\u00e0 poi nel cartello elettorale del Fronte Democratico alle elezioni politiche del 1948.\nDal 1948 al 1953 dirige, insieme a Gillo Pontecorvo prima, e a Ugo Pecchioli poi, il settimanale social-comunista \"Pattuglia\".\nGi\u00e0 nella corrente di sinistra del PSI, nel giugno 1963 entra nell'esecutivo del partito.\nNel gennaio 1964 aderisce al Partito Socialista Italiano di Unit\u00e0 Proletaria entrando nel comitato centrale, e diventandone segretario da ottobre 1971 a luglio 1972, succedendo a Tullio Vecchietti. Dopo lo scioglimento del PSIUP, conseguente alla sconfitta nelle elezioni politiche del 1972, Valori confluisce nel Partito Comunista Italiano.\n\u00c8 stato deputato nella III e nella IV legislatura e poi senatore nella V, VI, VII, VIII e IX legislatura."}
{"id": "1647459", "revid": "1305772", "url": "https://it.wikipedia.org/wiki?curid=1647459", "title": "Nakata", "text": ""}
{"id": "1647462", "revid": "56818", "url": "https://it.wikipedia.org/wiki?curid=1647462", "title": "Impero plantageneto", "text": ""}
{"id": "1647463", "revid": "287204", "url": "https://it.wikipedia.org/wiki?curid=1647463", "title": "Toho", "text": " \u00e8 una grande casa di produzione cinematografica giapponese, fondata nel 1932 a Tokyo. Ha la sua sede a Chiyoda, e fa parte dell'azienda Hankyu Hanshin Toho Group. Al di fuori del Giappone \u00e8 nota per essere la casa di produzione e distribuzione di numerosi film \"kaij\u016b\" e \"tokusatsu\" e di tutti i film dedicati a Godzilla."}
{"id": "1647465", "revid": "186283", "url": "https://it.wikipedia.org/wiki?curid=1647465", "title": "T\u014dh\u014d", "text": ""}
{"id": "1647466", "revid": "186283", "url": "https://it.wikipedia.org/wiki?curid=1647466", "title": "Toho Company", "text": ""}
{"id": "1647468", "revid": "71433", "url": "https://it.wikipedia.org/wiki?curid=1647468", "title": "Hot Movie", "text": ""}
{"id": "1647469", "revid": "287204", "url": "https://it.wikipedia.org/wiki?curid=1647469", "title": "Ren\u00e8 Clemencic", "text": ""}
{"id": "1647476", "revid": "709565", "url": "https://it.wikipedia.org/wiki?curid=1647476", "title": "Jonny Logan", "text": "Jonny Logan \u00e8 una serie a fumetti di genere umoristico e satirico, edita in Italia dall'Editrice Dardo, ideata nel 1972 da Romano Garofalo e disegnata da Leone Cimpellin che si firmava con lo pseudonimo di Ghilbert. Il fumetto con i suoi personaggi ha avuto anche una versione animata trasmessa da SuperGulp! su Rai 2. Il protagonista che d\u00e0 il nome alla testata, Jonny Logan, ha il volto dell'attore Lando Buzzanca.\nStoria editoriale.\nLa testata esord\u00ec nel luglio 1972 e venne pubblicata divisa in due serie, la prima pubblicata fino al marzo 1977 per 56 numeri e la seconda, a colori, da aprile 1977 a dicembre 1978 per 21 numeri. Nonostante l'evidente similitudine con il gi\u00e0 affermato Alan Ford, la serie ebbe un immediato riconoscimento di critica e di pubblico per due caratteristiche di assoluta novit\u00e0 nel panorama del fumetto italiano: l'ambientazione delle storie in Italia e le tematiche adulte e difficili affrontate con una satira di costume rivolta a un pubblico di adolescenti. Il fumetto rivolto ai giovani tratta temi delicati dell'Italia di quegli anni come un colpo di Stato, pericolo non tanto immaginario a quei tempi oppure l'infiltrazione mafiosa nella politica, il divorzio, le tasse, l'emigrazione interna, riuscendo a rappresentare uno spaccato satirico e pungente dell'Italia e degli Italiani del tempo.\nTrama e personaggi.\nLa serie narra le vicende di una organizzazione di cacciatori di taglie milanesi denominata \"C.T. e\" capitanata da Jonny Logan (soprannome di Giovanni Loganetti) insieme a altri personaggi come il Professore, Ben Talpa (Benito Talponi), Dan Muscolo (Danilo Muscolotti) e il mago Magoz."}
{"id": "1647477", "revid": "648716", "url": "https://it.wikipedia.org/wiki?curid=1647477", "title": "Color Graphics Adapter", "text": "La Color Graphics Adapter (originariamente \"Color/Graphics Monitor Adapter\"), introdotta nel 1981, \u00e8 stata la prima scheda video a colori prodotta da IBM e il primo standard per i PC IBM. La scheda \u00e8 basata su un controller video Motorola 6845, \u00e8 dotata di due modalit\u00e0 testuali (40\u00d725 e 80\u00d725 caratteri) e due principali risoluzioni grafiche, 320\u00d7200 e 640\u00d7200 pixel, mentre la profondit\u00e0 di colore \u00e8 di 4-bit (16 colori).\nLa palette CGA.\nCon la CGA \u00e8 possibile ottenere 16 colori, partendo dal modello RGB, ovvero rosso, verde e blu; ciano, magenta e marrone sono ottenibili \"mescolando\" due dei precedenti. La seconda met\u00e0 \u00e8 composta dalle versioni pi\u00f9 chiare delle precedenti, sebbene il colore \"dark grey\" (grigio scuro) sulla maggior parte dei monitor dell'epoca fosse praticamente indistinguibile dal nero.\nI colori sono visualizzabili contemporaneamente nelle sole modalit\u00e0 testuali, mentre in quelle grafiche sono limitati a 4 in contemporanea.\nEsiste una terza tavolozza \"non ufficiale\", ottenibile disabilitando il bit del segnale del colore composito, composta da rosso, ciano, bianco e un altro colore (nero di default).\nMonitor compositi.\nSe al posto della normale uscita per monitor RGB viene utilizzata l'uscita video composito (per TV NTSC), i colori non vengono visualizzati in maniera corretta: infatti la separazione fra crominanza e luminanza non \u00e8 corretta, i colori si sovrappongono e producono artefatti, rendendo i testi poco comprensibili alla lettura. Tuttavia, questa imperfezione all'epoca \u00e8 stata sfruttata come un vantaggio: infatti, se ben utilizzata, i colori che si sovrappongono ne formano altri, aumentando cos\u00ec le possibilit\u00e0 grafiche della scheda. Alcuni videogiochi usciti all'inizio degli anni ottanta sfruttavano questo bug: ad esempio le versioni DOS di \"BurgerTime\", \"Jumpman\", \"King's Quest\" e \"Ms. Pac-Man\".\nSpecifiche.\nConnettore.\nNumerazione dei piedini (pin) e immagine del connettore femmina:\nIl Piedino 1 \u00e8 quello in alto a destra, il 5 in altro a sinistra, il 9 in basso a sinistra"}
{"id": "1647478", "revid": "767487", "url": "https://it.wikipedia.org/wiki?curid=1647478", "title": "Iv\u00e1n Guerrero", "text": "Biografia.\nGuerrero ha la cittadinanza statunitense.\nCarriera.\nClub.\nInizi.\nPrecedentemente, ha giocato nel Motagua, poi nel Coventry City, \u00e8 successivamente tornato in Sud America, nuovamente al Motagua e al Pe\u00f1arol. Gioca poi nella Major League Soccer statunitense nelle file di Chicago Fire, San Jose Earthquakes, D.C. United e Colorado Rapids. Terminata l'avventura negli States, ritorna nel 2009 a giocare con il Motagua.\nMajor league.\nHa giocato nei Chicago's Ione nel 2005.\nIl 21 novembre 2007 fu selezionato dai San Jose Earthquakes nel 2007 MLS Expansion Draft. And\u00f2 al D.C. United il 31 Luglio 2008 in cambio ad un'allocazione parziale. Fece il debutto con lo D.C. United il 2 agosto 2008 come punta centrale nella partita vinta 2\u20130 contro i Kansas City Wizards.\nGuerrero \u00e8 stato acquistato dai Colorado Rapids nel Febbraio 2009 come parte di un accordo per riprendersi Christian G\u00f3mez dallo D.C. United. Ramirez \u00e8 stato ceduto al Colorado il 17 giugno 2009.\nRitiro.\nSi \u00e8 ritirato nel 2011 mentre giocava per il C.D. Motagua.\nFort Lauderdale Strikers.\nIl 24 gennaio 2013, Guerrero ha messo fine al ritiro firmando un accordo con i Fort Lauderdale Strikers della North American Soccer League. Nella sua prima stagione con gli Strikers ha completato sei assist. Guerrero \u00e8 il capitano della squadra per la stagione 2014. A seguito delle dimissioni dell'allenatore Marcelo Neveleff il 7 giugno 2015, Guerrero \u00e8 stato nominato allenatore ad interim per il match finale degli Strikers contro il Minnesota United FC. Il 30 aprile 2015, \u00e8 stato annunciato che G\u00fcnter Kronsteiner sarebbe diventato l'allenatore della squadra. Guerrero rester\u00e0 come assistente allenatore nello staff di Kronsteiner's.\nNazionale.\nGuerrero ha fatto il suo debutto con gli Honduras nel marzo 1999 contro il Belize nella partita della coppa UNCAF e segn\u00f2 4 reti. Ha rappresentato la sua nazionale in 33 partite di qualificazione della FIFA World Cup e ha giocato nel 1999, nel 2000, nel 2001, nel 2005, nel 2007, e nel 2009.\nHa fatto parte della nazionale che ha partecipato ai Giochi Olimpici di Sydney del 2000, oltre che a 2 Gold Cup (2005 e 2007).\nLa sua ultima partita internazionale \u00e8 stata una partita amichevole nell'ottobre del 2010 contro il Guatemala."}
{"id": "1647479", "revid": "1048993", "url": "https://it.wikipedia.org/wiki?curid=1647479", "title": "La follia di Henry", "text": "La follia di Henry (\"Henry Fool\") \u00e8 un film statunitense del 1998 diretto da Hal Hartley.\nTrama.\nNella vita di Simon, addetto al trattamento dei rifiuti, e della sua problematica famiglia (la madre depressa cronica e farmaco-dipendente e la sessualmente irrequieta sorella Fay) irrompe, accompagnato da un funzionario responsabile della sua sorveglianza, Henry Fool, una condanna di sette anni per violenza a una tredicenne e, nel cassetto, la sua \"confessione\", il romanzo che ha scritto in carcere e che, a suo dire, dovrebbe cambiare i destini dell'umanit\u00e0.\nI suoi incoraggiamenti inducono Simon a cimentarsi nella poesia e a produrre un lungo componimento che, dopo aver sconvolto la cittadina e il liceo locale, diviene un evento della cultura trash nazionale, anche grazie all'attivit\u00e0 promozionale di Henry in internet. La consacrazione letteraria di Simon avviene contemporaneamente al matrimonio dell'amico con Fay, gravida del figlio concepito lo stesso giorno in cui la madre si era suicidata.\nPassano gli anni e, per Henry, che si sentiva destinato ad alte cose, \u00e8 molto duro sopportare la quotidiana routine familiare, dopo che le sue ambizioni letterarie sono state frustrate e che i tentativi di Simon di fargli pubblicare la \"confessione\" sono falliti, data l'oggettiva mediocrit\u00e0 dell'opera. Ma il passato lo rimette nei guai. Nel tentativo di proteggere l'amica Vicky, dalle continue aggressioni del marito Warren, un balordo con precedenti nel traffico di droga, lo uccide con un punteruolo. Dall'inchiesta della polizia emerge che la giovane figliastra di Warren gli aveva promesso delle prestazioni sessuali perch\u00e9 la liberasse del padre da cui era regolarmente molestata.\nRaggiunto ed informato dal nipotino, Simon, in partenza per Stoccolma dove deve ricevere il Premio Nobel per la letteratura, organizza la fuga dell'antico amico, in collaborazione con Mr Deng, il droghiere, Hawkes, un sacerdote in crisi religiosa e Bu\u0148uel, il funzionario addetto alla sorveglianza.\nDistribuzione.\nUscito nel 1998, il film fu distribuito in Italia soltanto nel 2001."}
{"id": "1647481", "revid": "120572798", "url": "https://it.wikipedia.org/wiki?curid=1647481", "title": "Gaetano Amato", "text": "Biografia.\n\u00c8 famoso soprattutto per le sue numerose partecipazioni a serie televisive di successo (\"La squadra\", \"Il Grande Torino\", \"L'uomo sbagliato\", \"L'ultimo padrino\", \"Crimini\", \"Il coraggio di Angela\"). Amato lavora indifferentemente tra cinema, televisione e teatro. Vincitore di numerosi premi (il Premio Charlot per il cabaret, la Grolla d'oro per \"Il Grande Torino\", premio qualit\u00e0 televisiva per \"La squadra\", Mirto d'oro per attore dell'anno).\n\u00c8 anche autore di romanzi, tra i quali \"Il testimone\" del 2009 (finalista al \"Premio Bancarella\"). Scrive inoltre per il cabaret, per il teatro e per il cinema.\nDoppiatori italiani.\nElio Zamuto in \"Giovanni Falcone\""}
{"id": "1647485", "revid": "6923", "url": "https://it.wikipedia.org/wiki?curid=1647485", "title": "Jadwiga Wajs", "text": "Biografia.\nIn precedenza, alle Olimpiadi di Los Angeles 1932, aveva vinto il bronzo.\nHa battuto cinque volte il record mondiale, che ha detenuto fra il maggio 1932 e il giugno 1935, a parte un breve intervallo di qualche ora in cui le fu soffiato da Grete Heublein."}
{"id": "1647486", "revid": "729019", "url": "https://it.wikipedia.org/wiki?curid=1647486", "title": "Albatros L 82", "text": "LAlbatros L 82 fu un aereo da turismo e da addestramento ad uso civile, monomotore, biposto e biplano, sviluppato dall'azienda aeronautica tedesca Albatros Flugzeugwerke GmbH nei tardi anni venti.\nUtilizzato da piloti privati in alcune competizioni aeree del periodo riservate a velivoli di quella classe, venne adottato anche dalla Deutsche Verkehrsfliegerschule (DVS), organizzazione paramilitare legata al Partito nazista, per la formazione dei futuri piloti della Lutwaffe.\nTecnica.\nL'L 82 riproponeva un'impostazione, per l'epoca, convenzionale: monomotore biposto a velatura biplana e carrello fisso.\nLa fusoliera era caratterizzata dalla presenza di due abitacoli separati aperti e protetti da un piccolo parabrezza, destinati al pilota ed al passeggero o istruttore di volo. Posteriormente terminava in un caratteristico impennaggio monoderiva che presentava l'elemento orizzontale posizionato davanti a quello verticale.\nLe velatura era biplana, caratterizzata dalle ali superiore, posizionata alta a parasole, ed inferiore, posizionata bassa sulla fusoliera, di identica forma e dimensione e collegate tra loro da una coppia di montanti ad \"N\", uno per lato, integrati da tiranti in cavetto d'acciaio.\nIl carrello d'atterraggio era un biciclo fisso, anteriormente caratterizzato dalle due ruote indipendenti montate su un complesso tubolare ammortizzato, integrato posteriormente da un pattino d'appoggio, anch'esso ammortizzato, posizionato sotto la coda.\nLa propulsione era affidata ad un singolo motore posizionato al vertice anteriore della fusoliera, che nelle varie versioni che si sono succedute variarono per architettura, quantit\u00e0 di cilindri e sistema di raffreddamento, tutti comunque abbinati ad un'elica bipala.\nImpiego operativo.\nIl prototipo (marche D-1704) ed un L 82b di serie (D-1706) presero parte all'edizione del 1929 del Challenge International de Tourisme, prima competizione internazionale organizzata dalla F\u00e9d\u00e9ration A\u00e9ronautique Internationale (FAI) riservata a quella tipologia di velivoli, che si svolse con partenza da Parigi tra il 4 ed il 16 agosto di quell'anno. I due esemplari non ebbero per\u00f2 molto successo: il D-1704, pilotato da Karl Ziegler, rimase distrutto in un incidente il 10 agosto a Turnu Severin, in Ungheria, mentre il D-1706, pilotato da Werner Junck, pur completando tutte le prove riusc\u00ec a concludere solamente al 27\u00ba posto."}
{"id": "1647492", "revid": "164044", "url": "https://it.wikipedia.org/wiki?curid=1647492", "title": "States", "text": ""}
{"id": "1647495", "revid": "298229", "url": "https://it.wikipedia.org/wiki?curid=1647495", "title": "Gisela Mauermayer", "text": "Ha battuto sei volte il record mondiale, che ha detenuto per tredici anni, fra il 1935 e il 1948."}
{"id": "1647496", "revid": "106456", "url": "https://it.wikipedia.org/wiki?curid=1647496", "title": "San Giuseppe Allamano", "text": ""}
{"id": "1647498", "revid": "1543377", "url": "https://it.wikipedia.org/wiki?curid=1647498", "title": "Chris Rolfe", "text": "Biografia.\nFiglio di Ralph e Donna Rolfe, si \u00e8 laureato in finanza a Dayton.\nAma ascoltare musica country.\nLe sue caratteristiche esultanze per i goal fatti sono un omaggio alla sua citt\u00e0 natale di Dayton, nell'Ohio.\nCarriera.\nClub.\nCresciuto nelle giovanili dei Chicago Fire, viene aggregato alla squadra riserve nel 2004. Nel 2005 viene aggregato alla prima squadra dove diventa attaccante titolare.\nIl 2 settembre del 2009 viene annunciato il suo passaggio ai Aalborg Boldspilklub, passaggio effettuato in maniera definitiva il 1\u00ba gennaio del 2010, ma a causa di vari infortuni, nella prima parte della corrispondente stagione non mostra le sue abilit\u00e0.\nDopo una stagione e mezza, il 15 aprile del 2012 torna ai Chicago Fire, debuttando il 2 giugno nel secondo tempo della gara contro i New England Revolution.\nIl 17 giugno segna il primo goal dal suo ritorno, nella gara vinta 3-1 contro i New York Red Bulls.\nHa vinto il premio come miglior giocatore dei Chicago Fire e il Golden Boot per la stagione 2012.\nIl 2 aprile del 2014 ha firmato per il D.C. United.\nIl 4 settembre del 2014 s'infortuna durante un allenamento facendosi male alla testa e all'avambraccio e restando poi a riposo per sei settimane. Nonostante ci\u00f2, a causa della commozione cerebrale ricevuta, il 9 Novembre del 2017 annuncia il ritiro dal calcio giocato.\nNazionale.\nRolfe ha fatto il suo debutto nella Nazionale di calcio degli Stati Uniti d'America il 12 novembre del 2005 contro la Scozia al Hampden Park a Glasgow."}
{"id": "1647499", "revid": "287204", "url": "https://it.wikipedia.org/wiki?curid=1647499", "title": "Chiho Saito", "text": ""}
{"id": "1647505", "revid": "122820643", "url": "https://it.wikipedia.org/wiki?curid=1647505", "title": "Ilke Wyludda", "text": "Fra il 1989 e il 1991 vinse 41 gare consecutive, battuta solo da Tsvetanka Khristova nella finale del mondiale 1991. Ha stabilito quattro volte la miglior prestazione mondiale stagionale: 1989, 1990, 1994 e 1996.\nBiografia.\nConclusa la sua carriera sportiva ha deciso di intraprendere la professione di fisioterapista. Pi\u00f9 tardi, ha iniziato a studiare medicina per provare a diventare medico.\nIl 9 dicembre 2010 ha subito l'amputazione della gamba destra causata da una grave sepsi.\nDopo l'operazione partecipa alle Paralimpiadi di Londra 2012 dove si \u00e8 classificata al 9\u00ba posto nel lancio del disco con la misura di 29,57 metri, e al 5\u00ba posto nel getto del peso."}
{"id": "1647506", "revid": "287204", "url": "https://it.wikipedia.org/wiki?curid=1647506", "title": "Fittipaldi F9", "text": "La Fittipaldi F9 fu una vettura di Formula 1 impiegata nella stagione 1982. Disegnata da Richard Divila e Tim Wright fu l'ultima monoposto costruita dalla scuderia brasiliana. Spinta dal tradizionale motore Ford Cosworth DFV, era in monoscocca d'alluminio e gommata Pirelli.\nVenne iscritta per la prima volta al Gran Premio di Francia ma senza qualificarsi. Nelle restanti 4 gare in cui partecip\u00f2 conquist\u00f2 al massimo un settimo posto (in Austria). Fu guidata sempre da Chico Serra."}
{"id": "1647507", "revid": "599013", "url": "https://it.wikipedia.org/wiki?curid=1647507", "title": "Battaglia di St. Mathieu", "text": "La battaglia di St. Mathieu fu uno scontro navale che ebbe luogo il 10 agosto 1512 nel quadro della Guerra della Lega di Cambrai e delle pi\u00f9 generali Guerre Italiane, vicino a Brest, fra una flotta inglese di 25 navi, comandata da Edward Howard e una flotta francese e bretone di 22 navi al comando di Ren\u00e9 de Clermont.\nStoria.\nFu probabilmente la prima battaglia in un porto fra navi armate di cannoni. Gli inglesi colsero di sorpresa i francesi, che erano all'ancora. I francesi tranciarono i cavi delle ancore per accelerare le operazioni e far vela ma furono costretti ad arretrare nel porto di Brest, con l'ammiraglia \"Grand Louise\", pesantemente danneggiata dalla \"Mary Rose\" di Howard in. La \"Marie la Cordeli\u00e8re\" fu messa fuori uso, probabilmente dalla \"Peter Pomegranate\", ma mentre stava per essere abbordata dall'inglese \"Regent\", fu incendiata ed entrambe le navi affondarono a causa dell'esplosione della santabarbara della \"Marie de la Cordeli\u00e8re\", con la conseguente morte di circa 2.000 uomini. La \"Nef de Dieppe\" fu del pari isolata dal resto della flotta franco-bretone e la \"Admiralde\" col\u00f2 a picco.\nNei due giorni seguenti, con la flotta franco-bretone intrappolata a Brest, la flotta inglese distrusse trentadue vascelli nemici e recuper\u00f2 le costose ancore francesi dal fondo prima di tornare in Inghilterra. Come risultato dell'impresa, Edward Howard fu promosso Lord grand'ammiraglio (Regno Unito) (\"Lord High Admiral\") da Re Enrico VIII d'Inghilterra.\nNavi coinvolte.\nInghilterra (Edward Howard).\n\"Regent\" (Thomas Knyvet) - incendiata\n\"Sovereign\" (Charles Brandon)\n\"Jenett\"\n\"Barbara\"\n\"Mary Barking\"\n\"Mary Rose\"\n\"Peter Pomegranate\"\n\"John Hopton\"\n\"Mary John\"\n\"Anne of Greenwich\"\n\"Mary George\"\n\"Dragon\"\n\"Lion\"\n\"George of Falmouth\"\n\"Peter of Fowey\"\n\"Nicholas of Hampton\"\n\"Martinet\"\n\"Christopher Davy\"\n\"Sabyn\"\n\"Nicholas Reede\"\n\"Margaret of Topsham\" (James Knyvet)\n\"Mary James\" (Anthony Ughtred)\n\"Magdalene\" (J. Brigandyne)\n\"Henry of Hampton\"\n\"Catherine Pomegranate\" (Henry Gyldeford)\nFrancia (Ren\u00e9 de Clermont).\n\"Nef de Rouen\"\n\"Nef d'Orl\u00e9ans\"\n\"Nef de Dieppe\"\n\"Nef de Bordeaux\"\n\"Petite Louise\"\n\"Nef de Morlaix\" (\"Marie de la Cordeli\u00e8re\") (Herv\u00e9 de Porzmoguer aka Primauguet) - Incendiata\n\"Nef de Brest\"\n\"Nef de Rochelle\"\n\"Nef de Bordeaux\"\n\"Saint Sauveur\"\n12 altre navi"}
{"id": "1647510", "revid": "97126", "url": "https://it.wikipedia.org/wiki?curid=1647510", "title": "Cattedrale di Notre-Dame (Ho Chi Minh)", "text": ""}
{"id": "1647511", "revid": "1718925", "url": "https://it.wikipedia.org/wiki?curid=1647511", "title": "5 Stelle Sardegna", "text": "5 Stelle Sardegna \u00e8 stata un'emittente televisiva regionale sarda che trasmetteva dalla citt\u00e0 di Olbia.\nStoria.\nL\u2019emittente \u00e8 nata ad Olbia nel 1978 sotto il nome di \"Teleregione Sarda\", con una copertura limitata alla sola parte orientale della provincia di Sassari (Gallura).\nNell'ottobre 1985 acquista quasi interamente la rete di Canale 48, raggiungendo la copertura di tutto il Nord Sardegna, e cambia nome in \"Teleregione\".\nIl 19 febbraio 1988 nasce il circuito nazionale Cinquestelle, e Teleregione vi aderisce fin dalla fondazione.\nNel 1989 la propriet\u00e0 rileva le frequenze appartenute all'emittente cagliaritana Odeon TV coprendo in questo modo le allora province di Cagliari ed Oristano.\nMediante ulteriori e successive acquisizioni e nuove accensioni di frequenze, da Teleregione nacquero altre due emittenti a copertura regionale, Univideo e Odeon TV (in pratica resuscitarono il marchio della fallita TV cagliaritana, che nulla ebbe a che vedere con l'omonimo network nazionale), con l'intenzione di creare un polo televisivo del nord Sardegna come risposta a quello dell'editore Grauso (con base a Cagliari).\nDal 28 giugno 1991 (fino alla primavera del 1997) anche Teleregione, cos\u00ec come le altre emittenti regionali italiane affiliate al circuito Cinquestelle, ader\u00ec al servizio di teletext Arianna: le pagine dalla 600 in poi erano gestite dalla syndication a livello nazionale (in collaborazione con Area e Colby), affittate a vari inserzionisti, mentre le restanti - gestite in questo caso dall'emittente olbiese - comprendevano informazioni di pubblica utilit\u00e0, fra cui gli orari di partenza e arrivo in tempo reale dei voli Meridiana dagli aeroporti di Olbia - Costa Smeralda e di Alghero - Fertilia.\nNel marzo 1994, Teleregione prese il nome della syndication a cui apparteneva, diventando \"Cinquestelle Sardegna\"; le sorelle Univideo e Odeon TV presero il nome, rispettivamente, di Teleregione e Univideo (portando alla scomparsa del marchio Odeon TV, che fu poi riutilizzato brevemente a met\u00e0 anni 90 (fino al 1997) nel tentativo di non perdere la concessione della terza rete).\nNel 2000, con la prima chiusura del network Cinquestelle, l'emittente ebbe un restyling nel palinsesto, nel logo e nel nome, acquisendo il nome definitivo di 5 Stelle Sardegna (nome che ha portato fino alla chiusura).\nIl gruppo, nel corso degli anni, ha ceduto la rete sorella Teleregione (alla fine di gennaio 2005) a Telecom Italia, per estendere la copertura nazionale sia di LA7 che dell'allora primo multiplex DVB-T TIMB, oggi TIMB2) e l'ex Univideo (dalla fine di gennaio 2005 riutilizzata per diffondere Teleregione - allora legata al circuito Odeon - e nel giugno 2006 ceduta a La3 per un multiplex in DVB-H), mentre possedeva l'emittente radiofonica olbiese Radio Internazionale (tuttora esistente).\nLa crisi dell'emittente.\nA partire dagli anni 2010, 5 Stelle Sardegna accusa forti difficolt\u00e0 economiche: in conseguenza di ci\u00f2 i dipendenti entrano inizialmente in cassa integrazione, e diversi rimangono del tutto senza reddito a fine 2013 a causa di ritardi nei pagamenti sia da parte dell'INPS sia da parte della societ\u00e0 proprietaria dell'emittente. Questa situazione porta il personale a indire 3 giorni di sciopero nel luglio 2014, lamentando il disinteresse dell'editore Iervolino ad elaborare un vero piano di risposta alla crisi e la sua scarsa partecipazione alla gestione dell'emittente, da tempo abbandonata all'impegno non retribuito dei lavoratori. A fine novembre cinque giornalisti e tecnici posti in passato in cassa integrazione a zero ore vengono definitivamente licenziati. Fra il 17 dicembre 2014 e il 6 gennaio 2015 la programmazione dell'emittente viene nuovamente sospesa per motivi di protesta, e riprende dopo un parziale accordo sindacale per ricevere almeno una parte degli arretrati, mentre si cerca di ottenere il concordato preventivo per l'azienda editrice, al momento senza risultati.\nL'estate 2015 vede il licenziamento di gran parte del personale e la sospensione delle trasmissioni sia di 5 Stelle Sardegna sia di Radio Internazionale: solo la seconda viene riattivata a settembre, in attesa dell'udienza per il concordato preventivo fissata per ottobre. A fine agosto 2016 \u013eemittente risulta essere riattivata per trasmettere Radio Internazionale.\nIl 23 maggio 2018 l'emittente viene dichiarata fallita dal Tribunale di Tempio Pausania mettendo la parola fine all'emittente olbiese a quarant'anni dalla sua fondazione.\nProgrammi e volti noti.\nL'emittente aveva sede di trasmissione a Olbia, mentre fino al 2008 ha avuto una redazione a Sassari, Nuoro, Cagliari e Alghero.\nFino ai primi anni 2000 \u00e8 stata una tra le emittenti sarde con maggiori ascolti e la quarta per copertura del territorio regionale. La sua programmazione era basata in buona parte sull'informazione regionale, con un occhio di riguardo al nord Sardegna (Olbia, Sassari, Alghero, Nuoro), tenendo sempre una finestra aperta su Cagliari e la politica regionale.\nL'emittente \u00e8 servita come trampolino di lancio a molti intrattenitori sardi, infatti a 5 Stelle Sardegna hanno lavorato Ambra Pintore (ora conduttrice di Sardegna Canta su Videolina), Luigi Pelazza (oggi inviato di punta del programma televisivo \"Le Iene\"), il quale conduceva dalla redazione di Alghero un programma sulla falsariga de \"Le Iene\", chiamato \"I rompiscatole\", e Paul Dessanti, il quale condusse le trasmissioni \"Paul Bar\", e \"Die pro Die\".\nDirettore dell'emittente dal 1992 \u00e8 stato Giancarlo Zanoli che ha dato una veste sociale all'emittente con programmi e documentari che raccontavano il carcere e le comunit\u00e0 terapeutiche. Da qui ha mosso i primi passi anche Alessandra Addari poi volto noto di Videolina per la storica rubrica \"Oggi al Mercato\" che ha condotto per 20 anni. Ora Alessandra Addari \u00e8 direttrice editoriale di Telecostasmeralda.\n5 Stelle Sardegna produceva prima della crisi anche la trasmissione \"Stanza 101\", talk show di politica, cronaca e costume a cura di Nardo Marino in collaborazione con Umberto Emanuele Ruggiu, e \"Checkpoint,\" trasmissione di approfondimento giornalistico sui fatti avvenuti in Gallura e nel nord Sardegna.\nL'emittente inoltre ritrasmise numerosi programmi ad interesse nazionale prodotti da emittenti locali di altre regioni.\nDiffusione.\nIn seguito al passaggio al digitale terrestre che \u00e8 avvenuto in Sardegna nell'ottobre del 2008, al gruppo guidato da Gianni Iervolino (1945-2021) il Ministero delle Comunicazioni assegn\u00f2 la frequenzaUHF 30, includendo nel suo pacchetto anche i canali del gruppo Canale Italia e l'emittente radiofonica Radio Internazionale.\nA gennaio 2009 all'interno del mux 5 Stelle Sardegna, \u00e8 tornato il canale Teleregione Sardegna, assente dall'etere sardo dal 2004.\nFino al 2015 il multiplex di 5 Stelle Sardegna era formato dalle seguenti emittenti:"}
{"id": "1647512", "revid": "287204", "url": "https://it.wikipedia.org/wiki?curid=1647512", "title": "The Call", "text": ""}
{"id": "1647514", "revid": "117598193", "url": "https://it.wikipedia.org/wiki?curid=1647514", "title": "Andrea Ichino", "text": "Biografia.\nNasce dagli avvocati Gaddo Luciano Ichino e Francesca Pellizzi, quest'ultima anche nota filantropa. Si laurea all'Universit\u00e0 commerciale Luigi Bocconi nel 1985, con una tesi sugli effetti dei sussidi di disoccupazione sul mercato del lavoro, sotto la guida di Mario Monti. Nel 1990 ha conseguito un Ph.D. presso il Massachusetts Institute of Technology.\nHa iniziato quindi la sua carriera accademica presso la stessa Universit\u00e0 Bocconi, sia come docente che come ricercatore presso l'Istituto Innocenzo Gasparini. Dal 1997 al 2006 ha insegnato macro e microeconomia del lavoro e microeconometria presso l'Istituto Universitario Europeo di Firenze.\nDall'ottobre 2006 \u00e8 docente di Econometria avanzata e di Economia delle risorse umane presso l'Universit\u00e0 degli Studi di Bologna.\nAccanto all'attivit\u00e0 universitaria, Andrea Ichino collabora a progetti di ricerca di diverso genere, tra cui uno su \"Il lavoro interinale come canale di accesso al lavoro a tempo indeterminato\" per il Ministero del lavoro e delle politiche sociali, collabora con il sito di economia lavoce.info e collabora anche con giornali a diffusione nazionale e internazionale. \nHa fatto parte dell'accusa nel \"processo al liceo classico\", un'iniziativa promossa dal Miur svoltasi al Teatro Carignano a Torino. \nVita privata.\nUltimo di quattro figli, sposato e a sua volta padre di quattro figli, \u00e8 fratello minore di Maria Paola Ichino, di Pietro Ichino, giuslavorista, gi\u00e0 parlamentare del Partito Democratico, ed in passato senatore di Scelta Civica, e di Giovanna Ichino, magistrato. "}
{"id": "1647516", "revid": "177967", "url": "https://it.wikipedia.org/wiki?curid=1647516", "title": "Ho bisogno di sentirmi dire ti voglio bene", "text": "Ho bisogno di sentirmi dire ti voglio bene \u00e8 l'album d'esordio del cantante italiano Jacopo Troiani, pubblicato il 29 febbraio 2008.\nIl disco.\nL'album contiene il brano sanremese che d\u00e0 il titolo all'album. Alla realizzazione dei testi dell'album ha contribuito il cantautore Luca Barbarossa, oltre a Vincenzo Incenzo, Daniele Ronda, Paolo Audino, Antonello De Sanctis, Francesco Arpino, Luca Angelosanti e Francesco Morettini."}
{"id": "1647519", "revid": "63756", "url": "https://it.wikipedia.org/wiki?curid=1647519", "title": "Guerre dei cent'anni", "text": "Sono dette guerre dei cent'anni alcuni periodi storici caratterizzati da un pressoch\u00e9 continuo stato di belligeranza tra Francia e Inghilterra.\nIl motivo di questa continua ostilit\u00e0 si pu\u00f2 far risalire alla conquista dell'Inghilterra da parte di Guglielmo II (detto poi \"Il Conquistatore\"), con la quale si configura una situazione politica ambigua: il duca di Normandia vassallo del re di Francia diventa re d'Inghilterra. Era il 1066."}
{"id": "1647526", "revid": "1543377", "url": "https://it.wikipedia.org/wiki?curid=1647526", "title": "Siemens-Halske Sh 13", "text": "Il Siemens-Halske Sh 13 fu un motore radiale aeronautico a 5 cilindri raffreddato ad aria prodotto dall'azienda tedesca Siemens-Schuckertwerke a cavallo degli anni venti e trenta. Come gli altri motori della gamma l'azienda, che era controllata dalla Siemens-Halske AG, utilizzava il marchio dell'azienda madre. Destinato a velivoli leggeri, la sua potenza espressa nelle varie versioni prodotte dal 1928 variava dai 68 CV (50 kW) agli 82 CV (60 kW)."}
{"id": "1647527", "revid": "83531", "url": "https://it.wikipedia.org/wiki?curid=1647527", "title": "ATS D5", "text": "La ATS D5 fu una vettura di Formula 1 impiegata dalla scuderia tedesca nelle stagioni 1981 e 1982. Disegnata da Herv\u00e9 Guilpin e Tim Wadrop era in monoscocca d'alluminio e spinta dal tradizionale propulsore Ford Cosworth DFV.\nIl suo esordio avvenne nel Gran Premio del Belgio 1981, ma al suo volante, Slim Borgudd non riusc\u00ec a qualificarsi per la gara. Inizialmente la vettura era equipaggiata con pneumatici Michelin. Successivamente vennero montati pi\u00f9 performanti coperture Avon che permisero al pilota svedese di giungere sesto nel Gran Premio di Gran Bretagna.\nNel 1982 si pass\u00f2 a coperture Goodyear e la D5 conquist\u00f2 due quinti posti con Winkelhock in Brasile e Eliseo Salazar a Imola. Winkelhock fu anche capace di partire dal quinto posto al Gran Premio degli Stati Uniti Est."}
{"id": "1647536", "revid": "1305772", "url": "https://it.wikipedia.org/wiki?curid=1647536", "title": "Salesi", "text": ""}
{"id": "1647541", "revid": "119822920", "url": "https://it.wikipedia.org/wiki?curid=1647541", "title": "Lord grand'ammiraglio (Regno Unito)", "text": "Lord grand'ammiraglio (in inglese: \"Lord High Admiral\") d'Inghilterra, di Gran Bretagna o del Regno Unito \u00e8 il titolo del comandante della Royal Navy, creato all'inizio XV secolo. La maggior parte dei titolari sono stati membri della corte o membri della famiglia reale britannica. Nell'Inghilterra medievale a ricoprire il ruolo di Lord grand'ammiraglio era uno dei nove Grandi ufficiali dello Stato.\nStoria.\nDai primi del XVIII secolo l'ufficio del \"lord grand'ammiraglio\" fu quasi sempre affidato a un collegio di commissari (ciascuno con il titolo di \"Lord Commissioner of the Admiralty\"), ufficialmente denominato \"Commissioners for Exercising the Office of Lord High Admiral of the United Kingdom of Great Britain and Northern Ireland\" ma noto come \"Board of Admiralty\" (Comitato dell'Ammiragliato). Il \"board\" derivava i propri poteri da un privilegio reale; nessun atto del parlamento defin\u00ec infatti, n\u00e9 delimit\u00f2 tali poteri, fatta eccezione per gli aspetti disciplinari, regolati dal \"Naval Discipline Act\". Formalmente i membri del \"board\" operavano su un piede di perfetta parit\u00e0 e comune responsabilit\u00e0 ma un \"Order-in-Council\" del 1869 confer\u00ec a un \"Primo Lord dell'Ammiragliato\" (\"First Lord of the Admiralty\") poteri superiori agli altri componenti. Egli era direttamente responsabile di fronte al Parlamento per quanto riguardava le questioni della \"Royal Navy\" ed era membro del Gabinetto del Regno Unito.\nL'ammiragliato si distingueva dagli altri dipartimenti del Regno Unito in quanto funzionava come autorit\u00e0 direttamente operativa, talvolta impartendo i suoi comandi direttamente alle navi in mare. Nel XX secolo il \"Board of Admiralty\" aveva di norma 10 membri: 3 indicati dal Parlamento, 6 ammiragli della \"Royal Navy\" (noti come \"Naval Lords\" o \"Sea Lords\") e il \"segretario permanente\" che garantiva continuit\u00e0 burocratica all'istituzione. Dal 1806 il Primo Lord dell'Ammiragliato fu sempre un civile, mentre il militare a capo della \"Royal navy\" era (ed \u00e8 tuttora) il \"First Sea Lord\" (\"primo lord del mare\").\nNel 1964 l'ufficio di Primo Lord dell'Ammiragliato fu soppresso e le funzioni del \"Board of Admiralty\" trasferite a un \"Admiralty Board\" costituito nell'ambito del \"Defence Council\" (Consiglio della Difesa, dal quale dipendono tutte e tre le forze armate). Di conseguenza, il titolo di \"Lord High Admiral\" torn\u00f2 in capo al sovrano. Nel 2011, per\u00f2, la regina Elisabetta lo ha conferito al consorte, il principe Filippo, duca di Edimburgo, in occasione del suo 90\u00ba compleanno."}
{"id": "1647545", "revid": "1543377", "url": "https://it.wikipedia.org/wiki?curid=1647545", "title": "Siemens-Halske Sh 11", "text": "Il Siemens-Halske Sh 11 fu un motore radiale aeronautico a 7 cilindri raffreddato ad aria prodotto dall'azienda tedesca Siemens-Schuckertwerke negli anni venti. Come gli altri motori della gamma l'azienda, che era controllata dalla Siemens-Halske AG, utilizzava il marchio dell'azienda madre. Nella sua prima versione del 1925, veniva accreditato di 100 CV (74 kW)."}
{"id": "1647549", "revid": "117167750", "url": "https://it.wikipedia.org/wiki?curid=1647549", "title": "Arrows A10", "text": "La Arrows A10 \u00e8 una vettura di Formula 1 impiegata dalla Arrows nelle stagioni 1987 e 1988. \nContesto e sviluppo.\nA seguito dell'annuncio ufficiale del ritiro da parte della BMW alla fine della stagione 1986, il proprietario del team Jackie Oliver (con il supporto dello sponsor principale USF&amp;G) negozi\u00f2 un accordo per la fornitura dei motori BMW 4 cilindri turbo, ribattezzati Megatron (dal nome di una sussidiaria della USF&amp;G) e revisionati dal motorista svizzero Heini Mader, che fu in passato meccanico di Jo Siffert.\nPer la stagione 1987 fu imposta l'installazione sui motori turbo di una valvola pop-off, omologata dalla FIA, e la pressione di sovralimentazione ridotta fino a 4 bar (in precedenza la pressione di sovralimentazione era libera, anche se in genere non si superavano i 5,6 bar).; inoltre fu imposto il limite di 180 litri di carburante in gara. La potenza dei motori era stimata ad oltre 1.000 CV in qualifica e circa 850 CV in gara.\nCarriera agonistica.\n1987.\nDurante la stagione il team ebbe costantemente problemi con la valvola pop-off, che interveniva ben al di sotto dei 4 bar sia in qualifica che in gara; nella gara di apertura in Brasile, Warwick rifer\u00ec che la valvola pop-off limitava la pressione a 3,5 bar, a volte addirittura a 2,6 bar (con una perdita di potenza stimata in circa 200CV). La situazione non miglior\u00f2 con il passare delle gare. Senza le risorse tecnologiche e finanziarie di motoristi come Ferrari o Honda, Mader impieg\u00f2 tutta la stagione 1987 e buona parte del 1988 prima di trovare una soluzione.\nLa coppia di piloti era formata dall'inglese Derek Warwick e dall'americano Eddie Cheever. Il primo colse 3 punti con un quinto posto nel Gran Premio di casa a Silverstone ed un sesto in Ungheria, mentre il secondo segn\u00f2 8 punti con due quarti posti (in Belgio e in Messico) e due sesti (a Detroit e in Portogallo).\nIl team totalizz\u00f2 11 punti, piazzandosi al settimo posto del mondiale costruttori, un passo in avanti rispetto al decimo posto ottenuto nella stagione precedente.\n1988.\nPer la stagione successiva la vettura ricevette aggiornamenti alle sospensioni e all'aerodinamica; fu quindi ribattezzata A10B. Il team continu\u00f2 ad utilizzare il Megatron turbo, mentre la maggior parte delle squadre pass\u00f2 ai motori aspirati da 3,5 litri, in preparazione al divieto di utilizzo dei motori turbo a partire dalla stagione 1989. I piloti Warwick e Cheever furono confermati.\nPer la stagione 1988 furono imposte ulteriori restrizioni ai motori turbo: la pressione fu ridotta da 4 a 2,5 bar ed i litri di carburante da 195 a 150. Con i nuovi regolamenti il Megatron sviluppava circa 649 CV, una potenza comunque superiore agli aspirati. Tuttavia i problemi con la valvola pop-off non erano stati risolti; la pressione di sovralimentazione veniva tagliata a 2,3 bar o addirittura meno, sia in qualifica che in gara (si stim\u00f2 che ogni 0,1 bar perso equivaleva a circa 20 CV in meno), rendendo la vita difficile ai piloti nei confronti degli aspirati in dotazione alla Benetton, alla Williams e alla March, ancor di pi\u00f9 nei confronti dei turbo Ferrari e Honda.\nFu solo alla vigilia del Gran Premio d'Italia che Heini Mader riusc\u00ec a risolvere il problema, che si scopr\u00ec essere la valvola pop-off montata in posizione troppo elevata, con conseguente minor potenza. Riposizionando la valvola pop-off pi\u00f9 vicina al motore, Mader permise finalmente ai piloti di sfruttare tutta la potenza del 4 cilindri turbo e di avvicinarsi alla parte alta dello schieramento.\nIl team si piazz\u00f2 al quarto posto nel campionato costruttori, con 23 punti, segnando il miglior risultato nella sua storia. Warwick e Cheever conquistarono rispettivamente 17 e 6 punti, terminando la stagione rispettivamente all'ottavo e al dodicesimo posto in classifica; il pilota americano mise a segno anche un podio giungendo terzo posto a Monza."}
{"id": "1647554", "revid": "76963", "url": "https://it.wikipedia.org/wiki?curid=1647554", "title": "William Dobson", "text": "Biografia.\nWilliam Dobson \u00e8 stato uno dei primi pittori inglesi degni di nota, lodato dal suo contemporaneo John Aubrey che lo defin\u00ec: \"il pittore pi\u00f9 eccellente che l'Inghilterra abbia fino ad oggi allevato\".\nDobson nacque a Londra; suo padre era un avvocato un tempo assai abbiente, ma poi decaduto a causa di una vita definita \"licenziosa\" dai contemporanei. Fu per tale motivo che, nel 1625, il giovanissimo William fu costretto a trovarsi un'occupazione e venne messo a fare apprendistato presso la bottega di William Peake. Complet\u00f2 poi la sua settennale formazione presso lo studio di Francis Cleyn col quale, probabilmente, collabor\u00f2 agli inizi della sua carriera. Si pensa che in questo periodo il giovane abbia avuto accesso alla Royal Collection, con la possibilit\u00e0 di osservare da vicino lavori di Tiziano, di Tintoretto, di Veronese e di Antoon Van Dyck, pittore ufficiale di Carlo I d'Inghilterra.\nI dipinti di Dobson furono influenzati senza dubbio dall'arte veneta, ma lo stile di Van Dyck ebbe poca influenza su Dobson. Van Dyck stesso scopr\u00ec Dobson e lo present\u00f2 al re; da quel giorno Dobson inizi\u00f2 a ritrarre il re, i suoi figli e molti membri della corte.\nQuando Van Dyck mor\u00ec, nel 1641, Dobson probabilmente lo sostitu\u00ec come pittore ufficiale. Durante la rivoluzione inglese Dobson ritrasse ancora una volta il re ed anche il giovane Principe di Galles, futuro re d'Inghilterra e suo fratello Giacomo II, Duca di York.\nNell'estate del 1646, dopo la definitiva sconfitta dell'esercito di Carlo I, il pittore torn\u00f2 a Londra, dove tent\u00f2 di continuare la sua carriera (il suo nome risulta registrato negli elenchi della corporazione dei pittori).\nLa morte lo colse all'improvviso, quello stesso autunno e della sua scomparsa non sono note n\u00e9 le cause, n\u00e9 la data precisa. Nei registri parrocchiali della Chiesa di Saint Martin-in-the-Fields \u00e8 documentata la data della sepoltura, il 28 ottobre, nella stessa chiesa.\nNel tempo si \u00e8 perduta qualsiasi indicazione del luogo della sua tomba."}
{"id": "1647557", "revid": "18397", "url": "https://it.wikipedia.org/wiki?curid=1647557", "title": "Roberto Scaglione", "text": ""}
{"id": "1647558", "revid": "641883", "url": "https://it.wikipedia.org/wiki?curid=1647558", "title": "Pietre preziose", "text": ""}
{"id": "1647560", "revid": "1149807", "url": "https://it.wikipedia.org/wiki?curid=1647560", "title": "Chiamata senza risposta", "text": "Chiamata senza risposta (\"One Missed Call\") \u00e8 un film del 2008 diretto da Eric Valette.\n\u00c8 il remake del J-Horror di Takashi Miike \"The Call - Non rispondere\" (2004).\n\u00c8 uscito nei cinema il 4 gennaio 2008 negli USA e il 6 giugno dello stesso anno in Italia.\nTrama.\nBeth Raymond vive nel terrore da quando quattro dei suoi amici sono morti in circostanze misteriose dopo aver ricevuto una chiamata dal futuro, con registrate le loro ultime parole e la data e ora della loro morte. La chiamata proveniva, ogni volta, dal cellulare dell'amico morto precedentemente.\nLa polizia non si raccapezza, credendo che le morti analoghe tra loro siano frutti di una psicosi collettiva. Non la pensa cos\u00ec l'investigatore Jack Andrews, il quale segue la strada del soprannaturale, e che ha perso la sorella in circostanze simili. Pare essere la prima ad essere stata vittima della maledizione, per cui il detective e Beth cercano di rintracciare il numero da cui ha ricevuto la chiamata maledetta. Le tracce portano a Marie Layton, la quale soffre della Sindrome di Polle e che tempo addietro abus\u00f2 delle figlie Ellie e Laurel, causando la morte della prima per un attacco di asma, e l'affidamento ad una casa-famiglia della seconda.\nLa protagonista crede che dietro gli omicidi e le misteriose chiamate ci sia la mano di Marie, infatti di recente l'ospedale St. Luke in cui era tenuta in cura \u00e8 andato in fiamme. Beth e Jack si prestano a ricercare la sospettata, mentre la maledizione della telefonata incombe su Beth ma quando la trovano lei \u00e8 in realt\u00e0 gi\u00e0 morta, ha uno \"scontro\" con Beth ma pare volerla risparmiare e la chiamata destinata alla protagonista si interrompe.\nI due corrono da Laurel, per darle la notizia della morte della madre; e durante la visita in casa trovano del materiale che fa pensare che non sia stata la mamma ad abusare di lei, bens\u00ec la sorellina Ellie. Infatti Jack, trova un video nell'orsacchiotto di Laurel, in cui si vedono i momenti dell'inizio della maledizione, mentre Ellie abusa della sorella pi\u00f9 piccola, la madre le divide e lascia Ellie chiusa da sola in camera, dove questa viene colpita da un attacco d'asma fulmineo e mentre cerca di chiamare aiuto col cellulare muore sul pavimento della camera, diventando la prima vittima delle chiamate.\n\u00c8 a questo punto che il fantasma di Ellie si mostra ai presenti, uccidendo il detective e cercando di strangolare Beth; ma durante questi attimi di confusione appare il fantasma di Marie che porta via la figlia.\nProduzione.\nIl film \u00e8 stato annunciato nel 2005. Durante i primi mesi del 2006 la Warner Bros. ha confermato Eric Valette come regista, iniziando lo stanziamento dei fondi.\nLa pre-produzione \u00e8 partita nel giugno 2006, con Edward Burns, Margaret Cho, Shannyn Sossamon, Ed Harris e Gabriel Byrne assunti nel cast artistico.\nLe riprese sono iniziate il 17 luglio ad Atlanta (Georgia) e sono cessate a met\u00e0 agosto.\nPromozione e distribuzione.\nIl film era inizialmente programmato per una release cinematografico il 24 agosto 2007, data poi posticipata al 4 gennaio 2008.\nIl primo teaser trailer \u00e8 stato presentato da Yahoo! Movies il 30 agosto 2007; mentre i primi poster sono stati lanciati nel periodo di ottobre. Il sito ufficiale \u00e8 stato aperto nel dicembre 2007.\nIl film \u00e8 uscito negli Stati Uniti il 4 gennaio 2008 in 2.240 cinema, guadagnando circa 5.200.000 $ il primo giorno di programmazione, mentre \u00e8 uscito in italia il 4 giugno 2008 incassando in totale 473,681\u20ac.\nL'incasso finale \u00e8 stato di 42.782.819 $, di cui 26.890.041 guadagnati negli USA"}
{"id": "1647563", "revid": "71433", "url": "https://it.wikipedia.org/wiki?curid=1647563", "title": "One Missed Call", "text": ""}
{"id": "1647564", "revid": "1543377", "url": "https://it.wikipedia.org/wiki?curid=1647564", "title": "Jiben quanfa", "text": "Jiben quanfa (\u57fa\u672c\u62f3\u6cd5, fondamentali dei metodi dei pugni) \u00e8 un termine delle arti marziali cinesi che sta ad indicare tutti i possibili modi di utilizzo dei pugni, cio\u00e8 le tecniche.\nAlcuni elenchi.\nNei testi di Wushu vengono elencate le seguenti:\nQuesto \u00e8 l'elenco , deducibile dall\u2019\"Enciclopedia del Kungfu Shaolin\", dei Jiben Quanfa della Scuola Chang:\nQuesto \u00e8 invece un elenco dei Quanfa dello Zhoujiaquan:\nQuesti i Quanfa del Chaquan:\nZheng Chen riporta cinque Tecniche di Pugno () nel Taijiquan:"}
{"id": "1647565", "revid": "767487", "url": "https://it.wikipedia.org/wiki?curid=1647565", "title": "Harrison's Flowers", "text": "Harrison's Flowers \u00e8 un film drammatico del 2000 diretto da Elie Chouraqui.\nIl soggetto \u00e8 tratto dal romanzo di Isabel Ellsen.\nTrama.\nNew York, 1991. Harrison Lloyd, un fotografo di guerra, si reca in Jugoslavia per un \"reportage\" sul conflitto nei Balcani. Dovrebbe essere solo un breve viaggio, ma l'uomo non torna pi\u00f9 indietro: a casa, sua moglie Sarah riceve la notizia che Harrison \u00e8 morto nel crollo di un edificio. Poche ore dopo, la donna riceve una strana telefonata, dopo la quale si convince che il marito sia in realt\u00e0 ancora vivo. Spinta inoltre da un'immagine televisiva che sembra mostrare proprio Harrison, in breve Sarah decide di partire alla ricerca del marito, credendolo sopravvissuto nella citt\u00e0 di Vukovar.\nProduzione.\nLe riprese di \"Harrison's Flowers\" si sono svolte dal 4 ottobre 1999 al 12 gennaio 2000.\nAnche se ambientato nella ex Jugoslavia, il film \u00e8 stato girato in Repubblica Ceca, mentre le riprese a New York si sono svolte a Manhattan e a Long Island.\nDistribuzione.\nIl film \u00e8 stato presentato in anteprima il 23 settembre 2000 al Festival Internazionale del Cinema di San Sebasti\u00e1n. L'uscita della pellicola negli Stati Uniti d'America fu rinviata e posticipata al 2002 in seguito agli attentati dell'11 settembre 2001.\nEdizioni home video.\nIn Italia, \"Harrison's Flowers\" \u00e8 uscito in edizione DVD il 1\u00ba marzo 2007, distribuito dalla Eagle Pictures. Il film \u00e8 disponibile con audio in lingua italiana Dolby Digital 5.1, audio originale in lingua inglese Dolby Digital 2.0 e stereo, e sottotitoli in italiano.\nAccoglienza.\nIncassi.\nCon un \"budget\" di produzione di circa 8,000,000 di dollari, il film non \u00e8 stato un successo al botteghino, e non \u00e8 riuscito a rientrare delle spese, incassando nelle specifico 1,871,025 dollari negli Stati Uniti d'America (di cui 867,635 dollari nel solo weekend d'apertura), i quali, sommati ai 1,162,621 dollari guadagnati negli altri paesi, ha portato l'incasso globale alla cifra di 3,033,646 dollari.\nCritica.\nPer Maitland McDonagh di \"TV Guide\" il pregio migliore del film \u00e8 quello di non aver rischiato di banalizzare la guerra mettendola come sfondo al servizio di una storia d'amore. Owen Gleiberman di \"Entertainment Weekly\" ha messo in risalto la prova di Adrien Brody, e ha definito la pellicola un \"\u00abchintzy melodrama\u00bb\", lodando la vivacit\u00e0 e la pulizia con cui il regista Elie Chouraqui ha rappresentato il conflitto jugoslavo. Elvis Mitchell di \"The New York Times\" l'ha definito \"\u00aba stupefying mix of action, politics and melodrama\u00bb\", trovando in questo un legame con alcune pellicole degli anni 1980 inerenti all'apartheid (come \"Grido di libert\u00e0\"), e ha sottolineato il tentativo \u2013 non del tutto riuscito \u2013 di Andie MacDowell di distaccarsi con questo film dai ruoli da commedia romantica interpretati in passato.\nIn Italia, \"la Repubblica\" ha trovato il film \u00abgi\u00e0 antico\u00bb, in quanto girato prima dell'11 settembre 2001, quando \u00abl'America era la \"casa\" e le guerre si combattevano altrove\u00bb. Sempre su \"la Repubblica\", Claudia Morgoglione lo definisce \u00abun percorso allucinante in una realt\u00e0 devastata\u00bb, e \u00abun'opera di finzione che per\u00f2, con una precisione quasi documentaria, mostra senza sconti cos'\u00e8 una guerra civile\u00bb; una pellicola che rende omaggio anche a tutti i giornalisti che operano sui fronti di guerra, i quali \u00abper catturare un'immagine, o raccogliere una testimonianza, sono pronti a rischiare la vita\u00bb. Per Paolo Boschi di \"Scanner\" invece \u00e8 un film che \u00abcolpisce [...] dritto alla stomaco\u00bb, che \u00abmanca di vividit\u00e0 di rappresentazione [ma] non risparmia crudezze inimmaginabili [e] non lesina stoccate all'ipocrisia dei benpensanti\u00bb, facendo in modo di \u00ab[innescare] un buon numero di riflessioni retroattive sul significato dell'odio e della guerra\u00bb."}
{"id": "1647567", "revid": "27723", "url": "https://it.wikipedia.org/wiki?curid=1647567", "title": "Diocesi di Cayenne", "text": ""}
{"id": "1647574", "revid": "775372", "url": "https://it.wikipedia.org/wiki?curid=1647574", "title": "Giuseppe Arcaini", "text": "\u00c8 stato deputato all'Assemblea Costituente e nella I e II legislatura.\n\u00c8 stato inoltre Sottosegretario di Stato al Tesoro nel I Governo Fanfani, nel Governo Scelba e nel I Governo Segni.\nDirettore dell'Italcasse, si dimise nel 1977 per lo scandalo sui finanziamenti illeciti concessi a politici ed imprenditori."}
{"id": "1647583", "revid": "729019", "url": "https://it.wikipedia.org/wiki?curid=1647583", "title": "Albatros L 68", "text": "LAlbatros L 68 \"Alauda\" (in tedesco \"allodola\") fu un aereo da addestramento monomotore, biposto e biplano sviluppato dall'azienda aeronautica tedesca Albatros Flugzeugwerke GmbH negli anni venti.\nTecnica.\nL'L 68 era un velivolo di aspetto convenzionale, monomotore biplano biposto a carrello fisso.\nLa fusoliera era caratterizzata da una coppia di abitacoli aperti in tandem, che terminava in un impennaggio classico monoderiva con piani orizzontali controvantati superiormente.\nLa configurazione alare era biplana, con ali di forma e dimensione identiche e notevolmente disassate, con quella inferiore spostata verso coda e collegate tra loro da una coppia di montanti \"ad N\" per lato ed integrata da tiranti in filo d'acciaio.\nIl carrello d'atterraggio era un semplice biciclo anteriore fisso, con ruote collegate da un assale rigido, integrato posteriormente da un pattino d'appoggio posizionato sotto la coda."}
{"id": "1647584", "revid": "547034", "url": "https://it.wikipedia.org/wiki?curid=1647584", "title": "Cinque giorni", "text": "Cinque giorni \u00e8 un singolo pubblicato del 1994 del cantautore italiano Michele Zarrillo.\nIl brano.\nIl brano, scritto da Michele Zarrillo insieme a Vincenzo Incenzo, \u00e8 ritenuto tra i pi\u00f9 rappresentativi della sua discografia. Viene presentato al 44\u00ba Festival di Sanremo nella sezione Campioni, arrivando al 5\u00ba posto nella classifica finale della kermesse e inserito nell'album \"Come uomo tra gli uomini\". \nPoi nel 1997 la canzone viene tradotta in lingua spagnola con il titolo \"Cinco d\u00edas\" e inserita nell'omonimo album pubblicato in Spagna.\nCover.\nLa versione di Fiorello.\nNel 1995 Fiorello realizza una cover inserendola nell'album \"Finalmente tu\".\nLa versione di Laura Pausini.\nNel 2006 la cantante italiana Laura Pausini realizza una cover di \"Cinque giorni\". \u00c8 il 4\u00ba ed ultimo singolo estratto nel 2007 solo in Brasile dall'album \"Io canto\" del 2006.\nIl brano.\nLa canzone viene tradotta in lingua spagnola da Ballesteros D\u00edaz con il titolo \"Cinco d\u00edas\" e inserita nell'album \"Yo canto\". Questa versione non viene estratta come singolo in Spagna e in America Latina e pertanto non \u00e8 pubblicata su supporto audio, non viene trasmessa in radio e non \u00e8 presente il videoclip.\nPur non esistendo il CD singolo, il brano in lingua italiana viene trasmesso quindi in radio in Brasile; non viene realizzato il videoclip del brano.\nPubblicazioni.\n\"Cinque giorni\" viene inserita in versione \"Live\" nell'album \"San Siro 2007\" del 2007 (\"Medley\" audio e video)."}
{"id": "1647592", "revid": "365417", "url": "https://it.wikipedia.org/wiki?curid=1647592", "title": "Asuka Fantasy DX", "text": " o semplicemente Fantasy DX \u00e8 una rivista giapponese dedicata agli sh\u014djo manga ed \u00e8 distribuita dalla Kadokawa Shoten, ma \u00e8 al momento stata cancellata come pubblicazione. La rivista pubblicava anche titoli di avventura e di fantascienza, come per esempio \"Angelique\" e \"Cowboy Bebop\"."}
{"id": "1647603", "revid": "14648750", "url": "https://it.wikipedia.org/wiki?curid=1647603", "title": "Bruzii", "text": ""}
{"id": "1647605", "revid": "14648772", "url": "https://it.wikipedia.org/wiki?curid=1647605", "title": "Bretti", "text": ""}
{"id": "1647607", "revid": "118798939", "url": "https://it.wikipedia.org/wiki?curid=1647607", "title": "Primi lord dell'ammiragliato", "text": ""}
{"id": "1647608", "revid": "827882", "url": "https://it.wikipedia.org/wiki?curid=1647608", "title": "Wardrope", "text": "Wardrope \u00e8 il secondo singolo estratto dall'album \"A New Stereophonic Sound Spectacular\" della band Hooverphonic."}
{"id": "1647613", "revid": "66387", "url": "https://it.wikipedia.org/wiki?curid=1647613", "title": "Grand'ammiraglio", "text": ""}
{"id": "1647614", "revid": "1543377", "url": "https://it.wikipedia.org/wiki?curid=1647614", "title": "Fototermolisi selettiva", "text": "La fototermolisi selettiva \u00e8 il meccanismo di azione di alcuni trattamenti laser medicali descritto da Anderson e Perrish nel 1983 che si manifesta nei tessuti biologici per effetto del diverso assorbimento della luce a diverse lunghezze d'onda. Il termine medico non si riferisce necessariamente ad una effettiva idrolisi indotta dal calore prodotto dalla luce, ma a degradazioni o reazioni biochimiche e biologiche indotte o accelerate dal calore prodotto dalla luce. Un tipico esempio \u00e8 nel trattamento laser delle lesioni vascolari dove con opportune apparecchiature laser si induce la coagulazione del sangue senza danneggiare i tessuti circostanti. La selettivit\u00e0 \u00e8 dovuta alla presenza di cromofori, nel sangue l'emoglobina che assorbendo uno specifico spettro luminoso si riscaldano.\nColpito selettivamente il cromoforo, bisogna trasferirvi la giusta dose di energia, per una durata di tempo adeguata. L'impulso deve quindi avere una durata preferibilmente inferiore al tempo di rilassamento termico (TRT) del bersaglio: ovvero del tempo necessario a un tessuto per\nraffreddarsi trasferendo almeno il 50% del calore ricevuto ai tessuti circostanti. L'azione del calore pu\u00f2 essere circoscritta al cromoforo o volutamente trasferita dal cromoforo ai tessuti contigui. La lunghezza dell'impulso luminoso a parit\u00e0 di lunghezza d'onda e potenza pu\u00f2 essere determinata in funzione della ampiezza dell'area che si intende riscaldare.\nUn esempio tipico di fototermolisi selettiva \u00e8 la fotoepilazione che sfrutta proprio questo fenomeno per surriscaldare i peli e interromperne o rallentarne il ciclo vitale trasferendo il calore ai tessuti vitali dell'alveo pilifero.\nL'effetto della fototermolisi selettiva pu\u00f2 essere calibrato considerando che un rapido shock termico pu\u00f2 produrre anche trasformazioni fisico meccaniche, con espansione o contrazione dei tessuti, prima della eventuale evaporazione e necrosi. \nIn alcuni casi \u00e8 prevista la somministrazione di un cromoforo artificiale al fine di aumentare l'assorbimento di specifiche lunghezze d'onda da parte dei tessuti bersaglio.\nUn altro esempio tipico di fototermolisi selettiva \u00e8 la rimozione laser dei tatuaggi, dove il pigmento del tatuaggio \u00e8 il cromoforo bersaglio."}
{"id": "1647617", "revid": "767487", "url": "https://it.wikipedia.org/wiki?curid=1647617", "title": "Kristian Ranta", "text": "Ha fatto parte della melodic death metal band finlandese Norther, in cui ricopriva il ruolo, oltre di chitarrista, anche di corista nelle parti in cui era richiesta una voce pulita.\nBiografia.\nHa iniziato a suonare il pianoforte a circa 6 anni, e passa alla chitarra a 15 anni.\nNel 2000 si unisce ai Norther, in cui ha militato fino allo scioglimento della band, avvenuto nel Luglio 2012."}
{"id": "1647620", "revid": "308552", "url": "https://it.wikipedia.org/wiki?curid=1647620", "title": "Ver.Di", "text": "Ver. Di \u00e8 l'abbreviazione di Vereinte Dienstleistungsgewerkschaft (Unione dei Sindacati del settore dei servizi) ed \u00e8 un sindacato tedesco con sede a Berlino. Conta oltre 2 milioni di iscritti (dati di ottobre 2007) ed \u00e8 quindi il secondo sindacato pi\u00f9 grande della Germania dopo l'IG Metall. Ver. Di \u00e8 il sindacato del settore dei servizi. \u00c8 una delle otto federazioni sindacali tedesche che aderiscono alla confederazione sindacale tedesca Deutscher Gewerkschaftsbund (DGD).\nStoria.\nVer. Di \u00e8 nato nel 2001 dalla fusione di cinque sindacati di categoria:\nAl momento della fondazione il sindacato contava circa 2,9 milioni di iscritti. Il segretario generale di questa organizzazione \u00e8, dalla sua fondazione al 2019, Frank Bsirske."}
{"id": "1647624", "revid": "339392", "url": "https://it.wikipedia.org/wiki?curid=1647624", "title": "Lord Grand'ammiraglio", "text": ""}
{"id": "1647626", "revid": "14648986", "url": "https://it.wikipedia.org/wiki?curid=1647626", "title": "Sibarys", "text": ""}
{"id": "1647628", "revid": "27723", "url": "https://it.wikipedia.org/wiki?curid=1647628", "title": "Massa di Giove", "text": ""}
{"id": "1647631", "revid": "1982", "url": "https://it.wikipedia.org/wiki?curid=1647631", "title": "Wilson Simonal", "text": "\u00c8 conosciuto in Italia per essere l'autore di \"Nem Vem Que Nao Tem\", portata al successo da Mina col titolo di \"Sacumd\u00ec Sacumd\u00e0\".\nNel 1972 fu per\u00f2 accusato di essere un informatore della polizia per l'allora vigente dittatura militare e la sua credibilit\u00e0 sub\u00ec un duro colpo, anche se neg\u00f2 veementemente ogni accusa. Demoralizzato, riprese solo dopo qualche anno ad incidere dischi ma ormai la sua carriera era compromessa; cadde in depressione e nel 2000 le complicanze dovute al suo alcolismo lo portarono alla morte.\nNel 2003, dopo la sua morte, la famiglia chiese la riapertura degli archivi, non venne trovato nulla e il suo nome venne ufficialmente riabilitato. Al di l\u00e0 di ogni considerazione politica, restano evidenti le sue influenze musicali sulla generazione di artisti brasiliani successiva.\n\u00c8 padre di tre figli, di cui due hanno seguito le sue orme in campo musicale, Wilson Simoninha e Max de Castro."}
{"id": "1647632", "revid": "827882", "url": "https://it.wikipedia.org/wiki?curid=1647632", "title": "Barabas (singolo)", "text": "Barabas \u00e8 il terzo singolo estratto dall'album \"A New Stereophonic Sound Spectacular\" della band Hooverphonic."}
{"id": "1647633", "revid": "117645310", "url": "https://it.wikipedia.org/wiki?curid=1647633", "title": "Monte Osorno", "text": "L'Osorno \u00e8 uno stratovulcano cileno delle Ande, che si trova nel territorio della Provincia di Llanquihue.\nDescrizione.\nSi trova a circa 60 chilometri a nord-ovest di Puerto Varas. \u00c8 possibile vederlo dalla Provincia di Osorno, dalla Provincia di Llanquihue, e anche da varie parti dell'Isola di Chilo\u00e9. Le sue pendici sono caratterizzate dalla presenza di foreste pluviali temperate, che gli danno un colorito verde scuro, mentre la sommit\u00e0 \u00e8 coperta da nevi perenni.\n\u00c8 possibile accedervi da Puerto Cloker, da Ensenada e da Petrohu\u00e9. \nEruzioni.\nLa sua inattivit\u00e0 vulcanica si protrae da oltre 150 anni. L'ultima eruzione \u00e8 stata registrata nel 1869. Prendete il numero 48 del catalogo vulcani CERESIS (Centro Regionale per la Sismologia Sud America)\nNel 1835, il naturalista inglese Charles Darwin, fu testimone di una eruzione del vulcano, durante la sua permanenza ad Ancud, nell'Isola di Chilo\u00e9.\nEtimologia.\nQuesto vulcano deve il suo nome attuale alla vicina citt\u00e0 di Osorno, che fu fondata dagli spagnoli. Fu Garc\u00eda Hurtado de Mendoza a dare il nome alla citt\u00e0 nel 1558, in onore di suo nonno, il Conte di Osorno (un piccolo comune della Spagna, nella comunit\u00e0 autonoma di Castiglia e Le\u00f3n)."}
{"id": "1647634", "revid": "287204", "url": "https://it.wikipedia.org/wiki?curid=1647634", "title": "Pulsar del Granchio", "text": "La pulsar del Granchio (PSR B0531+21 o PSR J0534+2200) \u00e8 una stella di neutroni relativamente giovane situata al centro della Nebulosa del Granchio, il resto della supernova SN 1054. Scoperta nel 1968, fu la prima pulsar ad essere messa in relazione con un resto di supernova, una scoperta fondamentale per l'interpretazione delle pulsar come stelle di neutroni ad elevata velocit\u00e0 di rotazione.\nCaratteristiche.\nLa pulsar del Granchio ha un diametro, nel visibile di circa 28\u201330\u00a0km e compie una rotazione in 33 millisecondi, cio\u00e8 compie 30 giri al secondo, ma si ritiene che stia rallentando di 38 nanosecondi al giorno a causa della grande quantit\u00e0 di energia emanata tramite vento; talvolta il suo periodo di rotazione mostra dei forti cambiamenti, noti come glitch. Tale vento, accelerato a velocit\u00e0 relativistiche, interagisce con i gas della nebulosa producendo un'emissione di sincrotrone che costituisce la gran parte dell'emissione dell'oggetto, rivelata in quasi tutto lo spettro elettromagnetico, dalla banda radio ai raggi gamma. L'energia rilasciata man mano che la pulsar rallenta \u00e8 notevolissima e potenzia le emissioni di sincrotrone della Nebulosa del Granchio, che ha una luminosit\u00e0 totale di circa 75.000 volte quella del Sole.\nLa forte emissione di energia della pulsar crea un'insolita regione dinamica al centro della nebulosa; mentre la gran parte degli oggetti astronomici evolvono talmente lentamente che i cambiamenti sono apprezzabili solo nella scala di diversi anni, le parti pi\u00f9 interne della Nebulosa del Granchio mostrano dei cambiamenti nell'ordine di appena pochi giorni. La struttura pi\u00f9 dinamica delle regioni centrali della nebulosa \u00e8 il punto dove il vento equatoriale della pulsar colpisce la massa della nebulosa stessa, formando una sorta di \"termination shock\". La forma e la posizione di questa struttura cambiano rapidamente, a seconda dell'intensit\u00e0 del vento equatoriale, che appare come una serie di sbuffi che si illuminano e si dissolvono mentre si allontanano dalla pulsar, per poi mescolarsi ai gas della parte principale della nebulosa.\nLa pulsar fornisce un forte segnale periodico che pu\u00f2 essere usato per controllare le temporizzazioni dei sensori a raggi X. Nell'astronomia a raggi X, \"crab\" (parola inglese che significa \"Granchio\") e il suo sottomultiplo \"millicrab\" sono a volte usate come unit\u00e0 di misura della densit\u00e0 di flusso. Un millicrab equivale ad una densit\u00e0 di flusso di 2,4\u00a0\u00d7\u00a010\u221211 erg\u00a0s\u22121\u00a0cm\u22122 (nel SI 2,4\u00a0\u00d7\u00a010\u221214 W\u00a0m\u22122) nella banda dei raggi X ad energia compresa tra 2 e 10 keV. Pochissime sorgenti a raggi X hanno una luminosit\u00e0 superiore ad 1 crab.\nStoria osservativa.\nLa storia osservativa della Pulsar ha origine con i primi tentativi di identificazione nel visibile dell'astro centrale della Nebulosa del Granchio, che portarono all'identificazione, nei pressi del suo centro, di due stelle, note nella letteratura scientifica dell'epoca come \"north following star\" (\"stella che segue a nord\") e \"south preceding star\" (\"stella che segue a sud\"). Nel settembre del 1942 Walter Baade esclude come probabile stella centrale l'astro settentrionale, pur considerando inconcludenti le prove a supporto della stella meridionale; in contemporanea Rudolf Minkowski, sostenuto da prove di tipo spettrale, ha confermato la possibilit\u00e0 che la \"south preceding star\" fosse effettivamente la stella centrale della nebulosa, sebbene con un certo grado di incertezza.\nSi scopr\u00ec anche che la regione attorno alla stella \u00e8 una forte sorgente di onde radio, nel 1949, di raggi X, nel 1963, nonch\u00e9 una delle fonti pi\u00f9 potenti di raggi gamma del nostro cielo, nel 1967. Nel 1967 Jocelyn Bell Burnell scopr\u00ec la prima sorgente radio pulsante, o pulsar: PSR B1919+21; nell'anno successivo sfruttando il radiotelescopio di Green Bank David H. Staelin ed Edward C. Reifenstein III individuarono nella Nebulosa del Granchio due sorgenti radio, di cui una presentava le caratteristiche proprie di questa nuova classe di sorgenti; a tali due sorgenti furono assegnate le designazioni NP 0527 e NP 0532. In seguito uno studio dimostr\u00f2 che NP 0532 corrispondeva con l'astro centrale della Nebulosa del Granchio. Tale sorgente fu confermata anche dalle osservazioni condotte nello stesso anno dall'astronomo sovietico L. I. Matveenko. Le pulsar sono potenti sorgenti di radiazione elettromagnetica, emessa in pulsazioni brevi ed estremamente regolari molte volte al secondo; quando furono scoperte, nel 1967 erano uno dei pi\u00f9 grandi misteri dell'astronomia e il gruppo di scienziati che per primi le scoprirono considerarono persino la possibilit\u00e0 che si trattasse di segnali provenienti da una civilt\u00e0 avanzata. Tuttavia, la scoperta di una di queste pulsar all'interno della Nebulosa del Granchio era una prova consistente che questo tipo di oggetti esotici si formassero a seguito di un'esplosione di supernova. Ora \u00e8 ben chiaro che si tratta di stelle di neutroni ruotanti a grande velocit\u00e0, il cui campo magnetico concentra le loro radiazioni in stretti fasci.\nNel febbraio del 1969 furono riportati anche casi di osservazione delle pulsazioni nel visibile. Tuttavia, la stessa Jocelyn Bell afferma che la prima osservazione nel visibile delle pulsazioni della Pulsar del Granchio si devono a una donna, che verso la fine degli anni cinquanta osserv\u00f2 la sorgente attraverso il telescopio dell'Universit\u00e0 di Chicago, allora aperta al pubblico. Tuttavia il fatto fu attribuito dall'astronomo cui la signora aveva chiesto consulenza ad una mera scintillazione, nonostante le critiche della donna, la quale, in quanto pilota qualificata e dotata di una vista acuta, non si convinse delle conclusioni dell'astronomo, pensando che si trattasse in realt\u00e0 di qualcosa di diverso. A tal proposito, la Bell Burnell afferma che la frequenza di pulsazione dell'oggetto nel visibile, pari a 30\u00a0Hz, \u00e8 molto difficile da riscontrare per la gran parte delle persone.\nPossibile presenza di compagni planetari.\nNel 1970 l'astronomo Michel Curtis ha proposto la presenza di un compagno planetario per esplicare alcune variazioni riscontrate nel tempo di pulsazione. L'oggetto ipotetico avrebbe una massa di 0,00001 masse solari (equivalenti a 0,01 masse gioviane o 3,3 masse terrestri) e sarebbe situato a 0,3 unit\u00e0 astronomiche dalla pulsar. La sua presenza non \u00e8 stata confermata."}
{"id": "1647647", "revid": "842", "url": "https://it.wikipedia.org/wiki?curid=1647647", "title": "Ubisoft Shanghai", "text": ""}
{"id": "1647648", "revid": "729019", "url": "https://it.wikipedia.org/wiki?curid=1647648", "title": "Albatros L 58", "text": "LAlbatros L 58 fu un monomotore ad ala alta da trasporto leggero ad uso civile sviluppato dall'azienda tedesca Albatros Flugzeugwerke GmbH nei primi anni venti.\nCostruito in sette esemplari venne utilizzato come aereo di linea da alcune compagnie aeree tedesche del periodo.\nStoria del progetto.\nCon il termine della prima guerra mondiale e la ratifica del Trattato di Versailles da parte delle nazioni che vi avevano partecipato, l'aviazione dell'oramai smembrato Impero tedesco era stata drasticamente ridotta ed i voli, dopo che inizialmente vennero vietati, ripresero solo dopo qualche tempo limitatamente ai servizi di trasporto civile. La timida rinascita del mercato dell'aviazione nella neofondata Repubblica di Weimar indusse alcune aziende a sviluppare nuovi modelli espressamente progettati per sostituire i pochi velivoli residuati bellici convertiti a tale scopo cercando cos\u00ec di sopravvivere alla crisi economica del settore.\nL'Albatros, dopo aver avviato un progetto dall'impostazione tecnica oramai obsoleta, l'L 56 a configurazione alare biplana e cabina di pilotaggio aperta, rispetto ai progetti presentati e sviluppati dalle aziende concorrenti nello stesso periodo, i monoplani tedeschi Junkers F 13 e Sablatnig P.III e l'ora olandese Fokker F.II, ed averlo abbandonato avendo compreso l'impossibilit\u00e0 di competere con dei velivoli pi\u00f9 avanzati su difficile mercato dell'aviazione civile, decisero di adottare la tecnologia dell'ala monoplana a sbalzo.\nIdentificato come L 58 il nuovo modello era caratterizzato da una cellula che abbinava un corto naso, il quale inglobava l'apparato propulsore e superiormente l'abitacolo aperto destinato al pilota, e lo scompartimento passeggeri chiuso quasi interamente ubicato sotto l'ala, ad una velatura ad ala alta, un unico elemento a sbalzo di grande spessore che integrava al suo interno lo scompartimento per i bagagli ed i serbatoi di combustibile.\nIl prototipo, terminato nel 1923, venne equipaggiato con un motore Rolls-Royce Falcon da 240 hp (179 kW).\nDescrizione tecnica.\nL'L 58 era dotato di una fusoliera nella quale l'abitacolo di pilotaggio era aperto e ricavato anteriormente dietro al motore, montato sul muso, e davanti all'ala alta a sbalzo. La stessa proseguiva con la sezione adibita al trasporto passeggeri, dotata di sei ampi finestrini, alla quale si accedeva tramite un portello laterale, e terminava in un piano di coda dall'impennaggio monoderiva. Il carrello d'atterraggio era fisso con un pattino d'appoggio montato posteriormente."}
{"id": "1647649", "revid": "842", "url": "https://it.wikipedia.org/wiki?curid=1647649", "title": "Ubisoft Annecy", "text": ""}
{"id": "1647651", "revid": "827882", "url": "https://it.wikipedia.org/wiki?curid=1647651", "title": "Inhaler (Hooverphonic)", "text": "Inhaler \u00e8 il quarto ed ultimo singolo estratto dall'album \"A New Stereophonic Sound Spectacular\" della band Hooverphonic. \nDel singolo vi sono 2 versioni con tracklist e copertine differenti.\n\u00c8 il secondo singolo per il quale viene realizzato un video promozionale.\nLa canzone \u00e8 stata inoltre inserita in un episodio della celebre serie americana Baywatch."}
{"id": "1647652", "revid": "599013", "url": "https://it.wikipedia.org/wiki?curid=1647652", "title": "Tomasz Frankowski", "text": "In occasione delle europee del 2019 \u00e8 divenuto europarlamentare per la Coalizione Europea.\nCarriera.\nHa giocato al Jagiellonia Bia\u0142ystok, poi in Francia allo Strasburgo, in Giappone al Nagoya Grampus, poi nuovamente in Francia allo Stade Poitevin e al Martigues, al Wis\u0142a Cracovia, all'Elche, al Wolverhampton, al Tenerife. Dopo l'esperienza col Chicago Fire, \u00e8 tornato allo Jagiellonia."}
{"id": "1647653", "revid": "75435", "url": "https://it.wikipedia.org/wiki?curid=1647653", "title": "Prima corinzi", "text": ""}
{"id": "1647664", "revid": "1442080", "url": "https://it.wikipedia.org/wiki?curid=1647664", "title": "Justin Mapp", "text": "Carriera.\nClub.\nMapp si \u00e8 diplomato alla Bradenton Academy nel 2001 ed \u00e8 subito stato ingaggiato dal D.C. United. A Washington gioca solo 28 minuti nel suo primo anno da professionista, e nel 2003 il club decide di girarlo ai Chicago Fire in cambio di Dema Kovalenko. Mapp sar\u00e0 un valore aggiunto per la vittoria dei \"Fire\" nella US Open Cup del 2003 (poi rivinta nel 2006) e per il raggiungimento della finale di MLS Cup in quella stessa stagione, persa per 4-2 contro i San Jose Earthquakes.\nNazionale.\nMapp ha giocato in quasi tutte le nazionali giovanili statunitensi, partecipando anche al mondiale Under-17 del 2001 in Trinidad e Tobago. Il suo debutto con la nazionale maggiore risale al 12 ottobre 2005, in una gara contro Panama.\nHa giocato anche per gli USA nella Coppa America del 2007."}
{"id": "1647667", "revid": "281797", "url": "https://it.wikipedia.org/wiki?curid=1647667", "title": "Paperino e il Natale su Monte Orso", "text": ""}
{"id": "1647668", "revid": "181699", "url": "https://it.wikipedia.org/wiki?curid=1647668", "title": "Entrismo", "text": "L'entrismo \u00e8 una pratica politica impiegata da alcuni gruppi trotskisti della IV Internazionale che consiste nell'affiliazione nei grandi partiti di massa (comunisti, in primo luogo, ma, se del caso, anche socialisti, socialdemocratici e perfino anche solo genericamente progressisti) dei rispettivi paesi, con l'obiettivo di trasformarli da riformisti a rivoluzionari. Con questa tattica si voleva tentare di mantenere un contatto quotidiano con decine di migliaia di lavoratori, guadagnare il diritto a partecipare alla discussione sugli obiettivi del movimento e allo stesso tempo provare ogni giorno le idee nelle azioni delle masse.\nStoria.\nStalin, dopo aver vinto il quindicesimo congresso del Partito Comunista dell'Unione Sovietica, cominci\u00f2 a imporre la sua concezione di socialismo in un solo paese sia nell'Unione Sovietica che nel comunismo internazionale. I trotskisti e altri oppositori allo stalinismo, che formavano l'opposizione di sinistra internazionale, erano rimasti in minoranza in tutti i Partiti comunisti, e Stalin cominci\u00f2 a perseguitarli in tutto il mondo, usando membri dei partiti comunisti locali e agenti del NKVD.\nGli oppositori alla linea staliniana si trovarono ovunque in minoranza, e a volte fu privata loro la capacit\u00e0 di incidere sulla politica dei propri partiti, molti di essi furono espulsi dalle proprie organizzazioni politiche.\nI principali leader (Lev Trotsky, Andreu Nin, ecc) e molti membri o semplici simpatizzanti dell'opposizione di sinistra furono uccisi o fatti scomparire.\nInoltre l'opposizione non aveva un'organizzazione unica n\u00e9 leader ufficiali. Perfino Trotsky, nonostante fosse probabilmente il pi\u00f9 rispettato, contava solo grazie all'appoggio di tutti i gruppi dispersi nel mondo. In questo contesto venne proposta la pratica entrista, per conquistare simpatizzanti e trasformare i partiti locali da riformisti a rivoluzionari; fu sostenuta dallo stesso Trotski e da altri membri distaccati a partire dagli anni trenta, e ci\u00f2 provoc\u00f2 grandi polemiche che acutizzarono le fratture interne. Molti attaccarono gli entristi condannandoli come opportunisti che volevano dissolvere la IV Internazionale nella II."}
{"id": "1647671", "revid": "1565034", "url": "https://it.wikipedia.org/wiki?curid=1647671", "title": "Giuseppe Timoteo Giaccardo", "text": "Biografia.\nFu avviato al sacerdozio ed entr\u00f2 nel seminario di Alba grazie alla spinta di don Giacomo Alberione, fondatore della Congregazione della Societ\u00e0 San Paolo (detta anche Congregazione Paolina). Nel 1917 entr\u00f2 a farne parte anche il Giaccardo (assumendo il nome di Timoteo), che due anni dopo veniva ordinato sacerdote. Fu uno dei pi\u00f9 attivi promotori della terza congregazione paolina, quella delle Pie Discepole del Divin Maestro, che, dopo un difficile cammino, ebbe il riconoscimento ufficiale da parte di Pio XII il 12 gennaio 1948, pochi giorni prima del decesso del Giaccardo. \nCulto.\nFu beatificato il 22 ottobre 1989 e viene ricordato nel calendario liturgico il 24 gennaio."}
{"id": "1647674", "revid": "1442080", "url": "https://it.wikipedia.org/wiki?curid=1647674", "title": "Logan Pause", "text": ""}
{"id": "1647678", "revid": "1543377", "url": "https://it.wikipedia.org/wiki?curid=1647678", "title": "Criciova", "text": "Criciova (in ungherese \"Krics\u00f3\", in serbo \"\u041a\u0440\u0438\u0447\u043e\u0432\u0430\") \u00e8 un comune della Romania di 1.606 abitanti, ubicato nel distretto di Timi\u0219, nella regione storica del Banato. \nIl comune \u00e8 formato dall'unione di 4 villaggi: Cire\u0219u, Cire\u0219u Mic, Criciova, Jdioara."}
{"id": "1647680", "revid": "110157", "url": "https://it.wikipedia.org/wiki?curid=1647680", "title": "Bessatsu Friend", "text": ", abbreviato anche in , \u00e8 una rivista contenitore di sh\u014djo manga pubblicata dalla casa editrice K\u014ddansha a cadenza mensile, esce il giorno 8 di tutte le mensilit\u00e0.\n\u00c8 dedicata principalmente al pubblico femminile con target di riferimento tra i 12 e i 16 anni.\nAutrici di punta che hanno lavorato per la testata sono Fuyumi S\u014dry\u014d, Waki Yamato, Miwa Ueda, Chieko Hosokawa, Ayu Watanabe\nStoria.\nLa rivista venne fondata nel marzo del 1965 ed era inizialmente intesa come una pubblicazione addizionale a \"Shojo Friend\", altro contenitore shojo di Kodansha, il nome \"bessatsu\" ne indica ancora oggi l'origine come allegato.\nIn seguito al successo ottenuto, \"Betsufure\" ha acquisito negli anni la dignit\u00e0 di una rivista principale a tutti gli effetti.\nNel 2005 una delle serie della rivista, \"Eden no Hana\" e l'autrice Yoki Suetsugu sono state coinvolte in un'accusa di plagio di contenuti che la mangaka, ha ammesso di aver copiato da \"Slam Dunk\" e \"Real\" di Takehiko Inoue, a seguito dell'episodio la rivista ha cancellato tutte le pubblicazioni di Suetsugu, interrompendo la serializzazione di \"Silver\" che era al momento in corso.\nLa tiratura di \"Betsufure\" al settembre 2016 era di circa 70.500 copie mensili.\nMangaka e serie su \"Bessatsu Friend\".\nIn ordine alfabetico per titolo originale romanizzato"}
{"id": "1647681", "revid": "495377", "url": "https://it.wikipedia.org/wiki?curid=1647681", "title": "Magnetic ink character recognition", "text": "Magnetic Ink Character Recognition o MICr (in italiano Riconoscimento di caratteri tramite inchiostro magnetico) \u00e8 una tecnologia per il riconoscimento dei caratteri adottata particolarmente in ambito bancario per facilitare il trattamento degli assegni.\nStoria e utilizzo.\nIl processo fu mostrato alla American Bankers Association nel luglio 1956 e fu quasi universalmente adottato negli Stati Uniti per il 1963.. MICR \u00e8 riconosciuto come standard ANSI X9.27 \"E13-B\" e \"ISO 1004\".\nI caratteri MICR usati nel mondo sono l\"'E-13B\" ed il \"CMC-7\". Quasi tutti gli assegni statunitensi, canadesi e inglesi che attualmente hanno i caratteri MICR nella loro parte inferiore usano il font E-13B. I maggiori paesi europei, inclusa la Francia e l'Italia, usano il font CMC-7 sviluppato dalla Bull.\nOltre al fatto di essere dei font specifici per l'uso bancario i caratteri MICR vengono stampati con un toner o un inchiostro magnetico che normalmente contiene ossido di ferro. La stampa magnetica viene usata per fare in modo che i caratteri siano letti in maniera affidabile da un sistema anche quando vi sono stati sovrapposti altre stampe come, ad esempio, dei segni di annullamento. I caratteri vengono innanzitutto magnetizzati sul piano della carta con il polo nord sulla destra di ogni carattere MICR. In seguito vengono letti da una testina MICR che \u00e8 un dispositivo simile alle testine di lettura dei registratori a nastro magnetico e la forma rotondeggiante delle lettere assicura che ognuna di questa fornisca una forma d'onda del flusso del campo magnetico unica al sistema di riconoscimento dei caratteri in modo da avere un risultato affidabile.\nIl tasso d'errore per la lettura magnetica dei numeri presenti nella parte inferiore dell'assegno \u00e8 inferiore a quella dei sistemi di riconoscimento ottico. Nel caso di caratteri MICR stampati correttamente il tasso di letture non riuscite \u00e8 di meno del 1% mentre il tasso di sostituzione dei caratteri \u00e8 dell'ordine di 1 ogni 100.000.\nNel 1963 i caratteri MICR divennero simbolo di modernit\u00e0 portando alla creazione di font dalla forma \u201cinformatica\u201d simile che imitavano la forma dei font MICR ma che, a differenza dei veri font MICR, disponevano del repertorio completo dei caratteri."}
{"id": "1647687", "revid": "339392", "url": "https://it.wikipedia.org/wiki?curid=1647687", "title": "Volcano Osorno", "text": ""}
{"id": "1647688", "revid": "547034", "url": "https://it.wikipedia.org/wiki?curid=1647688", "title": "Ghazal", "text": "Il ghazal () \u00e8 un tipo di componimento poetico breve monorima, proprio della tradizione araba e poi di tutte le altre letterature islamiche, \"in primis\" la persiana e la turca. \nLa radice araba &lt;gh-z-l&gt; indica \"discussione\", \"amore\". Gli argomenti affrontati sono infatti quelli amorosi, specialmente legati al tema dell'amore proibito, o erotici, bacchici, naturalistici (amore, vino, feste, natura) piegati spesso in chiave mistica.\nStando alla brevit\u00e0 e al tema amoroso potrebbe venire paragonato al nostro sonetto. Suggestionati dalla cultura orientale, anche autori europei si sono cimentati in questo tipo di componimento sia in tedesco, spagnolo e inglese.\nForma.\nIl \"ghazal\" si distingue per alcune caratteristiche: \nStoria.\nIl \"ghazal\" nasce dalla qaside, il genere principe della poesia araba: la qaside si apre con il \"nasib,\" cio\u00e8 un preludio di carattere erotico o bacchico, il quale poco a poco si \u00e8 sviluppato come un genere autonomo grazie alla poesia higiazena araba (vedi poesia araba). A partire dal IX secolo, col collasso dell'impero arabo e l'influenza della cultura persiana e della mistica sufi, il \"ghazal\" si diffuse in tutto il mondo musulmano, in particolar modo della letteratura persiana, che ne ha fatto il suo genere letterario forse principale. \nAutori di \"ghazal\".\nTra i pi\u00f9 celebri autori di \"ghazal\" vanno ricordati Gial\u0101l ad-D\u012bn R\u016bm\u012b, persiano, ma attivo a Konya in Turchia, fondatore della confraternita dei dervisci danzanti, e \u1e24\u0101fe\u1e93, persiano anche lui, che visse a Shiraz ed \u00e8 riconosciuto come il pi\u00f9 grande esponente di questa forma poetica in Persia. Si ricordino ancora l'azero Fu\u017c\u016bl\u012b e gli indiani M\u012brz\u0101 Gh\u0101lib e Mu\u1e25ammad Iqbal.\nIn Europa si ricordano Johann Wolfgang von Goethe col suo Divano occidentale-orientale, e Federico Garc\u00eda Lorca col \"Divan del tamarit\", raccolte poetiche ispirate alla poesia islamica.\nCuriosit\u00e0.\nIn Iran c'\u00e8 la consuetudine di rivolgersi ad Hafez come ad un oracolo: aprendo a caso il libro dei suoi \"ghazal\" si leggono alcuni versi nella convinzione che aiuteranno a riflettere sulla propria situazione. Presso la tomba del poeta, a Shiraz, ci sono delle persone che per mestiere fanno questo tipo di consultazioni.\nBibliografia.\n- A. Pagliaro - A. Bausani, \"Storia della letteratura persiana\", Firenze, Nuova Accademia, 1960\n- P. Minganti, \"Appunti di metrica araba\", Roma, Istituto per l'Oriente C. A. Nallino, 1979\n- Bashsh\u0101r b. Burd, \"D\u012bw\u0101n\" \u1e6c. Ben \u02bfAs\u0332h\u0332\u016br (ed.), 3 voll., Cairo, 1950-57)\n- 'Umar ibn Ab\u012b Rab\u012b\u02bfa, \"D\u012bw\u0101n\", \u02bfAbd al-\u1e24am\u012bd (ed.) Cairo, 1371E./1952\n- Mu\u1e25ammad b. D\u0101w\u016bd al-I\u1e63fah\u0101n\u012b, \"Kit\u0101b al-Zahra\", ed. Nykl and Tukan, Chicago, 1351/1932. Ed. critica e trad. ital. di Michele Vallaro, \"Kit\u0101b al-Zahra (capp. LI-LV)\", Napoli, Supplemento agli \"Annali dell'Istituto Universitario Orientale\", 45 (1985), fasc. 4, pp. 1-86 + Indice\n- \u1e6c\u0101h\u0101 \u1e24useyn, \"Kit\u0101b al-arba\u02bf\u0101\u02be\" (trad. ital. \"Conversazioni del mercoled\u00ec\", Intr. e trad. di Isabella Passerini, Roma, \nIstituto per l'Oriente Carlo Alfonso Nallino, 2020, ISBN 978-88-97622-66-6 \n- F. Gabrieli, \"\u01e6am\u012bl al-\u02bfUd\u0332r\u012b, studio critico e raccolta dei frammenti, in \"RSO\", XVII (1937), pp. 40-172\n- J. Rypka, \"Iranische Literaturgeschichte\", Lipsia, 1959, pp. 71-112\n- Lemma \u00abGhazal\u00bb (R\u00e9gis Blach\u00e8re per la \"Letteratura araba\" e A. Bausani per la \"Letteratura persiana\"), in: \"The Encyclopaedia of Islam\", New edition. \n- Giovanni Maria D'Erme, \"H\u00e2fez di \u0160ir\u0101z\". Canzoniere, introduzione, traduzione e commento, 3 voll., Napoli, Universit\u00e0 di Napoli \"L'Orientale\", 2004, 2007 e 2008"}
{"id": "1647689", "revid": "1543377", "url": "https://it.wikipedia.org/wiki?curid=1647689", "title": "Curtea (Timi\u0219)", "text": "Curtea (in ungherese \"Kurtya\") \u00e8 un comune della Romania di 1.247 abitanti, ubicato nel distretto di Timi\u0219, nella regione storica del Banato. \nIl comune \u00e8 formato dall'unione di 3 villaggi: Co\u0219ava, Curtea, Homojdia.\nIl pi\u00f9 importante monumento del comune \u00e8 la chiesa lignea ortodossa \"Cuvioasa Paraschiva\", costruita nel 1794 e dipinta tra il 1804 e il 1806."}
{"id": "1647699", "revid": "1543377", "url": "https://it.wikipedia.org/wiki?curid=1647699", "title": "Darova", "text": "Darova (in ungherese \"Daruv\u00e1r\", il tedesco \"Darowa\") \u00e8 un comune della Romania di 2.995 abitanti, ubicato nel distretto di Timi\u0219, nella regione storica del Banato. \nIl comune \u00e8 formato dall'unione di 3 villaggi: Darova, Hodo\u0219, Saco\u0219u Mare."}
{"id": "1647702", "revid": "81103", "url": "https://it.wikipedia.org/wiki?curid=1647702", "title": "Controfirma ministeriale", "text": "La controfirma ministeriale \u00e8 un istituto della repubblica italiana che negli atti Presidenziali determina l'attribuzione della responsabilit\u00e0 giuridica al Ministro; \u00e8 contenuto nell'articolo 89 della Costituzione:\n\"Nessun atto del Presidente della Repubblica \u00e8 valido se non \u00e8 controfirmato dai ministri proponenti, che ne assumono la responsabilit\u00e0.\"\n\"Gli atti che hanno valore legislativo e gli altri indicati dalla legge sono controfirmati anche dal Presidente del Consiglio dei Ministri.\"\n\"Ratio\" della norma.\nIl Presidente della Repubblica non detiene nessuno dei poteri fondamentali dello Stato, ma, in qualit\u00e0 di garante della costituzione, esercita funzioni che lo mettono, di volta in volta, in relazione col potere legislativo, con l'esecutivo e con quello giudiziario.\nPer tutti gli atti firmati dal Presidente \u00e8 necessaria la controfirma ministeriale. Infatti il Capo dello Stato non \u00e8 responsabile politicamente (art. 90 Cost), cio\u00e8 non pu\u00f2 essere spinto a dimettersi a causa del suo operato politico. La responsabilit\u00e0 ricade sul Governo o sul ministro che ha controfirmato l'atto.\nNozioni storiche.\nL'istituto della controfirma trova le sue origini nella monarchia, a tutela dell'inviolabilit\u00e0 del monarca, che in questo modo non poteva essere oggetto di eventuali ripercussioni per atti derivanti dall'attivit\u00e0 politica del suo Gabinetto.\nDi tali ripercussioni si sarebbe quindi fatto carico il Ministro controfirmante, in base al principio che nessun esercizio di potere pu\u00f2 essere sottratto da una corrispondente responsabilit\u00e0.\nPeculiarit\u00e0 del modello italiano.\nL'esistenza (nella Costituzione italiana) di atti presidenziali non solo formalmente, ma anche sostanzialmente, ha fatto discutere circa il reale valore della controfirma ministeriale in tali casi.\nNella nomina dei senatori a vita o dei giudici costituzionali, ad esempio, la controfirma non significa che il Governo possa inibire l'assoluta libert\u00e0 della scelta del Capo dello Stato, come dimostrano i precedenti: Ciampi serb\u00f2 fermezza \"nella nomina dei Giudici costituzionali di sua spettanza, mentre il Premier era di diverso avviso; onde il Capo dello Stato lo avvert\u00ec che - nel caso di mancata controfirma delle designazioni da lui sottoscritte - avrebbe sollevato un conflitto di competenza innanzi alla Corte costituzionale\".\nAnche nell'esercizio del potere di grazia, la controfirma del ministro della giustizia \u00e8 stata oggetto di un'apposita sentenza della Corte costituzionale, che ha dimostrato che il membro dell'Esecutivo non pu\u00f2 sottrarsi dall'inviare al Capo dello Stato la proposta da lui sollecitata, foss'anche corredata da un parere negativo.\nTuttavia, per atti a contenuto pi\u00f9 \"duumvirale\" vi sono precedenti di una negoziazione informale tra Governo e Quirinale in sede di controfirma: quando Francesco Cossiga il 26 giugno 1991 ottenne la controfirma del guardasigilli Claudio Martelli al suo messaggio alle Camere sulla revisione della Costituzione, su richiesta dell'Esecutivo dal testo sarebbero state previamente espunte undici righe recanti la proposta un governo di unit\u00e0 nazionale, inclusivo del PDS, per l\u2019avvio delle riforme istituzionali."}
{"id": "1647703", "revid": "27723", "url": "https://it.wikipedia.org/wiki?curid=1647703", "title": "Archetto tranviario", "text": "L'archetto \u00e8 quell'organo che, sui tram, permette la captazione dell'energia elettrica dalla linea aerea di contatto soprastante, allo scopo di alimentare le apparecchiature elettriche come i motori e gli eventuali dispositivi ausiliari di bordo.\nCaratteristiche.\n\u00c8 costituito da un telaio realizzato con elementi tubolari che sorregge uno strisciante che dalla primitiva forma di arco metallico assunse in seguito forme pi\u00f9 piatte, cos\u00ec da garantire un ottimale consumo della parte soggetta a sfregamento con il filo di contatto; tale telaio era incernierato trasversalmente rispetto all'imperiale dei veicoli e collegato, mediante cavi ad alto isolamento, a dispositivi di protezione contro le sovratensioni accidentali e quindi ai circuiti di utilizzazione di bordo.\nIn genere l'archetto \u00e8 tenuto in pressione contro la linea aerea elettrica da un sistema di molle simile a quello usato nelle aste di captazione filoviarie e abbassato a mezzo di opportuno tirante isolato.\nUtilizzo e diffusione.\nVenne diffusamente utilizzato principalmente dalle motrici tranviarie e in alcuni casi anche dalle locomotive elettriche ferroviarie delle ferrovie minori, fino agli anni 1950. \nGli archetti, in tempi pi\u00f9 recenti, sono stati in gran parte sostituiti dai pi\u00f9 moderni ed efficienti pantografi anche asimmetrici.\nIn Italia, ne restano ancora oggi diversi esemplari negli ultrasettantenni tram TAS Stanga in forza all'ATAC di Roma."}
{"id": "1647706", "revid": "1543377", "url": "https://it.wikipedia.org/wiki?curid=1647706", "title": "Denta", "text": "Denta (in ungherese \"Denta\", il tedesco \"Denta\" o \"Tenta\") \u00e8 un comune della Romania di 3.235 abitanti, ubicato nel distretto di Timi\u0219, nella regione storica del Banato.\nIl comune \u00e8 formato dall'unione di 4 villaggi: Bre\u0219tea, Denta, Rovini\u021ba Mare, Rovini\u021ba Mic\u0103."}
{"id": "1647707", "revid": "256896", "url": "https://it.wikipedia.org/wiki?curid=1647707", "title": "Anno Polare", "text": ""}
{"id": "1647708", "revid": "764447", "url": "https://it.wikipedia.org/wiki?curid=1647708", "title": "Aeroporti del mondo per traffico passeggeri internazionali", "text": "Lista dei maggiori aeroporti del mondo per traffico internazionale passeggeri"}
{"id": "1647709", "revid": "599013", "url": "https://it.wikipedia.org/wiki?curid=1647709", "title": "Robert Prytz", "text": "Carriera.\nRobert Prytz ha esordito a 17 anni nella massima serie svedese col Malm\u00f6 FF. Nel 1979 gioca da titolare la finale della Coppa dei Campioni che si disput\u00f2 a Monaco di Baviera contro il Nottingham Forest. La partita venne vinta dalla squadra inglese per 1-0, per\u00f2 fu il Malm\u00f6 a giocare la Coppa Intercontinentale a causa della rinuncia del Nottingham. Prytz venne schierato da titolare anche nella doppia gara che vide il successo dei paraguaiani dell' di Asunci\u00f3n. Nel 1980 contribuisce alla conquista della Coppa di Svezia, mentre nel 1981 disputa una delle sue migliori stagioni mettendo a segno 16 gol in altrettante gare. Diversi club si interessarono a lui ed alla fine venne ingaggiato dai Rangers. In Scozia rest\u00f2 per due stagioni conquistando per due volte la Coppa di Lega. Dopo un breve ritorno in patria all'IFK G\u00f6teborg, una avventura biennale in Svizzera con lo Young Boys dove vinse il campionato nel 1986, venendo anche votato come miglior giocatore straniero del campionato. Nel 1986 vinse anche il Guldbollen ovvero un premio calcistico assegnato dal quotidiano \"Aftonbladet\" e dalla Federazione svedese per premiare il miglior giocatore svedese.\nCol club svizzero conquist\u00f2 anche la Coppa nazionale nel 1987. Si trasfer\u00ec poi in Germania con il Bayer Uerdingen. Nel 1988 approd\u00f2 in Italia nell'Atalanta di Mondonico, club dove militava anche il suo connazionale Str\u00f6mberg.\nPrytz fu uno dei titolari della squadra che divenne una delle sorprese del campionato terminando la stagione al sesto posto, che gli valse la qualificazione alla Coppa Uefa. Dopo aver disputato 30 partite, mettendo a segno due reti, venne ceduto dalla dirigenza orobica al Verona in cambio di Claudio Caniggia. La prima stagione in terra scaligera fu caratterizzata dalla retrocessione della squadra, i giallobl\u00f9 per\u00f2 salirono agli onori della cronaca per aver sconfitto il Milan togliendogli di fatto un titolo che sembrava gi\u00e0 vinto . Prytz concluse la stagione con 28 presenze.\nRimase in giallobl\u00f9 anche l\u2019anno seguente giocando nel campionato di Serie B sotto gli ordini di Fascetti disputando un\u2019ottima stagione, nella quale realizza 11 reti. Nella terza stagione il Verona retrocede, ed anche per Prytz \u00e8 una stagione negativa, nonostante i 4 gol segnati, grazie ai quali \u00e8 il miglior marcatore stagionale del club, ai quali aggiunge una doppietta, in Coppa Italia contro il Milan di Capello La stagione successiva \u00e8 la sua ultima in gialloblu ed in Italia: la squadra disputa un anonimo campionato di Serie B, nel quale lo svedese segna 6 reti, risultando essere per il secondo anno consecutivo il miglior marcatore stagionale degli scaligeri. Nel 1993 ritorna in patria, per poi trasferirsi prima in Svizzera nello Young Boys e poi in Scozia dove rimase fino al 2002 giocando nel Kilmarnock, Dumbarton, Cowdenbeath, East Fife e Hamilton e Pollok FC dove conclude la sua carriera."}
{"id": "1647718", "revid": "287204", "url": "https://it.wikipedia.org/wiki?curid=1647718", "title": "This Strange Effect", "text": "This Strange Effect \u00e8 il primo singolo estratto dal secondo album della band belga Hooverphonic: \"Blue Wonder Power Milk\".\nLa canzone viene scelta per far parte della colonna sonora del film \"Shades\" per cui Alex Callier ha composto alcuni brani strumentali e l'omonima \"Shades\" cantata da Geike.\n\u00c8 stata anche utilizzata nell'opening del 20\u00ba episodio della serie televisiva \"Nikita\"."}
{"id": "1647719", "revid": "116944", "url": "https://it.wikipedia.org/wiki?curid=1647719", "title": "MICR", "text": ""}
{"id": "1647721", "revid": "1749553", "url": "https://it.wikipedia.org/wiki?curid=1647721", "title": "Istone H1", "text": "L'istone H1, uno dei cinque tipi di istone, \u00e8 una piccola proteina con una carica netta positiva, coinvolta nel processo di compartimentalizzazione della cromatina. In particolare, il suo ruolo consiste nel favorire la condensazione dei nucleosomi in fibre da 30 nm, infatti interagisce con il DNA linker costringendo il DNA ad una maggiore adesione all'ottamero istonico. Si compone di un nucleo globulare e di due code estese, ed essendo carico positivamente, specialmente la sua estremit\u00e0 N-terminale (come le altre quattro proteine istoniche H2A, H2B, H3, H4), riesce a neutralizzare i gruppi fosfato negativi dei filamenti esterni del DNA.\nUna singola molecola di istone H1 si lega a ciascun nucleosoma entrando in contatto sia con DNA che proteine e modificando il percorso del DNA stesso che emerge dal nucleosoma. Tuttavia, ancora non si \u00e8 compreso in dettaglio il preciso funzionamento di questo tipo di interazione.\nIl legame di H1 aumenta la lunghezza del DNA arrotolato strettamente attorno all'ottamero istonico. Questo legame produce un pi\u00f9 definito angolo di entrata e di uscita del DNA dal nucleosoma. Questo effetto, che pu\u00f2 essere visualizzato al microscopio elettronico, risulta apparentemente come un posizionamento a zig-zag dei nucleosomi."}
{"id": "1647722", "revid": "110157", "url": "https://it.wikipedia.org/wiki?curid=1647722", "title": "Dude\u0219tii Noi", "text": "Dude\u0219tii Noi (in passato \"Be\u0219enova Nou\u0103\", in ungherese \"Ujbeseny\u00f6\", il tedesco \"Neubeschenowa\") \u00e8 un comune della Romania di 2.501 abitanti, ubicato nel distretto di Timi\u0219, nella regione storica del Banato. \nDude\u0219tii Noi \u00e8 divenuto comune autonomo nel 2004, staccandosi dal comune di Becicherecu Mic."}
{"id": "1647723", "revid": "287204", "url": "https://it.wikipedia.org/wiki?curid=1647723", "title": "Dudestii Noi", "text": ""}
{"id": "1647724", "revid": "767487", "url": "https://it.wikipedia.org/wiki?curid=1647724", "title": "Farmington (Maine)", "text": "Farmington \u00e8 un paese della Contea di Franklin, nel Maine. Durante il censimento del 2000 vi si contava una popolazione di 7.410 unit\u00e0. Vi si trovano una sede distaccata dell'Universit\u00e0 del Maine, il Museo dello Sci del Maine e l'annuale Fiera di Farmington.\nGeografia fisica.\nSecondo lo United States Census Bureau, il paese si estende su un'area di 56,0 miglia quadrate (145,1\u00a0km\u00b2), delle quali 55,8 (144,6\u00a0km\u00b2) sono classificate come \"land\" (terreni) e 0,2 (0,5\u00a0km\u00b2 0,36%) come \"water\" (acque interne). Il territorio di Farmington \u00e8 basgnato dal \"Wilson Stream\", dal \"Temple Stream\", dal \"Beaver Brook\" e dal \"Sandy River\"."}
{"id": "1647726", "revid": "599013", "url": "https://it.wikipedia.org/wiki?curid=1647726", "title": "Petar \u0110eni\u0107", "text": "Carriera.\nDebutta da professionista nel 1997 con la squadra della sua citt\u00e0, il Radni\u010dki Ni\u0161, assumendo via via un ruolo sempre pi\u00f9 importante all'interno della squadra, tanto da suscitare l'interesse della Stella Rossa di Belgrado, a cui passa a met\u00e0 del campionato 2000-2001. A Belgrado, comunque, non gioca mai, eppur festeggia la vittoria di un campionato della RSF di Jugoslavia e la Coppa di Jugoslavia 2002.\nPer rilanciare la propria carriera decide di trasferirsi in Germania, in \"Zweite Bundesliga\" all'LR Ahlen, dove rimane per quattro stagioni.\nNell'estate del 2006 si trasferisce a Cipro, all'Olympiakos Nicosia.\nNel 2008 passa all'Alk\u012b Larnaca, sempre a Cipro, l'ultima squadra della sua carriera.\nIn Nazionale jugoslava colleziona 1 presenza nel 2000."}
{"id": "1647727", "revid": "1543377", "url": "https://it.wikipedia.org/wiki?curid=1647727", "title": "We Need a Resolution", "text": "We Need A Resolution \u00e8 un brano musicale R&amp;B della cantante statunitense Aaliyah, prodotto da Timbaland e scritto da Stephen \"Static\" Garrett per il terzo album della cantante, \"Aaliyah\". Pubblicato come primo singolo tratto dall'album nell'aprile 2001 in USA e nell'estate dello stesso anno nel resto del mondo, il brano \u00e8 entrato nelle classifiche di diversi paesi, senza raggiungere posizioni elevate. La canzone \u00e8 stata inserita in diverse classifiche stilate da riviste del settore riguardo ai migliori brani degli anni 2000.\nComposizione e testo.\nIn seguito al successo di \"Are You That Somebody?\" e di \"Try Again\", la casa discografica decide di puntare ancora sul team formato dal produttore Timbaland e dal cantautore Static dei Playa. Il \"beat\" creato da Timbaland stavolta ha un tono molto cupo e dark, con dei ritmi etnici di influenza afro e indiana uniti a sonorit\u00e0 SciFi, e si basa su un ritmo di percussioni esotiche di derivazione Gamelan invertito che vibra in maniera oscillante. Aaliyah ha scelto questo brano come primo singolo dall'album perch\u00e9 era il modo migliore per tornare sulla scena dopo \"Try Again\", che era una traccia molto ballabile; \"We Need A Resolution\" invece non \u00e8 n\u00e9 una ballata n\u00e9 un pezzo molto dance secondo l'artista, ma una traccia \"midtempo, molto sexy e morbida\", ma comunque su cui poter ballare lo stesso, per cui ogni stazione radiofonica se ne sarebbe potuta innamorare.\nInizialmente il singolo d'apertura dell'album avrebbe dovuto essere invece \"Loose Rap\".\nIl testo affronta le problematiche tipiche di una relazione giunta in una fase di incertezza e di stallo, in cui ci si chiede che cosa bisogna fare per portare avanti il rapporto. L'interprete ha dichiarato che non riguarda una situazione specifica che ha vissuto in prima persona, ma una condizione generale in cui si pu\u00f2 ritrovare una relazione, che spinge la donna a chiedere una soluzione. Nella prima strofa Aaliyah dice di percepire una vibrazione negativa da parte del suo ragazzo che la contagia, e gli chiede ironicamente e magari ha dormito male; lo incita a non mordersi la lingua ma ad aprirle il suo cuore e nel ritornello si chiede chi dei due debba cambiare per non lasciar naufragare la storia. Il ritornello fa congetture su chi dei due rimarr\u00e0 ferito e chi sopravviver\u00e0, e dichiara il bisogno di una risoluzione immediata a causa di troppa confusione. Nella seconda strofa l'atmosfera si fa pi\u00f9 pesante, e la cantante chiede al partner dove \u00e8 stato l'altro notte, quando lei lo ha aspettato pensando di dover uscire insieme, finch\u00e9 si \u00e8 addormentata sul divano; gli chiede perch\u00e9 \u00e8 rientrato alle 4 di mattina, strisciando silenziosamente nel loro letto, e si domanda chi dei due abbia un reale problema. Nell'outro del pezzo, Timbaland esegue una strofa rap che funge da risposta ai quesiti della cantante: il rapper non riesce a spiegarsi perch\u00e9 la sua ragazza si comporti in questo modo, forse per colpa della stagione, e la prega di smettere di incolparlo e di lamentarsi; conclude dicendo di uscire a farsi un drink e che la chiamer\u00e0 l'indomani quando si sar\u00e0 calmata.\nQuesto \u00e8 il primo singolo di Aaliyah in cui la partecipazione di Timbaland in qualit\u00e0 di rapper venga dichiarata sia sulla copertina del singolo che sul retro dell'album; la cover del cd singolo \u00e8 la prima dell'artista a non mostrare una sua foto, ma l'immagine della versione anime della cantante, usata anche per la pubblicit\u00e0 promozionale dell'album.\nVideo.\nIl videoclip della canzone \u00e8 stato diretto da Paul Hunter ed \u00e8 stato girato a Los Angeles; alcune scene del backstage sono mostrate nel DVD unito all'edizione speciale di \"Aaliyah\" e di \"I Care 4 U\". L'idea era quella di creare una sorta di \"One in a Million\" del presente, perci\u00f2 dopo 4 anni \u00e8 stato contattato di nuovo Paul Hunter. Aaliyah a proposito ha dichiarato: \"Quel video era molto semplice, ma bellissimo. Adesso sono pi\u00f9 grande, ho 22 anni e sono pi\u00f9 matura\".\nLo stile del video e il \"look\" della cantante sono molto diversi rispetto ai precedenti; \u00e8 il primo video in cui l'artista espone il suo lato pi\u00f9 dark, e il primo in cui indossa lenti a contatto colorate e in cui ha i capelli ricci. Il video si apre con la cantante che siede su un letto stilizzato in una stanza scura, dove un televisore al plasma proietta le immagini di un primo piano dell'artista che canta, con interferenze che disturbano la visione; Aaliyah ha un \"look\" decisamente sexy, con smalto nero, rossetto rosso fuoco, capelli morbidi e lisci, lenti verdastre e ombretto viola scuro; in questa scena la cantante indossa un completo da sera nero che lascia scoperto il petto per mostrare un bikini e tacchi a spillo neri. Durante il primo ritornello la cantante appare dietro una vetrata in una stanza chiara in contrasto con l'oscurit\u00e0 del resto dell'appartamento, dove si trova distesa e sospesa in aria, con cuffie alle orecchie mentre ascolta ed esegue la canzone. La seconda strofa mostra Aaliyah in costume scuro e pelle sporca di terra, sdraiata tra rami secchi mentre vari pitoni e boa le strisciano sopra. Successivamente la cantante appare in una stanza piena di serpenti (stavolta creati al computer), dove un pitone di dimensioni gigantesche striscia in un'apertura della stanza; vengono mostrati anche serpenti marini in un acquario. La coreografia del video, curata come sempre da Fatima Robinson, \u00e8 eseguita dall'artista con un corpo di ballo esclusivamente maschile in una stanza dalle pareti metalliche, le quali alla fine si abbassano per lasciare posto a un panorama cupo e pieno di nubi scure e minacciose. Durante il video Aaliyah appare anche su una poltrona di vetro che scorre lungo un tunnel: qui la cantante ha capelli ricci, lenti azzurre e ombretto arancio, mentre in un'altra scena \u00e8 sdraiata su un divano e indossa occhiali da sole.\nL'idea di usare serpenti nel video \u00e8 sorta alla cantante dopo averli usati anche in una sessione fotografica con David La Chapelle per il nuovo album. Inizialmente c'era un po' di agitazione da parte della cantante nel trovarsi 5 pitoni sul proprio corpo, ma appena ha iniziato a maneggiarli con cura, ha trovato subito un'affinit\u00e0 con questi animali e se ne \u00e8 innamorata, tanto da considerarli come le \"mascotte\" del nuovo album. \"Sono creature molto misteriose\" ha dichiarato Aaliyah in un'intervista a MTV. \"Sono molto complesse ma allo stesso tempo anche molto sexy. Ecco perch\u00e9 rappresentano \"Aaliyah\" molto bene. Sono pericolosi, ma bellissimi. Avevo pensato che sarebbe stato un animale a rappresentarmi su quest'album, cos\u00ec li ho voluti portare dal set fotografico al video, e probabilmente per l'intero progetto\". Aaliyah \u00e8 apparsa con un piccolo boa anche durante la premi\u00e8re del video a Total Request Live.\nIl video \u00e8 stato presentato in anteprima dalla cantante stessa a MTV TRL il 26 aprile 2001, per poi andare in onda lo stesso giorno sia su BET che su MTV2. Il video ha ricevuto un'ottima rotazione su tutti i canali musicali, ed \u00e8 arrivato al numero 30 nella classifica dei 100 video del 2001 stilata da MTV, e al numero 77 in quella di BET.\nRiconoscimenti.\nLa webzine Pitchfork ha inserito la canzone al 111\u00ba posto nella lista delle 500 migliori tracce degli anni 2000, asserendo tramite il critico Tim Finney che l'inquietante melodia gamelan di Timbaland \"cerca di mantenersi in equilibrio sul filo del rasoio dell'incertezza cos\u00ec come il delicato interrogatorio di Aaliyah\".\nIn occasione del quindicesimo compleanno del suo sito internet la rivista \"NME\" ha stilato una classifica dei 150 migliori brani dei quindici anni passati, inserendo \"We Need a Resolution\" alla 119\u00aa posizione. La rivista ha affermato che \"Timbaland ha sempre salvato i suoi beat migliori per la sua baby girl e \"...Resolution\" non fa eccezione. [...] Timbaland spender\u00e0 la decade seguente cercando di recuperare un momento innovativo come questo\".\n\"Slant\" ha fatto di meglio, posizionando la canzone al 21\u00ba posto tra i 100 migliori singoli degli anni '00 e descrivendola come \"una canzone su una rottura dalla struttura anticonvenzionale e dalla sorprendente complessit\u00e0 perch\u00e9 non offre risposte semplici\"; il recensore definisce inoltre la canzone come la propria \"preferita scelta musicale della decade\". Nel 2001 \"Slant\" ha inserito il brano e il video di \"Resolution\" rispettivamente nella top10 dei migliori singoli e in quella dei migliori videoclip dell'anno.\n\"Stylus\" ha inserito la canzone al trentesimo posto nella lista dei 50 Migliori Singoli del periodo 2000-2005, definendola come la canzone che mette d'accordo tutti, il pubblico di strada, i club e i critici. Il critico Rollie Pemberton della rivista aggiunge che con questo brano Timbaland e la sua \"musa\" Aaliyah hanno oltrepassato \"il limite dell'R&amp;B come il new jack swing aveva fatto nella decade precedente\".\nRicezione.\nCritica.\nI critici hanno accolto positivamente il singolo. Alex Needham di \"NME\" ha definito il brano \"anni luce pi\u00f9 innovativo [di una canzone] dei Radiohead\" notando come \"crea un universo di dramma, sospetto e tormento come quasi nient'altro. In altre parole, \u00e8 magico\".\nSal Cinquemani di \"Slant\" ha definito il singolo \"brillante\", aggiungendo che \"con un'atmosfera seducente medio-orientale e una strofa rap di Timbaland, \"Resolution\" presenta in modo maturo due visioni, lo yin e lo yang della fraintesa comunicazione passiva-aggressiva\".\nChris Heath di Launch Yahoo ha sottolineato l'atmosfera egiziana del brano e ha definito il singolo \"un altro elegante pezzo di R&amp;B sperimentale\" di Aaliyah, descritta dal critico come \"la brillante luce del R&amp;B all'avanguardia statunitense\".\nPubblico.\nIl brano non ha avuto il successo dei singoli precedenti, n\u00e9 nel mercato R&amp;B/Hip-Hop n\u00e9 in quello pop convenzionale. Nella Billboard Hot 100 il singolo ha debuttato al numero 78, per raggiungere poi solo il numero 59. Nelle classifiche R&amp;B \u00e8 entrato in top20, arrivando al numero 15. \u00c8 l'unico lead single della cantante a non essere arrivato al numero 1 nelle classifiche R&amp;B e a non essere entrato nella top20 della Hot 100.\nAll'estero il singolo \u00e8 entrato nelle classifiche di vari paesi, ma senza mai raggiungere posizioni alte. Nel Regno Unito si \u00e8 appena affacciato nella top20, raggiungendo la ventesima posizione, mentre in Canada ha raggiunto la posizione numero 26. Nel Belgio francese invece \u00e8 il singolo di maggior successo tratto da \"Aaliyah\" e il secondo singolo dell'artista ad aver ottenuto la posizione pi\u00f9 alta dopo \"Try Again\", anche se \u00e8 arrivato al numero 28, contro la sesta posizione raggiunta dal singolo del 2000. In Australia \u00e8 stato il secondo singolo della cantante ad entrare in classifica.\nTracce.\nCD Singolo\nVinile"}
{"id": "1647728", "revid": "287204", "url": "https://it.wikipedia.org/wiki?curid=1647728", "title": "Petar Denic", "text": ""}
{"id": "1647739", "revid": "110157", "url": "https://it.wikipedia.org/wiki?curid=1647739", "title": "Dude\u0219tii Vechi", "text": "Dude\u0219tii Vechi (oppure \"Be\u0219enova Veche, Be\u0219enova-Mare, Bejenari\", in ungherese \"\u00d3beseny\u0151\", il tedesco \"Altbeschenowa\", in bulgaro \"\u0421\u0442\u0430\u0440 \u0411\u0435\u0448\u0435\u043d\u043e\u0432, St\u00e1r Bi\u0161nov, Star Beshenov\") \u00e8 un comune della Romania di 4.411 abitanti, ubicato nel distretto di Timi\u0219, nella regione storica del Banato. \nIl comune \u00e8 formato dall'unione di 3 villaggi: Cheglevici, Colonia Bulgar\u0103, Dude\u0219tii Vechi.\nNel 2004 si \u00e8 staccato da Dude\u0219tii Vechi il villaggio di Valcani, divenuto comune autonomo.\nNel comune esiste una consistente colonia bulgara, attorno al 50% della popolazione."}
{"id": "1647740", "revid": "287204", "url": "https://it.wikipedia.org/wiki?curid=1647740", "title": "Dudestii Vechi", "text": ""}
{"id": "1647742", "revid": "123245982", "url": "https://it.wikipedia.org/wiki?curid=1647742", "title": "Semestre bianco", "text": "Il semestre bianco \u00e8 il periodo di tempo corrispondente agli ultimi sei mesi del mandato del Presidente della Repubblica Italiana, durante il quale al Presidente \u00e8 vietato per legge sciogliere le Camere. Tale limitazione intende evitare colpi di mano da parte del Presidente, il quale potrebbe sciogliere le Camere quando manca poco tempo alla scadenza del suo mandato con l'intenzione di posticipare l'elezione del proprio successore o addirittura di sbarazzarsi di un parlamento non favorevole alla sua rielezione o all'elezione di un candidato avente il suo sostegno.\nOriginariamente non erano previste eccezioni. In vista del semestre bianco di Francesco Cossiga, tuttavia, il cui mandato sarebbe cessato il 3 luglio 1992 e pertanto si sovrapponeva agli ultimi mesi della X Legislatura (che andava a naturale scadenza il 2 luglio dello stesso anno), ci si accorse che paradossalmente il Presidente non avrebbe potuto sciogliere un parlamento che era a sua volta in scadenza di mandato. \nDa ci\u00f2 deriv\u00f2 modifica del secondo comma dell'articolo 88 della Costituzione, che permette lo scioglimento delle Camere anche durante il semestre bianco se esso coincide con gli ultimi sei mesi della legislatura.\nFonte giuridica.\nL'articolo 88 della Costituzione della Repubblica Italiana riporta: "}
{"id": "1647745", "revid": "287204", "url": "https://it.wikipedia.org/wiki?curid=1647745", "title": "Archeoparco del Basileus", "text": "Larcheoparco del \"Basileus\" \u00e8 un parco archeologico situato presso Baragiano (PZ), in localit\u00e0 Toppo Sant'Antonio.\nIl parco comprende un'area archeologica che ospita una tomba reale del VI secolo a.C., rinvenuta in localit\u00e0 Santissima Concezione, la cui visita \u00e8 proposta attraverso la dimensione ludica, con allestimenti scenografici, musiche di accompagnamento, enigmi e giochi, e un'area verde attrezzata.\nL'antico centro abitato corrispondente all'odierna Baragiano si trovava su un pianoro tra due affluenti del fiume Platano, in posizione strategica tra i territori di diverse trib\u00f9 lucane e alla confluenza di vie di traffico commerciali. Lungo le vallate fluviali si erano sviluppati i contatti con la costa ionica (\"Siris\" e Metaponto) e con le popolazioni greche ed etrusche della costa tirrenica.\nIl re del locale popolo lucano dei \"Peuketiantes\", venne seppellito con armi di tipo greco (elmo, scudo, spada e punta di lancia) e le ceramiche e il calderone del corredo funebre sono decorati con storie di Eracle, Dioniso e Teseo.\nIl percorso di visita propone, accanto alle aree archeologiche, la ricostruzione di alcuni momenti della vita quotidiana lungo due secoli di storia lucana. L'allestimento si rivolge in primo luogo ai ragazzi delle scuole."}
{"id": "1647747", "revid": "1186766", "url": "https://it.wikipedia.org/wiki?curid=1647747", "title": "Biospargimento", "text": "Il biospargimento (biosparging in lingua inglese) \u00e8 un metodo di biobonifica del suolo. Il metodo consiste nell'insufflare ossigeno (O2) o aria nel suolo contaminato a bassa pressione. L'ossigeno pu\u00f2 anche essere introdotto sotto forma di perossido di idrogeno (H2O2).\nL'immissione di aria nel sottosuolo e/o di ossigeno direttamente \u00e8 finalizzata soprattutto a supportare i processi naturali di biodegradazione dei composti organici di contaminazione ad opera dei microrganismi presenti nel sottosuolo.\nLe sostanze volatilizzate per via dell'immissione di aria nel suolo, devono invece essere aspirate mediante un pozzo di estrazione (lo stesso utilizzato per il metodo del bioventing).\nQuesta tecnica risulta essere molto efficace per suoli altamente contaminati e soprattutto per terreni porosi. L'aria o l'ossigeno insufflati nel terreno, oltre ad attivare i processi metabolici, provocano il desorbimento (o strippaggio) degli idrocarburi presenti nel terreno contaminato."}
{"id": "1647748", "revid": "438678", "url": "https://it.wikipedia.org/wiki?curid=1647748", "title": "Topolino e l'anello di Re Mida", "text": "Topolino e l'anello di Re Mida (\"The Midas Ring\") \u00e8 una storia a fumetti della Walt Disney realizzata da Bill Walsh (testi) e Floyd Gottfredson, pubblicata in strisce giornaliere sui quotidiani statunitensi dal 21 gennaio al 19 aprile 1952. In Italia comparve per la prima volta sui numeri 45-46-47 di \"Topolino\", pubblicati tra il 25 giugno e il 25 luglio 1952.\nTrama.\nGrazie a un innominato zingaro di passaggio, Topolino entra in possesso di uno speciale anello appartenuto a re Mida e diviene ricchissimo. Ma la ricchezza non permette a Topolino di essere realmente soddisfatto: i suoi tentativi di fare beneficenza vengono subito frustrati e diviene succube della sua affascinante segretaria, la signorina Caterina Atomica, la quale, per\u00f2, mira ad ucciderlo per impossessarsi di tutte le sue ricchezze. Alla fine interverr\u00e0 di nuovo lo zingaro misterioso a mettere le cose a posto, e Topolino potr\u00e0 \"tranquillamente\" tornare in miseria."}
{"id": "1647749", "revid": "46291", "url": "https://it.wikipedia.org/wiki?curid=1647749", "title": "Schoenoplectus lacustris", "text": "La lisca lacustre (\"Schoenoplectus lacustris\" ) \u00e8 una pianta semi-acquatica appartenente alla famiglia delle Cyperaceae, in passato denominata \"Scirpus lacustris\".\nDescrizione.\n\u00c8 una specie elofita con base e gemme perennanti sommerse, ma con fusto e foglie aeree.\nPresenta un grosso rizoma perenne, con radici striscianti, ramificate in una fitta rete che contribuisce al consolidamento del suolo.\nI fusti sono eretti, di colore verde scuro, alti fino a 3 m. Hanno sezione cilindrica e sono ripieni di un midollo spugnoso.\nLe foglie sono brevi, lineari, a guaina.\nI fiori sono ermafroditi e si presentano riuniti in una infiorescenza a capolino terminale, costituita da piccole spighe rosso-brunastre. Fiorisce da giugno ad agosto. L'impollinazione \u00e8 anemocora.\nDistribuzione e habitat.\nHa una diffusione cosmopolita: \u00e8 presente in Europa, Asia, Africa, America del Nord, America centrale e Polinesia.\nIn Italia \u00e8 comune, presente in tutta la penisola e nelle isole.\nCresce sulle rive di fiumi, laghi e stagni, nelle paludi, sugli argini di canali e fossi.\nUsi.\nIn passato i fusti di questa pianta venivano utilizzati per farne corde (questo \u00e8 il significato della parola greca \" schoenus\") e stuoie."}
{"id": "1647751", "revid": "21880", "url": "https://it.wikipedia.org/wiki?curid=1647751", "title": "Scirpus lacustris", "text": ""}
{"id": "1647752", "revid": "767487", "url": "https://it.wikipedia.org/wiki?curid=1647752", "title": "Battersea (EP)", "text": "Battersea \u00e8 un EP del gruppo musicale belga Hooverphonic, pubblicato prima dell'album \"Blue Wonder Power Milk\" nel 1998 dall'etichetta Sony Music."}
{"id": "1647757", "revid": "1566286", "url": "https://it.wikipedia.org/wiki?curid=1647757", "title": "Preity Zinta", "text": "\u00c8 apparsa in molti film di Bollywood in lingua hindi, cos\u00ec come in quelli in lingua telugu e in inglese. Laureata in psicologia criminale, Zinta ha fatto il suo debutto come attrice nel film \"Dil Se\" nel 1998, seguito nello stesso anno da \"Soldier\". Ha vinto un \"Filmfare Best Female Debut Award\" per entrambi i film. In seguito ha spaziato molto, interpretando personaggi di varia natura.\nZinta ha ricevuto il suo primo Filmfare Best Actress Award per l'interpretazione nel dramma Tomorrow May Never Come Kal Ho Naa Ho nel 2003, che divenne uno dei pi\u00f9 grandi successi commerciali indiani di quell'anno oltremare. Ha inoltre recitato il ruolo principale femminile in due successi in India: il film di fantascienza Koi... Mil Gaya e il film romantico Veer-Zaara, che si \u00e8 guadagnato l'elogio della critica. In seguito \u00e8 stata notata per il suo ritratto delle donne indipendenti e moderne dell'India in Salaam Namaste e Non dire mai addio (\"Kabhi Alvida Na Kehna\"), che hanno avuto successo anche all'estero. Grazie a ci\u00f2 Zinta \u00e8 diventata un'attrice di punta del cinema indiano.\nOltre a recitare, Zinta \u00e8 anche un'opinionista e scrive le sue rubriche per la BBC News Online dell'Asia meridionale e inoltre svolge regolarmente anche le attivit\u00e0 di palcoscenico. \u00c8 conosciuta dai media indiani per essere una donna che parla pubblicamente in modo chiaro ed esprime apertamente le sue opinioni, anche se talvolta si circonda di controversie. Queste ultime includono soprattutto il suo essere stata l'unica testimone in tribunale a non ritrattare quello che aveva detto in precedenza contro la classe criminale indiana durante il caso di Bharat Shah, per cui vinse il Godfrey Phillips National Bravery Awards.\nBiografia.\nPrimi anni e ambiente di crescita.\nNata il 31 gennaio 1975 a Shimla, nell'Himachal Pradesh, Zinta proviene da una famiglia hindu Rajput di Rohru nel distretto di Shimla. Suo padre, Durganand Zinta era un ufficiale dell'esercito indiano e mor\u00ec in un incidente d'auto quando Preity aveva tredici anni; l'incidente coinvolse anche sua madre, Nilprabha, che rimase seriamente ferita e dovette restare a letto per due anni. Zinta ha due fratelli, Deepankar e Manish.\nQuando era studentessa ha sviluppato un amore per la letteratura, in particolare per William Shakespeare e la poesia. Dopo essersi diplomata a diciotto anni, si iscrisse al St Bede's College a Shimla. Inizialmente si specializz\u00f2 in letteratura inglese, ma poi segu\u00ec un programma avanzato di psicologia. Ha ottenuto infatti una laurea in psicologia criminale, ma in seguito ha iniziato la carriera da modella. La prima pubblicit\u00e0 di Zinta per la cioccolata Perk fu il risultato di un incontro casuale con un regista di pubblicit\u00e0 alla festa di compleanno di un amico nel 1996. Il regista convinse Zinta a partecipare all'audizione per la pubblicit\u00e0 e lei fu scelta. Dopo ci\u00f2 apparve anche in altre pubblicit\u00e0, come in quella della Liril.\nInizio di carriera (1997-1999).\nNel 1997, Zinta incontr\u00f2 il regista cinematografico Shekhar Kapur. Fu inizialmente scritturata per il film \u201cTara Rum Pum Pum\u201d di Kapur in un ruolo complementare a Hrithik Roshan, ma le riprese furono annullate; Kapur in seguito la raccomand\u00f2 al regista di Dil Se Mani Ratnam.\nZinta cominci\u00f2 anche a girare per il film Kya Kehna di Kundan Shah, la cui uscita fu ritardata fino al 2000. Il ritardo nella distribuzione di un altro film, Soldier, signific\u00f2 che la sua prima apparizione sul grande schermo avvenne con Dil Se nel 1998, a fianco di Shah Rukh Khan e Manisha Koirala. Zinta esord\u00ec dunque nella parte di Preeti Nair, una ragazza della classe media di Delhi e fidanzata di Khan; il film fu considerato essere un lancio insolito per una nuova venuta, dato che la sua parte riempie per venti minuti lo schermo cinematografico. Comunque alla fine venne notata per il suo ruolo, in particolare per il sincero personaggio che interpretava. Zinta vinse il Filmfare Best Female Debut Award per le sue interpretazioni sia in Dil Se che in Soldier.\nDopo ci\u00f2 Zinta recit\u00f2 in due film in lingua telugu, \"Premante Idera\", con Venkatesh, e \"Raja Kumarudu\", nel 1999, con Mahesh Babu. Continu\u00f2 la sua carriera con la parte principale nel thriller \"Sangharsh\" accanto a Akshay Kumar. Il film, basato su \"Il silenzio degli innocenti\" del 1991, fu diretto da Tanuja Chandra e sceneggiato da Mahesh Bhatt. Zinta interpretava il personaggio di Reet Oberoi, un ufficiale del CBI (Central Bureau of Investigation) che si innamora di un killer che viene catturato, interpretato da Kumar. Il film non fu un successo al botteghino, anche se la performance di Zinta \u00e8 stata apprezzata dalla critica.\nLa svolta (2000-2002).\nIl primo film di Zinta nel 2000 fu il dramma Kya Kehna, che inaspettatamente si rivel\u00f2 un successo al botteghino. Il film \u00e8 conosciuto per aver affrontato i temi delle mamme single e delle gravidanze adolescenziali e ha fatto guadagnare a Zinta un grande apprezzamento sia da parte del pubblico che dalla critica cinematografica. La sua interpretazione di una giovane madre che combatte i pregiudizi della societ\u00e0 le ha fatto guadagnare un numero elevato di nomination, inclusa la sua prima candidatura come migliore attrice al Filmfare Awards.\nIn seguito, in quello stesso anno, ha interpretato Mission Kashmir, un film drammatico di Vidhu Vinod Chopra accanto a Sanjay Dutt e Hrithik Roshan. Ambientato nella valle del Kashmir durante il conflitto indo-pakistano, il film affronta i temi del terrorismo e del crimine, visti attraverso gli occhi di Aaltaf, interpretato da Roshan. Il ruolo di Zinta \u00e8 stato quello di Sufiya Parvez, una reporter televisiva, di cui Aaltaf era innamorato quando era ragazzo. La sua interpretazione \u00e8 stata ben accolta da tutti. Il film \u00e8 stato un successo commerciale, al terzo posto quell'anno in India.\nNel 2001 Zinta si guadagn\u00f2 critiche positive per il suo ruolo, che le ha fruttato la vittoria al National Film Award, nel film Dil Chanta Hai, di Farhan Akhtar, con Aamir Khan, Saif Ali Khan e Akshaye Khanna. Descrivendo la vita routinaria dei ricchi adolescenti di oggi, il film narra la storia di tre amici, con Zinta che interpreta una giovane donna, di nome Shalini, di cui \u00e8 innamorato Aamir Khan.\nNel 2001 ci sono altri tre film interpretati da Zinta, incluso il dramma romantico di Abbas Mustan Chori Chori Chupke Chupke, che \u00e8 stato distribuito con un anno di ritardo, a causa del processo subito dal produttore Bharat Shah. Il film \u00e8 stato uno dei primi a Bollywood a affrontare il tema delle madri surrogate. La performance di Zinta nella parte di Madhubala, una prostituta dal cuore d'oro, sfruttata come madre surrogata, le ha fatto guadagnare una nomination al Filmfare Best Supporting Actress Award.\nNel 2002 Zinta ha collaborato di nuovo con il regista Kundan Shah, come protagonista nel dramma familiare Dil Hai Tumhaara, accanto a Rekha, Mahima Chaudhry e Arjun Rampal.\nIl successo (2003-giorno d'oggi).\nZinta \u00e8 stata la protagonista femminile di tre notevoli successi commerciali del 2003: , Koi... Mil Gaya e Tomorrow May Never Come. Il primo ad uscire quell'anno fu il dramma patriottico The Hero, con Sunny Deol e Priyanka Chopra; \u00e8 stato il film pi\u00f9 costoso di Bollywood in quell'anno e non \u00e8 riuscito a ricoprire i costi di produzione al botteghino. Zinta in seguito ha recitato nel film che ha segnato il debutto nella regia per Honey Irani, Armaan, accanto a Amitabh Bachchan e Anil Kapoor.\nSegu\u00ec il film di fantascienza di Rakesh Roshan Koi... Mil Gaya, riguardante un giovane uomo con una malattia mentale degenerativa, film che divenne il pi\u00f9 grande successo dell'anno con un incasso in India di 489 milioni di rupie..\nZinta ha ricevuto ulteriore successo nel 2006, recitando nel dramma di Karan Johar Kabhi Alvida Naa Kehna insieme a un cast di tutto rispetto che includeva Amitabh Bachchan, Shah Rukh Khan, Abhishek Bachchan, Rani Mukherjee e Kirron Kher.\nIn seguito ha recitato nel musical romantico di Shirish Kunder Jaan-E-Mann, la storia di due uomini negli Stati Uniti, e quindi la commedia Jhoom Jhoom Barabar Jhoom, di Shaad Ali, a fianco di Abhishek Bachchan, Bobby Deol and Lara Dutta.\nNel 2007, Zinta ha cominciato a lavorare con registi di film indipendenti e si \u00e8 spostata verso cinema neorealistici, conosciuti in India come Parallel Cinema. Ha recitato nel suo primo film in lingua inglese, Rituparno Ghosh (The Last Lear), nella parte di un'attrice di teatro in lotta in un ruolo in contrapposizione ad Amitabh Bachchan. Il film \u00e8 stato visto in anteprima al Toronto International Film Festival nel 2007 ed \u00e8 stato bene accolto.\nAltri lavori.\nOpinionista.\nNel 2004 Zinta ha iniziato a far parte di un gruppo di commentatori della BBC News Online dell'Asia meridionale. La rubrica risult\u00f2 un successo e divenne una delle dieci storie pi\u00f9 lette al giorno nel sito. Nella sua seconda rubrica \u201cScommesse raccolte contro le donne\u201d, Zinta denunciava il fenomeno delle molestie sessuali nei confronti delle donne in India e criticava quelli che indulgevano su questo comportamento.\nLavori in palcoscenico.\nZinta ha preso parte ad alcuni lavori in palcoscenico e a vari tour mondiali dal 2001. Il suo primo tour, una serie di concerti chiamati \u201cCraze 2001\u201d, \u00e8 stato effettuato in tutti gli Stati Uniti a fianco di Anil Kapoor, Aamir Khan, Aishwarya Rai e Gracy Singh. Lo spettacolo ha dovuto affrontare una cancellazione anticipata a causa degli attentati dell'11 settembre e inoltre il gruppo era desideroso di ritornare in India al pi\u00f9 presto possibile. Comunque gli spettacoli continuarono in Canada ed ebbero dei buoni risultati. Nel 2002 Zinta prese parte al tour mondiale \u201cFrom India with love\u201d (Dall'India con amore) nel Regno Unito, accanto ad Amitabh Bachchan, Aamir Khan, Shahrukh Khan e Aishwarya Rai. Lo spettacolo si tenne in due location all'aperto: all'Old Trafford di Manchester e all'Hyde Park di Londra, con oltre 100.000 spettatori. Il pi\u00f9 grande tour mondiale di Zinta fu quello del 2004, quando si un\u00ec ad un gruppo di star del calibro di Shahrukh Khan, Rani Mukerji, Saif Ali Khan, Arjun Rampal e Priyanka Chopra nel \u201cTemptation 2004\u201d. Trasmesso in oltre 22 Paesi nel mondo, divenne il pi\u00f9 importante concerto di Bollywood a livello internazionale. Nel 2006 Zinta ha fatto parte del tour mondiale \u201cHeat 2006\u201d con Akshay Kumar, Saif Ali Khan, Sushmita Sen e Celina Jaitley.\nAttivit\u00e0 umanitarie.\nDurante i suoi anni di attivit\u00e0 cinematografica, Zinta \u00e8 stata coinvolta in varie attivit\u00e0 di volontariato ed ha aiutato alcune cause relative alle donne in India, come per esempio la prevenzione dell'infanticidio femminile. Zinta ha anche appoggiato le linee guida per la consapevolezza dell'AIDS e le campagne per ripulire Mumbai. Nel 2005, insieme ad altre star di Bollywood \u00e8 comparsa all\"HELP! Telethon Concert\", per la raccolta fondi da destinare alle vittime del Maremoto dell'Oceano Indiano del 2004.\nNel 2006 come ambasciatrice del \"Godfrey Phillips National Bravery Movement\", Zinta ha frequentato un campo di donazione del sangue organizzato dal Rotary Club di Delhi e dal Godfrey Phillips Awards, dando il suo supporto per la causa dell'emancipazione femminile e promuovendo la causa umanitaria della donazione del sangue.\nNel 2007, insieme a Rani Mukerji, ha donato 250.000 rupie dei suoi incassi dal Kaun Banega Crorepati per la Croce Rossa del Distretto di Shimla nell'Himachal Pradesh. Nel dicembre 2007 ha preso parte agli sforzi dell'Ufficio delle Nazioni Unite per il Controllo della Droga e la Prevenzione del Crimine (UNODC) per sopprimere il traffico di esseri umani in India. Ha prestato la sua voce per creare una consapevolezza contro le pratiche disumane, per il bisogno di assicurare protezione e riabilitazione per i pentiti e la punizione per i colpevoli."}
{"id": "1647758", "revid": "436907", "url": "https://it.wikipedia.org/wiki?curid=1647758", "title": "Suspended Animation (John Petrucci)", "text": "Suspended Animation \u00e8 il primo album in studio del chitarrista statunitense John Petrucci, pubblicato il 1\u00ba marzo 2005 dalla Sound Mind Music.\nDescrizione.\nPubblicato nel 2005, si tratta di un album totalmente strumentale, caratterizzato da molti assoli e da varie parti ritmiche. Alcune pubblicazioni presentano la traccia \"Curve\" spezzata in due parti, con la maggior parte del brano contenuta nella traccia 6 e la parte restante nella traccia 7. In queste edizioni, \"Lost Without You\" e \"Animate-Inanimate\" sono rispettivamente la traccia otto e nove."}
{"id": "1647765", "revid": "767487", "url": "https://it.wikipedia.org/wiki?curid=1647765", "title": "Milovan \u0110ori\u0107", "text": "Carriera.\nDa calciatore.\nDebutta da professionista nel 1967 con la Stella Rossa di Belgrado, dove rimane per sei stagioni, vincendo quattro campionati della RSF di Jugoslavia e due Coppe di Jugoslavia.\nAll'inizio della stagione 1973-1974 si trsaferisce in Spagna, al Real Oviedo, dove chiude la carriera.\nDa allenatore.\nTrasferitori a El Salvador allena dapprima il Club Deportivo \u00c1guila, tra il 1997 e il 1998 la Nazionale salvadoregna.\nAllena poi in Cina il Beijing Guoan per alcuni mesi, prima di tornare il patria e allenare dapprima la Nazionale jugoslava Under-21, e poi nel 2001 la Nazionale jugoslava."}
{"id": "1647766", "revid": "287204", "url": "https://it.wikipedia.org/wiki?curid=1647766", "title": "Milovan Doric", "text": ""}
{"id": "1647767", "revid": "4711", "url": "https://it.wikipedia.org/wiki?curid=1647767", "title": "Milovan Djoric", "text": ""}
{"id": "1647774", "revid": "439868", "url": "https://it.wikipedia.org/wiki?curid=1647774", "title": "Lung", "text": "Lung \u00e8 il secondo singolo estratto dall'album \"Blue Wonder Power Milk\" della band Hooverphonic.\nPer la promozione del brano, \u00e8 stato realizzato un remix pi\u00f9 radio friendly, con campionature sonore in stile 70's."}
{"id": "1647775", "revid": "15756", "url": "https://it.wikipedia.org/wiki?curid=1647775", "title": "Alesha Dixon", "text": "Ex membro del gruppo Mis-Teeq, ha debuttato come solista con un album nel 2006, senza ottenere un grande successo. Ha riscosso maggiore successo in seguito alla vittoria di un'edizione di \"Strictly Come Dancing\", versione britannica di \"Ballando con le stelle\", e da questa vittoria ha ottenuto una notevole fama. Sfruttando la rinnovata popolarit\u00e0 ha pubblicato un secondo disco, di maggior successo commerciale rispetto al precedente, dal quale \u00e8 stato estratto il brano \"The Boy Does Nothing\".\nBiografia.\nInfanzia, esordi, Mis-Teeq.\nAlesha Dixton ha avuto un'infanzia abbastanza travagliata: i suoi genitori hanno divorziato quando lei aveva 4 anni, mentre successivamente la futura cantante \u00e8 stata testimone di violenze domestiche subite da sua madre da parte di un nuovo partner. Una volta diplomatasi, la Dixon viene notata da un talent scout mentre frequentava un corso di danza al college: sar\u00e0 tuttavia in un viaggio in treno che Alesha incontrer\u00e0 l'uomo che le cambier\u00e0 definitivamente la vita, ossia un altro talent scout che le chiese se fosse interessata ad entrare a far parte di una girlband. Da qui nacquero dunque le Mis-Teeq.\nUna volta formato un gruppo composto da 4 componenti, le Mis-Teeq firmano un contratto con la \"Telstar Records\" ed iniziano a pubblicare del materiale, pubblicando il loro primo singolo \"Why\" nel 2001. Il brano diventa una top 10 hit in UK grazie ad un remix garage. Nonostante questo successo, Zena McNailly lascia il gruppo per entrare in un'altra band; il rimanente trio pubblica comunque il singolo \"All I Want\", che raggiunge addirittura la numero 2 in UK. Le ragazze pubblicano l'album \"Licking On Both Side\"s, ottenendo un buon successo in UK.\nNel 2003, il gruppo pubblica il singolo \"Scandalous,\" raggiungendo un notevole successo platenario. Segue l'album \"Eye Candy\", da cui vengono estratti altri due singoli: con questi brani il successo ritorna a livello nazionale, mentre l'album ottiene risultati commercialmente poveri anche in UK. Segue, ciononostante, il primo tour statunitense nel gruppo, in contemporanea al quale la band pubblica nel solo mercato americano una raccolta di brani tratti dai suoi due album. Nel 2005 il gruppo pubblica \"Mis-Teeq: The Greatest Hits\", per poi sciogliersi immediatamente dopo. Gi\u00e0 nel 2004, mentre il gruppo era ufficialmente ancora attivo, Alesha appare da sola in un video dei NERD, band capitanata da Pharrell Williams.\nFired Up, The Alesha Show, The Entertainer (2006-2012).\nIn seguito allo scioglimento del gruppo, Alesha Dixon firma un contratto con la Polydor Records. Nel 2006 la cantante debutta come solista con il suo primo album, intitolato \"Fired Up\", dal quale sono stati estratti i singoli \"Lipstick\" e \"Knockdown\". Per quanto riguarda le vendite questo disco si rivela un insuccesso: la Polydor rescinde dunque il contratto all'artista, che inizialmente prevedeva la pubblicazione di altri due album.\nIn seguito alla vittoria del reality show dedicato al ballo \"Strictly Come Dancing\", che le garantisce una forte notoriet\u00e0, Alesha firma un contratto discografico con la Asylum Records dopo che la stessa Polydor le aveva offerto di tornare a pubblicare musica insieme a loro. A questo punto, Alesha pubblica il suo secondo album \"The Alesha Show\", pubblicato nel 2008. Dal disco \u00e8 stato estratto il singolo \"The Boy Does Nothing\" che \u00e8 arrivato fino alla quinta posizione nella classifica del Regno Unito e ottime posizioni nelle classifiche di vari paesi tra cui Finlandia, Francia, Spagna e Norvegia. Grazie anche alla pubblicazione di altri tre singoli, \"Breathe Slow\", \"Let's Get Excited\" e \"To Love Again\", l'album ha riscosso pi\u00f9 successo del precedente raggiungendo buone posizioni nelle classifiche di vari paesi.\nA partire dal 2009, Alesha ha dato il via ad una carriera da giudice in talent show, entrando a far parte proprio della giuria di \"Strictly Come Dancing\". Tale nuova attivit\u00e0 entra parzialmente in conflitto con il tour atto alla promozione di The Alesha Show, costringendo la cantante a posticipare 3 concerti. il 3 settembre 2010 Alesha pubblica il singolo \"Drummer Boy\", che ha raggiunto la quindicesima posizione in Regno Unito. Questo singolo ha anticipato il nuovo album \"The Entertainer\", pubblicato il 22 novembre 2010. L'album \u00e8 stato prodotto da Rodney Jenkins.\nIl 20 ottobre 2010 Alesha presenta, insieme a Reggie Yates nell'Echo Arena di Liverpool la 15\u00aa edizione dei MOBO (Music Of Black Origin) Awards, cerimonia che premia gli artisti che si esprimono nel genere black.\nNel 2011 e 2012, Alesha pubblica i singolo \"Do It Our Way\" e \"Every Little Part Of Me\", a cui tuttavia non fa seguito un altro album. Sempre nel 2012, Alesha lascia la giuria di \"Strictly Come Dancing\" ed entra a far parte di quella di \"Britain's Got Talent\". La Dixon ha mantenuto l'impegno nelle edizioni successive dello show.\nDo It For Love (2015 - presente).\nNel 2015 Alesha Dixon forma l'etichetta Precious Stone Records, con la quale produce i suoi album e i suoi singoli. Vengono dunque pubblicati i singoli \"The Way We Are\" e \"Tallest Girl\", a cui fa seguito l'album \"Do It For Love\", pubblicato il 9 ottobre 2015.\nNel 2019, dopo aver continuato ogni anno a far parte della giuria di \"Britain's Got Talent\", \u00e8 entrata a far parte anche di quella di America's Got Talent: The Champions. Nel novembre 2020 collabora con Gary Barlow nel brano \"What Leaving's All About\".\nVita privata.\n\u00c8 stata sposata dal 2005 al 2006 con MC Harvey. Nel 2017 ha sposato il ballerino Azuka Ononye, con cui era fidanzata dal 2012. Insieme hanno una figlia di nome Azura Sienna Ononye, nata nell'ottobre del 2013."}
{"id": "1647779", "revid": "69275", "url": "https://it.wikipedia.org/wiki?curid=1647779", "title": "Leningrad cowboys", "text": ""}
{"id": "1647780", "revid": "1086846", "url": "https://it.wikipedia.org/wiki?curid=1647780", "title": "Atalanta Bergamasca Calcio 1989-1990", "text": "Questa voce raccoglie le informazioni riguardanti l'Atalanta Bergamasca Calcio nelle competizioni ufficiali della stagione 1989-1990.\nStagione.\nNella stagione 1989-1990 la squadra bergamasca sempre allenata da Emiliano Mondonico, dopo l'esperienza della stagione scorsa, riesce a bissare la qualificazione alla Coppa UEFA. In attacco hanno giocato Caniggia ed Evair, una coppia che ha permesso anche di espugnare il campo della Juventus.\nLa stagione della Dea si conclude con un discreto sesto posto in campionato con 36 punti, ma anche con la dolorosa scomparsa del presidente atalantino Cesare Bortolotti, deceduto in un incidente stradale nel giugno 1990. Con 10 centri il miglior marcatore stagionale dell'Atalanta \u00e8 stato l'argentino Claudio Caniggia. Lo scudetto viene vinto per la seconda volta dal Napoli, davanti al Milan.\nIl cammino dei narazzurri in Coppa Uefa si interrompe subito al primo turno, con i nerazzurri che vengono estromessi dallo , pareggio a Bergamo (0-0) nel turno di andata e vittoria russa a Mosca nella gara di ritorno (2-0).\nIn Coppa Italia l'Atalanta elimina la al primo turno e il al secondo. Nel successivo mini girone di qualificazione viene estromessa dal Milan: all'89' della partita decisiva Atalanta-Milan (1-1) del 24 gennaio 1990, i rossoneri non restituirono una rimessa laterale ai nerazzurri (che avevano cos\u00ec permesso a un giocatore milanista di essere assistito dai sanitari), passando invece la palla al proprio attaccante che veniva fermato irregolarmente in area, causando il rigore che Franco Baresi avrebbe poi trasformato per il definitivo pareggio.\nOrganigramma societario.\nArea direttiva\nArea organizzativa\nArea tecnica\nArea sanitaria"}
{"id": "1647782", "revid": "2021008", "url": "https://it.wikipedia.org/wiki?curid=1647782", "title": "Club Montepulciano", "text": "Club Montepulciano \u00e8 il terzo singolo per la promozione dell'album \"Blue Wonder Power Milk\" della band Hooverphonic.\n\u00c8 il primo singolo nel quale compare una b-side: \"Neon\".\nCanzone di successo in Belgio e nel Nord America, ha aiutato notevolmente ad incrementare la notoriet\u00e0 della band."}
{"id": "1647785", "revid": "1818647", "url": "https://it.wikipedia.org/wiki?curid=1647785", "title": "Ordine Piano", "text": "L'Ordine Piano (pronunciato e chiamato anche Ordine di Pio IX) \u00e8 attualmente il primo Ordine cavalleresco regolarmente conferito della Santa Sede apostolica. Segue per dignit\u00e0 gli ordini Supremo del Cristo e della Milizia Aurata, entrambi quiescenti.\nStoria.\nL'Ordine Piano venne fondato il 17 giugno 1847 da papa Pio IX con il breve \"Romanis Pontificibus\" per ricordare il suo primo anniversario di regno, ponendosi come continuazione degli antichi \"Cavalieri Pii\" o Piani o Partecipanti istituiti da papa Pio IV con la bolla \"Pii patris amplissimi\" del marzo 1559. Questi nobili cavalieri formavano la corte laica del Romano Pontefice, essendo definiti partecipanti proprio perch\u00e9 \"partecipavano\" alla vita del Pontefice, offrendogli la scorta e risiedendo, spesso, nel palazzo apostolico; spesso condividevano la mensa con il Pontefice e lo accompagnavano al pari dei camerieri segreti di cappa e spada. In buona sostanza, si tratta del braccio equestre della famiglia pontificia.\nCon il successivo breve \"Cum Hominum Mentes\" del 17 giugno 1849, venne confermato l'antico privilegio per cui l'appartenenza all'Ordine Piano conferiva la nobilt\u00e0 personale, creandolo dunque l'unico nobilitante della Santa Sede Apostolica. Con altro Breve dell'11 novembre 1856, lo stesso Romano Pontefice divise l'Ordine in tre classi: Cavalieri di Gran Croce, Commendatori e Cavalieri, ma il privilegio nobiliare continu\u00f2 ad essere appannaggio delle prime due classi Gran Croce (con nobilt\u00e0 ereditaria e quindi trasmissibile) e Commendatori (con nobilt\u00e0 personale), mentre per la terza classe, quella dei cavalieri, non veniva fatta menzione della nobilt\u00e0 nella lettera apostolica.\nCon la riforma e restaurazione degli Ordini Equestri Pontifici avvenuta sotto il pontificato di papa Pio X, con il Breve \"Multum ad excitandos\" del 7 febbraio 1905, per l'Ordine Piano venne creata una nuova classe, quella dei Commendatori con placca, che corrisponde di norma negli Ordini cavallereschi, alla classe dei Grandi Ufficiali.\nL'Ordine Piano venne poi nuovamente riformato da papa Pio XII, con la Bolla dell'11 novembre 1939 che soppresse la nobilt\u00e0 per gli appartenenti alla predetta Istituzione. Sul piano storico, il Cavalierato di Gran Croce dell'Ordine Piano ha ricoperto, quale titolo della Santa Sede esclusivo per la Classe nobiliare, dalla rifondazione di Pio IX alla denobilitazione voluta da Pio XII nel 1939, il ruolo che fu della Milizia Aurata prima della riforma di Gregorio XVI, ossia quello di titolo di rango e nobilitazione (destinato solo a membri di famiglie vantanti condizione gentilizia) della Santa Sede dal XVI secolo al 1841.\nAntefatti storico-giuridici.\nLa Milizia Aurata o Speron d'Oro \u00e8 stata \"usata\" quale titolo di rango e nobilitazione fino al 1841 (denobilitazione di Gregorio XVI e Confermatio di Pio X), unico conferimento della Santa Sede a riconoscere nobilt\u00e0 gentilizia e a concedere nobilt\u00e0 ereditaria, sostituito poi, e con analogo valore, dall'Ordine Piano e in particolare dal Cavalierato di Prima Classe, poi di Gran Croce, fondato da Pio IX e anch'esso denobilitato da Pio XII nel 1939.\nAttuale organizzazione.\nDopo l'Ordine Supremo del Cristo e dello Speron d'Oro, oggi l'Ordine Piano \u00e8 il pi\u00f9 prestigioso ordine equestre pontificio regolarmente conferito anche ai laici.\nVanta la precedenza nelle cerimonie sull'Ordine di San Gregorio Magno e sull'Ordine di San Silvestro Papa, nonch\u00e9 sull'Ordine Equestre del Santo Sepolcro di Gerusalemme e sull'Ordine di Malta; negli alti ruoli \u00e8 di conferimento protocollare, viene riconosciuto ai Capi di Stato in visita presso la Santa Sede, ai capi di Governo, ai Ministri ed al Corpo diplomatico dopo un periodo di permanenza a Roma.\nIl titolo di Cavaliere \u00e8 concesso con parsimonia, i conferimenti vanno a fedeli cattolici di distinta condizione, quasi sempre appartenenti ad antiche Casate nobiliari europee, in seguito a servigi di alto profilo resi alla Santa Sede Apostolica o direttamente alla persona del Pontefice.\nViene concesso dopo segnalazione del vescovo diocesano o, assai pi\u00f9 frequentemente, per motu proprio del Pontefice. Ovviamente non \u00e8 possibile candidarsi, essendo la segnalazione e la pratica un atto interno vaticano. L'autosegnalazione \u00e8 anzi causa di esclusione per ogni onorificenza pontificia.\nTutti i conferimenti, trattandosi di onorificenza statuale di prima classe secondo i manuali diplomatici internazionali, sono redatti sotto la forma solenne del breve pontificio, su pergamena, con il sigillo della Sede Apostolica, le chiavi decussate ed il triregno, e la firma del cardinale Segretario di Stato.\nPrivilegi.\nCome per gli altri Ordini Equestri Pontifici, l'uso dell'uniforme offre al Cavaliere il privilegio di scortare il vescovo all'ingresso ed all'uscita della Cattedrale, a sedersi alla destra dell'altare, ponendo la sciabola a terra e mantenendo la feluca in capo parimenti alla mitria del vescovo. Anche durante le celebrazioni il cavaliere dell'Ordine Piano ha la precedenza sugli altri insigniti di cavalierati pontifici di San Gregorio e di San Silvestro, nonch\u00e9 sui cavalieri dell'Ordine di Malta ed ai cavalieri dell'Ordine Equestre del Santo Sepolcro di Gerusalemme. Dava inoltre diritto al titolo di N.H. (nobiluomo), alla precedenza e passo su tutti gli altri laici nei Palazzi apostolici e negli edifici religiosi ed agli onori militari da parte della Guardia Svizzera e della Gendarmeria Vaticana.\nL'insignito pu\u00f2 sospendere l'insegna dell'Ordine alle proprie armi di famiglia. Qualora non fosse di nascita nobile o non possedesse un blasone, l'assegnazione del cavalierato dell'Ordine Piano conferisce all'insignito il diritto di crearsi uno stemma araldico.\nIn forza dei trattati bilaterali del 1929 rinnovati nel 1984, \u00e8 onorificenza riconosciuta anche dalla Repubblica Italiana con tutti i suoi privilegi e trattamenti protocollari e diplomatici.\nInsigniti dell'Ordine Piano.\nL'Ordine Piano \u00e8 stato in passato conferito a personalit\u00e0 non cattoliche come l'Imperatore d'Etiopia Hail\u00e9 Selassi\u00e9 I, a primi ministri del Regno delle Due Sicilie (Giustino Fortunato, Serracapriola), o ad esponenti del fascismo (Benito Mussolini, Galeazzo Ciano). In anni recenti \u00e8 stato conferito a tutti i Presidenti della Repubblica Italiana (Francesco Cossiga, Oscar Luigi Scalfaro, Carlo Azeglio Ciampi, Giorgio Napolitano, Sergio Mattarella) e ad ufficiali delle Guardie Svizzere. Ecco alcuni esempi di decorati storici dell'ordine:"}
{"id": "1647786", "revid": "118523860", "url": "https://it.wikipedia.org/wiki?curid=1647786", "title": "Antonio Jerocades", "text": "Biografia.\nDestinato dai genitori alla carriera ecclesiastica, studi\u00f2 nel seminario di Tropea. Si distinse per la sua precoce abilit\u00e0 nel comporre versi ispirati, come ha ricordato Benedetto Croce, all'opera del Metastasio. Nel 1759 apr\u00ec una scuola privata nel paese natale. In questo periodo scrisse il \"Saggio dell'umano sapere\", di stampo illuministico, che verr\u00e0 successivamente pubblicato a Napoli, e un componimento drammatico, \"La partenza delle Muse\", edito nel 1765 a Messina.\nNel 1765 si trasfer\u00ec a Napoli. Dietro raccomandazione di Antonio Genovesi, col quale era entrato in corrispondenza, venne assunto al \"Collegio Tuziano\" di Sora come maestro d'ideologia. Qui Jerocades compose anche delle opere teatrali, in cui emergevano le sue idee democratiche, indotte dalla frequentazioni degli ambienti massonici napoletani. Secondo il clero sorano, tuttavia, quelle opere non si attagliavano ai giovani del collegio, tant'\u00e8 che prima della rappresentazione del dramma \"Il ritorno di Ulisse\" (fissata per il Carnevale del 1770), che conteneva alcuni intermezzi ridicoli e di stampo anticlericale, in particolare il \"Pulcinella da Quacquero\", il vescovo di Sora emise un editto di censura: ne segu\u00ec un processo per eresia e sedizione, con la reclusione dell'intellettuale nel carcere vescovile. Scarcerato dopo sette mesi, nel 1771 lasci\u00f2 Sora per tornare a Napoli, dove divenne popolare come poeta improvvisatore. Nel 1775, invece, fu in Calabria: qui si dedic\u00f2 alla composizione delle raccolte \"Quaresimale poetico\" e \"La lira focense\", testimonianza di quello che Piromalli ha definito \u00abilluminismo massonico\u00bb.\nDi nuovo a Napoli, ottenne prima la cattedra di filologia (1791) e poi quella di economia e commercio (1793) all'Universit\u00e0 di Napoli. In questo periodo fond\u00f2, insieme a Carlo Lauberg, la Societ\u00e0 Patriottica Napoletana, coagulo dei principali esponenti del giacobinismo e dell'anti - giurisdizionalismo partenopeo (ovvero che miravano a costituire una repubblica e a limitare l'ingerenza della Chiesa nelle questioni politiche), cosa che determin\u00f2 la sua incarcerazione a Castel dell'Ovo e il processo, nel 1795, per apostasia, ma riebbe presto la libert\u00e0, avendo deciso di ritrattare. Anche per il conflitto interiore causato da una siffatta scelta, nel 1799 sostenne attivamente le idee rivoluzionarie, che per\u00f2, in seguito alla breve esperienza della Repubblica Napoletana (1799), gli costarono nuovamente il carcere, e quindi l'esilio a Marsiglia.\nRitornato a Napoli nel 1801, grazie all'amnistia prevista dalla pace di Firenze, Jerocades compose l'elogio di suo padre Andrea e di suo fratello Vincenzo, motivo che indusse a farlo rinchiudere nel convento dei Liguorini di Tropea, ove mor\u00ec."}
{"id": "1647788", "revid": "55935", "url": "https://it.wikipedia.org/wiki?curid=1647788", "title": "Antonio Ierocades", "text": ""}
{"id": "1647790", "revid": "179521", "url": "https://it.wikipedia.org/wiki?curid=1647790", "title": "Coppa del Mondo di biathlon", "text": "La Coppa del Mondo di biathlon \u00e8 un circuito internazionale di gare di biathlon organizzato annualmente dalla International Biathlon Union (IBU), a partire dalla stagione 1977-1978 per gli uomini, dalla stagione 1982-1983 per le donne.\nLe prove di Coppa del Mondo si svolgono da novembre-dicembre a marzo in vari centri europei, nordamericani e, a volte, sudcoreani. Attualmente si svolgono dieci tappe (compresi i Mondiali, che si svolgono negli anni non olimpici a rotazione fra i vari centri e, negli anni olimpici, i Giochi olimpici invernali) in altrettanti centri di biathlon con tre competizioni per centro (tranne a Mondiali e Olimpiadi, dove si svolgono tutte le competizioni), sia al maschile che al femminile.\nIl trofeo consegnato al vincitore \u00e8 una sfera di cristallo, che rappresenta il mondo, su un piedistallo. \u00c8 lo stesso trofeo consegnato ai vincitori delle Coppe del Mondo organizzate dalla Federazione Internazionale Sci (combinata nordica, sci alpino, sci di fondo, salto con gli sci e skiroll). Per questo a volte il termine \"sfera di cristallo\" \u00e8 usato come sinonimo di Coppa del Mondo.\nRegolamento.\nTipologie di gara.\nIndividuale.\nA volte indicata con l'espressione inglese \"individual\", si svolge lungo una distanza di 20\u00a0km per gli uomini e 15\u00a0km per le donne. Si va al tiro in quattro poligoni; ogni errore comporta un minuto di penalit\u00e0. Gli atleti partono a intervalli di 30 secondi l'uno dall'altro.\nSprint.\nSi svolge lungo una distanza di 10\u00a0km per gli uomini e 7,5\u00a0km per le donne. Si va al tiro in due poligoni; ogni errore comporta un giro da 150\u00a0m di penalit\u00e0. Gli atleti partono a intervalli di 30 secondi l'uno dall'altro.\nInseguimento.\nA volte indicata con l'espressione inglese \"pursuit\", si svolge lungo una distanza di 12,5\u00a0km per gli uomini e 10\u00a0km per le donne. Si va al tiro in quattro poligoni; ogni errore comporta un giro da 150\u00a0m di penalit\u00e0. Gli atleti partono secondo un ordine di partenza dettato dai distacchi registrati nella gara immediatamente precedente (generalmente la sprint), arrotondati al secondo.\nPartenza in linea.\nA volte indicata con l'espressione inglese \"mass start\", si svolge lungo una distanza di 15\u00a0km per gli uomini e 12,5\u00a0km per le donne. Si va al tiro in quattro poligoni; ogni errore comporta un giro da 150\u00a0m di penalit\u00e0. Gli atleti partono tutti simultaneamente.\nStaffetta.\nA volte indicata con l'espressione inglese \"relay\", si svolge nelle formule 7,5 x 4 per gli uomini (quattro atleti, ognuno deve percorrere 7,5\u00a0km) e 6 x 4 per le donne (quattro atlete, ognuna deve percorrere 6\u00a0km). Si va al tiro in due poligoni per ogni frazione e ogni atleta ha a disposizione tre ricariche per ogni poligono (pi\u00f9 i cinque colpi normali) nel caso di bersagli mancati. Se alla fine non tutti i bersagli sono stati colpiti, ogni errore comporta un giro da 150\u00a0m di penalit\u00e0.\nStaffetta mista.\nA volte indicata con l'espressione inglese \"mixed relay\", si svolge nella formula 6 x 2 + 7,5 x 2. Le prime due frazioni sono percorse dalle due donne (ognuna deve percorrere 6\u00a0km) e le ultime due frazioni dai due uomini (ognuno deve percorrere 7,5\u00a0km). Le regole riguardanti ciascuna frazione sono le medesime della staffetta.\nPunteggio.\nIl sistema di attribuzione del punteggio \u00e8 stato modificato pi\u00f9 volte dalla fondazione della Coppa del Mondo.\nUna particolarit\u00e0 della Coppa del Mondo di biathlon \u00e8 l'annullamento, a fine stagione, di alcuni risultati per ogni biatleta. Infatti i due peggiori risultati ottenuti, considerando tutte le gare della stagione, non vengono conteggiati al fine della classifica generale. Talvolta questo \"scarto\" dei risultati pu\u00f2 apportare cambiamenti decisivi per la l'assegnazione della Coppa. Questo sistema non cambia il punteggio finale di un biatleta che non abbia ottenuto punti in almeno tre gare durante la stagione, mentre chi ha partecipato e ottenuto punti in tutte le gare si vedr\u00e0 alla fine togliere alcuni punti. Questo sistema \u00e8 stato criticato perch\u00e9 pu\u00f2 danneggiare alcuni atleti. Per le classifiche delle coppe di specialit\u00e0, viene invece annullato il peggior risultato per ogni disciplina.\n2001-2008.\nDalla stagione 2000-2001 alla stagione 2007-2008 i punteggi erano cos\u00ec distribuiti: 50 punti per il primo posto, 46 per il secondo, 43 per il terzo, 40 per il quarto, 37 per il quinto, 34 punti per il sesto e cos\u00ec via, decrescendo di 2 punti per ogni posto, sino al 15\u00ba classificato (16 punti) e quindi di un punto a posto sino al 30\u00ba classificato, che riceveva 1 punto.\n2009-oggi.\nDalla stagione 2008-2009 vanno a punti i primi 40 classificati di ogni gara con punteggi cos\u00ec suddivisi: 60 per il primo, 54 per il secondo, 48 per il terzo, 43 per il quarto, 40 per il quinto e cos\u00ec via, decrescendo di 2 punti per ogni posto, sino al 9\u00ba classificato (32 punti) e quindi di un punto a posto sino al 40\u00ba classificato, che ricever\u00e0 1 punto.\nQuesto sistema di attribuzione dei punti \u00e8 diverso da quello applicato dalla Federazione Internazionale Sci nelle gare di sci alpino e nelle discipline di sci nordico (combinata nordica, salto con gli sci e sci di fondo). Consente di premiare la costanza di rendimento durante l'intera stagione: infatti, se un biatleta termina 10 gare al decimo posto otterr\u00e0 pi\u00f9 punti (310) di un biatleta che vince 5 gare e non ottiene nessun punto nelle altre (300). Paragonando questi risultati, uno sciatore che vince 5 gare otterr\u00e0 quasi il doppio dei punti (500) di chi si \u00e8 classificato sempre al decimo posto (260).\nSistema di attribuzione del punteggio:\nDalla stagione 2014-2015 \u00e8 stato introdotto un sistema di attribuzione dei punti differente per le partenze in linea:\nCentri di gara.\nI centri di biathlon che ospitano o hanno ospitato gare di Coppa del Mondo sono:"}
{"id": "1647797", "revid": "599013", "url": "https://it.wikipedia.org/wiki?curid=1647797", "title": "Cvetanka Hristova", "text": "In precedenza a Seul 1988 aveva raccolto una medaglia di bronzo.\nNel 1982 fu campionessa europea e, nel 1991, dopo aver stabilito la miglior prestazione mondiale dell'anno, vinse l'oro ai Campionati mondiali di Tokyo.\n. A 42 anni partecip\u00f2 alle Olimpiadi di Atene 2004 ma venne eliminata nelle qualificazioni con la quarantunesima misura.\nMuore di cancro il 14 novembre 2008."}
{"id": "1647799", "revid": "767487", "url": "https://it.wikipedia.org/wiki?curid=1647799", "title": "Magenta/Teek", "text": "Magenta/Teek! \u00e8 un cd demo promozionale, distribuito a tiratura limitata nel 1998 dalla band belga Hooverphonic.\nContiene \"Magenta\", il brano di chiusura dell'album \"Blue Wonder Power Milk\" oltre ad una demo di \"Lung\" e l'inedita \"Satin Doll\", entrambe cantate da Alex."}
{"id": "1647800", "revid": "339392", "url": "https://it.wikipedia.org/wiki?curid=1647800", "title": "Aeroporti pi\u00f9 trafficati del mondo per traffico internazionale", "text": ""}
{"id": "1647802", "revid": "57872", "url": "https://it.wikipedia.org/wiki?curid=1647802", "title": "Basilica di Santo Stefano (Lavagna)", "text": "La basilica collegiata di Santo Stefano \u00e8 un luogo di culto cattolico nel comune di Lavagna, in piazza Guglielmo Marconi, nella citt\u00e0 metropolitana di Genova. La chiesa \u00e8 sede della parrocchia omonima del vicariato di Chiavari-Lavagna della diocesi di Chiavari.\nNel maggio 1921 papa Benedetto XV l'ha elevata al rango di basilica minore.\nStoria.\nSecondo alcune fonti storiche, non ben documentate, la fondazione o la prima citazione del primo edificio religioso potrebbe essere risalente al VI secolo - precisamente nel 568 - o ancor prima nel V secolo. Alcuni documenti e ritrovamenti testimoniano che sul luogo dove oggi sorge l'odierna chiesa vi era la presenza un'antica torre di segnalazione - utile ai naviganti e marinai per l'ingresso al porto - dove a fianco fu poi eretta la prima chiesa, orientata verso ponente con campanile a levante e a tre navate interne. Tracce del precedente edificio sono ancora oggi ben visibili all'interno della canonica, specie gli archi e i pilastri formanti il vecchio coro.\nFu dall'VIII secolo per opera dei monaci dell'Ordine di San Colombano, presenti in Liguria fin dall'epoca longobarda, che, divenuta importante pieve nel territorio, assunse un'ampia giurisdizione di controllo delle altre cappelle e chiese locali - tra le quali la chiesa di San Giovanni Battista di Chiavari - oggi facenti parte dell'odierno territorio diocesano chiavarese. Una delle prime citazioni ufficiali \u00e8 risalente ad un lodo del 994 del conte Oberto di Lavagna.\nDivenuta collegiata dal 1060, fu sottoposta alla protezione della Santa Sede di Roma da papa Celestino III e occup\u00f2 negli anni a seguire una notevole importanza ecclesiale nei territori dell'arcidiocesi di Genova; la sua collegiata fu infatti la prima \"extra urbem\" al di fuori di Genova.\nNei secoli successivi la nobile famiglia locale dei Fieschi ebbe sempre uno speciale riguardo verso la chiesa, considerandola infine il punto saldo religioso del loro dominio nelle terre del Tigullio e della Repubblica di Genova. Proprio per meglio esercitarne il controllo feudale, fu costruito vicino alla chiesa e all'antica torre di segnalazione un castello che - per alcuni storici - furono demoliti, il castello e la torre, forse dai soldati genovesi nel 1100 o pi\u00f9 probabilmente nel 1200 dall'imperatore Federico II di Svevia per vendetta alla scomunica inflitta da papa Innocenzo IV della famiglia dei Fieschi.\nGli ultimi interventi di restauro, prima della conseguente riedificazione, furono eseguiti nel 1611. L'elevazione a basilica romana fu voluta dal pontefice genovese Benedetto XV con bolla pontificia del 16 maggio 1921.\nDescrizione.\nLa nuova chiesa.\nL'odierna struttura, voluta dalla popolazione e sostenuta dall'arcivescovo di Genova cardinal Stefano Durazzo, sorge sulle rovine del preesistente castello fliscano e dell'edificio religioso ed \u00e8 opera di Giovanni Battista o Gio Battista Ghiso, celebre architetto della Repubblica di Genova, che segu\u00ec o s'ispir\u00f2 ad un progetto del pi\u00f9 noto Gian Lorenzo Bernini. Una successiva ricerca dello storico Federico Alizieri attribuisce invece la paternit\u00e0 del progetto all'architetto Francesco da Novi, quest'ultimo camerale dei Padri del Comune di Genova.\nGrazie ad un'apposita tassa sulla vendita del grano, imposta dalla municipalit\u00e0 lavagnese, si diede ufficialmente l'avvio ai lavori posando la prima pietra il 15 agosto del 1650.\nCos\u00ec come si apprende da diverse fonti dell'epoca, i lavori procedettero abbastanza alacremente poich\u00e9 durante l'edificazione si assistette al crollo del campanile, il 1\u00ba novembre dello stesso anno, della precedente chiesa oramai in disuso. I due campanili, posti vicino alla marmorea facciata, furono ultimati nel 1657. L'edificazione, alla quale parteciparono numerosi e volontari abitanti di Lavagna, termin\u00f2 nel 1668 e la consacrazione solenne avvenne il 18 ottobre del 1703.\nGli interni.\nCos\u00ec come la precedente struttura anche l'odierno edificio \u00e8 diviso in tre navate scandite da colonne in parte binate e sorreggenti le arcate a tutto sesto. Sulla navata centrale si imposta una volta a botte con plastici costoloni, mentre nelle due restanti campate minori si elevano volte a cupola.\nGli altari e le opere.\nLa parte destra della chiesa vede il primo altare, detto \"dei Pescatori\", intitolato ai santi Pietro e Andrea il quale conserva una tela del pittore Sebastiano Galeotti raffigurante il \"Primato di san Pietro\" del XVIII secolo; il secondo, dedicato a san Giuseppe, presenta una tela ritraente la \"Sacra Famiglia\" di un probabile pittore di origine francese. Collocato nel 1855 l'altare presenta nella volta superiore l'affresco ritraente il \"Papa che proclama san Giuseppe patrono della Chiesa Universale\".\nIl terzo altare \u00e8 intitolato all'Assunta e ai santi Antonio da Padova, Caterina da Genova e Francesco Saverio; restaurato nel 1896 presenta nella volta la rappresentazione del \"Miracolo di sant'Antonio\". Il successivo altare, considerato il pi\u00f9 pregevole per le sue caratteristiche artistiche e architettoniche, \u00e8 dedicato a san Nicola di Bari e conserva un dipinto raffigurante il \"Cristo risorto, san Nicola e santo Stefano\" del pittore Domenico Piola; l'affresco della volta raffigura \"San Carlo Borromeo che d\u00e0 la Prima Comunione a san Luigi Gonzaga\".\nL'ultimo altare della navata destra \u00e8 dedicato alla Madonna del Rosario e l'ultimo restauro, cos\u00ec come si apprende da una lapide, \u00e8 risalente al 1882, la stessa datazione dei due dipinti del pittore chiavarese Gian Battista Pianello; \u00e8 lo stesso Pianello ad affrescare la cupola interna nel 1881 con la raffigurazione della \"Madonna che porge il rosario a san Domenico ed a santa Caterina\". I due laterali affreschi rappresentano invece \"Papa Pio V che annuncia la vittoria di Lepanto\" e dall'altra parte una rievocazione pittorica dell'annuale processione della popolazione lavagnese durante la festivit\u00e0.\nLa parte sinistra della chiesa vede invece nel primo altare, partendo dall'ingresso principale, l'ubicazione del battistero risalente al XIX secolo; nella piccola cupola interna \u00e8 affrescato l'evento biblico del Battesimo con la raffigurazione di Giovanni Battista, posto di schiena, e di Ges\u00f9. Il secondo altare \u00e8 intitolato alla Madonna della Guardia e comunemente detto \"dei Contadini\"; qui si conserva il dipinto del pittore Sebastiano Galeotti raffigurante la \"Madonna della Guardia con san Martino\" e nella volta l'affresco ritraente l'apparizione mariana sul monte Figogna tra Genova e Ceranesi dove oggi sorge l'omonimo santuario.\nIl terzo altare, il pi\u00f9 antico e restaurato nel 1880, \u00e8 intitolato all'Immacolata Concezione con l'omonima raffigurazione nella volta. Alla Santissima Trinit\u00e0 \u00e8 dedicato il successivo altare laterale con la presenza della tela ritraente la \"Santissima Trinit\u00e0, san Bernardo e san Rocco\"; nella volta l'affresco riprende il \"Sacro Cuore che appare a santa Maria\". Il quinto \u00e8 dedicato al Crocifisso di Ges\u00f9 con l'omonima tela del Piola; il tema della crocifissione viene ripresa negli affreschi laterali del pittore chiavarese Pianello con l\"'Invenzione della croce\" e il \"Trasporto delle reliquie\".\nIl maggiore, dedicato a santo Stefano, \u00e8 stato scolpito dai fratelli Bocciardi con statua marmorea, raffigurante il santo, dello scultore genovese Pasquale Bocciardo del XVIII secolo. I due quadri de \"Il Martirio\" e il \"Rinvenimento del corpo di santo Stefano\" sono opera del pittore Carlo Fontana; gli affreschi raffiguranti l\"'Ordinazione\" e la \"Predicazione di santo Stefano\" sono invece opera di Francesco Chiarella."}
{"id": "1647803", "revid": "125921332", "url": "https://it.wikipedia.org/wiki?curid=1647803", "title": "Bandiera dell'Antartide", "text": "L'Antartide non ha una vera e propria bandiera, tuttavia l'Organizzazione del Trattato Antartico ha adottato nel 2002 una sua propria bandiera. Nonostante ci\u00f2, sono stati proposti diversi disegni non ufficiali.\nBandiere proposte.\nSono state proposte diverse bandiere, tra cui una disegnata da Graham Bartram ed una disegnata da Whitney Smith.\nGraham Bartram.\nIl disegnatore Graham Bartram ha preso come modello la bandiera dell'ONU. Una mappa bianca del continente su uno sfondo blu che simboleggia la neutralit\u00e0 (Bartram era consapevole della sovrapposizione delle rivendicazioni territoriali di Regno Unito, Cile ed Argentina quando disegn\u00f2 la bandiera). Questa bandiera ha effettivamente sventolato nel continente antartico nel 2002 quando Ted Kaye, editore di \"Raven\", il giornale accademico della North American Vexillological Association, port\u00f2 diverse copie in grandezza naturale della bandiera in una crociera in Antartide. Nelle basi brasiliane, ucraine e britanniche questa bandiera sventola sui pennoni, rendendo ufficiale il suo innalzamento. Graham Bartram ha presentato uno studio (\"Bandiere sull'Antartide\") dove descriveva il primo innalzamento della bandiera di Bartram sull'Antartide a Stoccolma nel 2003 al 20\u00ba Congresso internazionale di vessillologia. \u00c8 probabilmente la pi\u00f9 conosciuta bandiera antartica, dato che \u00e8 quella pi\u00f9 diffusa su Internet.\nWhitney Smith.\nIl disegnatore Whitney Smith ha usato un colore ad alta visibilit\u00e0 per lo sfondo del suo disegno, l'arancione (\u00e8 il colore internazionale di soccorso, la bandiera contrasta molto con la neve e, per evitare confusione, \u00e8 diversa da qualunque altra bandiera della Terra). L'emblema \u00e8 formato da diversi componenti: la lettera A sta per Antartide, il segmento inferiore del globo rappresenta la posizione dell'Antartide sulla Terra (in accordo con la moderna convenzione di disegnare le mappe con il nord in alto), le due mani che reggono il segmento di globo rappresentano la pace tra gli uomini. L'emblema \u00e8 bianco per rappresentare la neve ed il ghiaccio antartici ed \u00e8 spostato verso il pennone per mantenere la sua integrit\u00e0 quando la bandiera si logora a causa dei forti venti del continente (quando c'\u00e8 molto vento la parte pi\u00f9 lontana dal pennone si sfilaccia pi\u00f9 facilmente di quella pi\u00f9 vicina). Comunque non sembra che sia mai stata fabbricata o usata, nonostante sia raffigurata in alcuni atlanti.\nBandiere territoriali.\nLe nazioni del Trattato Antartico usano le loro bandiere nazionali nelle rispettive stazioni di ricerca. Comunque alcune nazioni hanno una bandiera particolare per i loro possedimenti antartici.\nTerritorio Antartico del Regno Unito.\nLa bandiera del Territorio antartico britannico \u00e8 un defacimento della White Ensign britannica con l'aggiunta dello stemma del territorio.\nAltre colonie britanniche nella regione antartica sono le Isole Malvine e la Georgia del Sud e isole Sandwich meridionali, che hanno una propria bandiera.\nTerritori francesi.\nLa bandiera dell'amministratore (commissario) dei Territori francesi meridionali, che include le rivendicazioni territoriali francesi in Antartide, ha la bandiera francese nel cantone e lo stemma del commissario.\nProvincia di Terra del Fuoco, Antartide e Isole dell'Atlantico del Sud.\nLa provincia argentina della Terra del Fuoco include le rivendicazioni territoriali argentine in Antartide (da 25\u00b0 O a 74\u00b0 O). La bandiera fu adottata nel 1999 come risultato di una gara e rappresenta un uccello antartico e la Croce del Sud.\nRegione delle Magellane e dell'Antartide Cilena.\nLa Provincia dell'Ant\u00e1rtica Chilena nella Regione di Magellano e dell'Antartide Cilena include le rivendicazioni territoriali cilene in Antartide (da 53\u00b0 O a 90\u00b0 O). Puerto Williams \u00e8 la capitale della provincia, che include anche le isole a sud della Terra del Fuoco e di Capo Horn. La bandiera della Regione delle Magellane e dell'Antartide Cilena mostra la Croce del Sud sopra una catena di montagne.\nDipendenza di Ross.\nLa Dipendenza di Ross, la rivendicazione territoriale neozelandese in Antartide, usa la bandiera neozelandese, ma la bandiera del vessillologo James Dignan \u00e8 stata vista sventolare l\u00ec una volta. La bandiera neozelandese \u00e8 la base del suo disegno, sebbene egli rappresenti il Mare di Ross con uno sfondo azzurro e la Barriera di Ross con una striscia orizzontale alla base."}
{"id": "1647804", "revid": "125846695", "url": "https://it.wikipedia.org/wiki?curid=1647804", "title": "Ordine dello Speron d'oro", "text": "L'Ordine della Milizia Aurata, meglio conosciuto con il nome di Ordine dello Speron d'oro, \u00e8 un ordine cavalleresco pontificio conferito a coloro che si siano prodigati per diffondere il messaggio della Chiesa, o a coloro che abbiano contribuito alla gloria della Chiesa con le armi, gli scritti, o con altri atti illustri.\nL'ordine \u00e8 quiescente dal 2019, anno della morte dell'ultimo insignito, il granduca Giovanni di Lussemburgo anche se ancora esistente nelle famiglie che ottennero la nobilt\u00e0 ereditaria entrando nella Milizia Aurata \nStoria.\nLe origini.\nL'origine \u00e8 incerta, ma anteriore al XVI secolo.\nPrecedentemente alle riforme di Gregorio XVI e Pio X, la Milizia Aurata non era un Ordine Cavalleresco, bens\u00ec un titolo nobiliare, pi\u00f9 precisamente di dignit\u00e0 gentilizia e di pertinenza pontificia, concesso per collazione diretta o subcollazione, grazie al quale si accedeva alla nobilt\u00e0 ereditaria derivante da tale conferimento pontificio. Il titolo era conferito previo \"esame\" del candidato e del suo \"genus\" (vi \u00e8 un documento che lo comprova presso l'archivio Sforza-Cesarini di Milano), in quanto era conferito a nobili (diversamente dal Palatinato, privo di tale condizione iniziale), preferibilmente di nobilt\u00e0 generosa, eventualmente per riconoscimento di maturata condizione gentilizia (\"more nobilium\"). Nei rari casi in cui fu concessa a geni di tutti i tempi, nell'ambito delle arti, soprattutto, era necessario riconoscerne prima, per sovrane prerogative pontificie, la maturata condizione di nobilt\u00e0 gentilizia della famiglia, altrimenti il titolo, essendo di rango, non poteva essere conferito. La Milizia Aurata concedeva, per tradizione, anche il privilegio del titolo di Conte Palatino, mentre il palatinato (Conte Palatino) riceveva il privilegio della Milizia, ovviamente (in tal caso, senza presupposti n\u00e9 effetti del titolo equestre aurato realmente conferito). Come ogni titolo di rango, risultava essere \"certificazione\" dello status gentilizio della famiglia, quale presupposto, e concedere la nobilt\u00e0 ereditaria, quale effetto (analogamente al Cavalierato di Gran Croce dell'Ordine Piano fino alla de-nobilitazione avvenuta nel 1939 per volere di Pio XII).\nIl titolo non era ereditario, ma conferiva la nobilt\u00e0 generica ereditaria, almeno da Paolo III alle riforme ottocentesche. Di primaria importanza storica le subcollazioni di Paolo III e Sisto V alle universit\u00e0 di Macerata e Fermo (si vedano le cronache del conferimento al Dominus Angelo Palombi), affinch\u00e9 potessero concedere a nome del pontefice Milizia Aurata e Palatinato. Il Sovrano Ordine di Malta, considera il Palatinato di nobilt\u00e0 generosa solo se in presenza della Milizia Aurata.\nTra 1803 e 1815, Pio VII ricondusse il titolo nell'ambito di un ordine statutario, ma nel mantenimento delle prerogative di nobilitazione legate al rango; diversamente, con Gregorio XVI e Pio X, verr\u00e0 a perdere valore nobiliare sia nei presupposti pretesi che negli effetti, divenendo un titolo onorifico e mantenendo l'assetto di ordine equestre.\nAssorbimento e scorporamento dall'Ordine di San Silvestro; l'ordine oggi.\nNel 1841, papa Gregorio XVI, decise di assorbire l'Ordine dello Speron d'oro in quello di Ordine di San Silvestro da poco creato con la dicitura \"Ordine di San Silvestro e della Milizia Aurata\". Papa Pio X, per\u00f2, decise di restaurarlo nel proprio status separato con decreto del 7 febbraio 1905, in commemorazione del giubileo d'oro della definizione dogmatica dell'Immacolata Concezione, ponendolo sotto il patronato della Beata Vergine Maria.\nEsso viene ritenuto il pi\u00f9 antico ordine cavalleresco della Santa Sede. L'onorificenza viene conferita \"motu proprio\" dal Papa. Esso viene conferito solo per merito, non tenendo conto perci\u00f2 della nobilt\u00e0 di nascita, come era caratteristica del vecchio titolo. Esso viene comunemente considerato il secondo ordine della Chiesa cattolica in merito d'importanza dopo l'Ordine Supremo del Cristo. L'ultimo insignito fu il granduca Giovanni di Lussemburgo (1921-2019).\nLa Milizia Aurata e il Sacro Romano Impero.\nDal medioevo alla fine del Sacro Romano Impero, imposta da Napoleone I a Francesco II d'Asburgo-Lorena (non pi\u00f9 Imperatore del S.R.I., ma Imperatore d'Austria - 1806), fu concessione anche imperiale. Anche in tal caso, il titolo di Cavaliere Aurato si accompagnava a quello di Conte Palatino (per lo pi\u00f9, ma non sempre, concesso come titolo non ereditario) e alla nobilt\u00e0 semplice ereditaria.\nLa Milizia Aurata e i Titoli di rango e nobilitazione della Santa Sede.\nLa Santa Sede ha avuto due soli Ordini di rango e nobilitazione: l'Ordine Piano di Pio IX (dalla Fondazione alla denobilitazione del 1939) con nobilt\u00e0 ereditaria (Titolo di Prima Classe, poi di Gran Croce) e, per secoli, la Milizia Aurata o Speron d'oro, la quale \u00e8 stata giuridicamente \"usata\" quale titolo di rango e nobilitazione fino al 1841, unico conferimento della Santa Sede a riconoscere nobilt\u00e0 gentilizia e a concedere nobilt\u00e0 ereditaria, sostituito poi, con analogo valore, dall'Ordine Piano. L'istituto di nomina scelto dai Pontefici, la collazione diretta o la subcollazione, era ed \u00e8 potenzialmente \"variabile\", ovvero dipende dalla sola volont\u00e0 del Pontefice regnante e non ha (non aveva) influenza alcuna sulle caratteristiche giuridiche del titolo, il quale, se di rango e nobilitazione, restava tale. Le modifiche giuridiche del titolo, invece, dipesero e dipendono da atti pubblici del sovrano pontefice, ovvero da decreti (Bolle) specifici; atti analoghi denobilitarono la Milizia Aurata nel 1841 e l'Ordine Piano nel 1939.\nLe insegne.\nL'emblema dell'Ordine, dopo la riforma del 1905, consiste in:\nL'uniforme ufficiale consiste in una tunica rossa decorata con due file di bottoni, rifinita con un collare nero e polsini decorati in oro, pantaloni neri listati d'oro, spalline ornamentali con frange d'oro e sormontate con l'emblema dell'ordine, uno sperone d'oro, oltre alla presenza di un bicorno nero decorato con fili d'oro e con una coccarda coi colori papali. Al fianco una spada con le insegne dell'ordine.\nI decorati dell'Ordine potevano circondare il proprio scudo araldico con le insegne dell'Ordine."}
{"id": "1647805", "revid": "1543377", "url": "https://it.wikipedia.org/wiki?curid=1647805", "title": "Port Glasgow", "text": "Port Glasgow (\"Port Ghlaschu\" in gaelico, \"Port Glesga\" in scots) \u00e8 una citt\u00e0 dell'area amministrativa scozzese dell'Inverclyde, nel Regno Unito, immediatamente ad est di Greenock, sulla riva sinistra dell'estuario del fiume Clyde. Secondo le stime del 2004, Port Glasgow conta circa 15.760 abitanti.\nStoria.\nLa citt\u00e0 odierna di Port Glasgow origin\u00f2 dal piccolo villaggio di \"Newark\" (che probabilmente prese il nome dall'omonimo castello). Le navi mercantili provenienti dalla Francia e dai Paesi Bassi scaricavano qui il proprio carico, che veniva poi trasportato a Glasgow su imbarcazioni pi\u00f9 leggere che risalivano il fiume Clyde. Nel 1667, l'amministrazione di Glasgow si occup\u00f2 della costruzione di un porto e la citt\u00e0 cambi\u00f2 il suo nome a Port Glasgow (bench\u00e9 su alcune mappe del XVIII secolo figuri il nome di \"Newport Glasgow\").\nNel XIX secolo Port Glasgow si era ormai affermata come centro per la costruzione navale. Nel 1762 fu costruito qui il primo bacino di carenaggio della Scozia, poi ingrandito nel 1874. Anche il primo battello commerciale a vapore in Europa, il \"PS Comet\", fu costruito qui nel 1812 (una sua replica \u00e8 oggi situata al centro di Port Glasgow, nel luogo di costruzione dell'originale).\nPort Glasgow assunse lo status di burgh nel 1833, ma in questo stesso periodo la sua importanza come porto cominci\u00f2 a diminuire, in seguito all'opera di abbassamento del fondale del fiume Clyde e alla costruzione di nuove strade e ferrovie nella regione. Come conseguenza, la costruzione navale divenne l'attivit\u00e0 principale della citt\u00e0 fino al decadimento della fine del XX secolo (un solo cantiere \u00e8 sopravvissuto fino ad oggi).\nNel 1841 fu aperta la stazione ferroviaria sulla linea Gourock-Glasgow, permettendo un rapido collegamento della citt\u00e0 alle altre localit\u00e0 sulla riva meridionale del Clyde ed a Glasgow stessa.\nMonumenti e luoghi d'interesse.\nCastello di Newark.\nIl castello di Newark, sulla riva del Clyde, risale al 1484. Nel 1597 l'edificio fu ingrandito, nelle forme attuali di una dimora rinascimentale a tre piani. Le mura protettive originali furono demolite, lasciando solo la torre orientale, che fu convertita in uccelliera. Il castello fu la residenza della famiglia nobiliare fino al 1694, quando mor\u00ec l'ultimo dei Maxwell.\nL'edificio venne acquisito dallo stato nel 1909 ed \u00e8 oggi un'attrazione turistica curata dall'istituzione Historic Scotland. Dei cantieri navali che nel XIX secolo circondavano il castello, oggi rimane solo il cantiere \"Ferrgusons\", mentre il resto della zona circostante \u00e8 stato adibito a parco, con una passeggiata sul lungomare.\nParklea.\nVari acri della riviera di Parklea, adiacente al castello ed al relativo parco sono stati acquisiti dal National Trust for Scotland, allo scopo di proteggere l'area dall'espansione dei cantieri navali.\nMunicipio.\nIl municipio risale al 1815 ed \u00e8 caratterizzato da una torre con l'orologio alta 45 metri. L'edificio, disegnato dall'architetto David Hamilton, \u00e8 stato di recente convertito in biblioteca, dal momento che Port Glasgow non \u00e8 pi\u00f9 un \"burgh\" autonomo.\nSport.\nPort Glasgow ha ospitato in passato due societ\u00e0 calcistiche, il \"Port Glasgow Athletic F.C.\" ed il \"Port Glasgow Athletic Juniors F.C.\". Una volta scioltesi entrambe le societ\u00e0, \u00e8 stata fondata una nuova societ\u00e0, il Port Glasgow F.C., che gioca le partite casalinghe nello stadio della vicina Greenock."}
{"id": "1647807", "revid": "1305772", "url": "https://it.wikipedia.org/wiki?curid=1647807", "title": "Faith (singolo George Michael)", "text": "Faith \u00e8 un singolo composto ed interpretato da George Michael, pubblicato dall'etichetta discografica Columbia Records nell'ottobre del 1987, il secondo estratto dall'album omonimo.\nNel Regno Unito ha raggiunto la seconda posizione nella classifica settimanale, mentre secondo \"Billboard Magazine\" \u00e8 stato il singolo pi\u00f9 venduto negli Stati Uniti nel 1988.\nIl 45 giri, nella versione base, presenta sul lato A la versione \"Single Mix\" della durata di 3:16, mentre sul retro \u00e8 contenuta la \"Dance Remix Radio Edit\", che dura 5:24.\nTracce.\n7\": UK / Epic EMU 2\n12\": UK / Epic EMU T2\nU.S. CD single\nVersione dei Limp Bizkit.\nFaith \u00e8 stato il secondo singolo del gruppo musicale statunitense Limp Bizkit. \u00c8 una cover della canzone di George Michael ed \u00e8 compresa nella lista tracce dell'album \"Three Dollar Bill, Yall$\", del 1997.\nIl video, pubblicato il 20 novembre 1998, mostra delle scene dei Limp Bizkit dentro il loro tour bus ed al concerto del \"Family Values Tour\" 1998. Si vede Fred Durst e Wes Borland vestirsi come i loro alter ego: \"The Weapon\" e \"The Liquidator\", con Borland che spiega che \"...odia i Limp Bizkit\". \u00c8 anche presente Jonathan Davis, cantante dei Korn."}
{"id": "1647809", "revid": "1684799", "url": "https://it.wikipedia.org/wiki?curid=1647809", "title": "Stradivari Soil", "text": "Lo Stradivari Soil (pronunciato ) \u00e8 un antico violino realizzato nel 1714 dal liutaio cremonese Antonio Stradivari. Risale al cosiddetto \"periodo d'oro\" del celebre maestro, ed \u00e8 uno dei suoi migliori strumenti.\nIl \"Soil\" \u00e8 caratterizzato da una brillante vernice rossa e un fondo d'acero in due pezzi.\nPrende il nome da Am\u00e9d\u00e9e Soil, che lo comper\u00f2 nel 1902; il violino fu successivamente acquistato dal collezionista viennese Oscar Bondy, che compr\u00f2 anche lo \"Stradivari Hellier\" del 1679. Yehudi Menuhin acquist\u00f2 il \"Soil\" nel 1950 e, nel 1986, lo pass\u00f2 a Itzhak Perlman, l'attuale proprietario.\nCon questo strumento, nel 1997 Perlman ha registrato la popolare Cinema Serenade con la Pittsburgh Symphony Orchestra.\nCompare in una missione secondaria del videogioco post-apocalittico Fallout 3."}
{"id": "1647810", "revid": "729019", "url": "https://it.wikipedia.org/wiki?curid=1647810", "title": "Eden (Hooverphonic)", "text": "Eden \u00e8 il quarto effettivo, ed ultimo singolo estratto dell'album \"Blue Wonder Power Milk\" della band Hooverphonic."}
{"id": "1647812", "revid": "339392", "url": "https://it.wikipedia.org/wiki?curid=1647812", "title": "Maggiori aeroporti per traffico passeggeri internazionali del mondo", "text": ""}
{"id": "1647815", "revid": "164044", "url": "https://it.wikipedia.org/wiki?curid=1647815", "title": "\u00c5ge Hareide", "text": "Carriera.\nDa calciatore vest\u00ec per cinquanta volte la maglia della sua Nazionale, mettendo a segno anche cinque reti.\nPer anni fu allenatore del Molde, precisamente nei periodi che vanno dal 1985 al 1991 e dal 1993 al 1997.\nSuccessivamente allen\u00f2 in Svezia, all'Helsingborg. Qui nel 1998 fu vicino a far rivincere l'Allsvenskan ai rossoblu a 58 anni di distanza dall'ultima volta, ma il trionfo sfum\u00f2 con la sconfitta esterna dell'ultima giornata contro il gi\u00e0 retrocesso H\u00e4cken. Il titolo nazionale arriv\u00f2 tuttavia l'anno successivo, quando l'Helsingborg chiuse l'Allsvenskan 1999 davanti a tutti.\nDopo il successo con gli svedesi, Hareide si trasfer\u00ec in Danimarca al Br\u00f8ndby, con cui vinse il campionato 2001-2002. Dal 1\u00ba gennaio 2003 torn\u00f2 ufficialmente in patria per guidare il Rosenborg con un accordo triennale.\nLa sua prima parentesi sulla panchina bianconera dur\u00f2 solo un anno, riuscendo comunque a vincere il titolo norvegese.\nNel dicembre del 2003, infatti, egli venne nominato nuovo commissario tecnico della Nazionale norvegese, ruolo che mantenne fino al 2009.\nHareide torn\u00f2 poi in Svezia, questa volta all'\u00d6rgryte per una breve parentesi, quindi si sedette sulla panchina del Viking che lasci\u00f2 il 9 giugno 2012 a causa degli scarsi risultati conseguiti. Il 14 giugno successivo, fu nominato nuovo allenatore dell'Helsingborg, al posto di Conny Karlsson, rimanendo fino al termine del campionato.\nIl 9 gennaio 2014 divent\u00f2 ufficialmente l'allenatore del Malm\u00f6 FF. La squadra si qualific\u00f2 alla fase a gironi di Champions League, e a fine stagione si conferm\u00f2 campione di Svezia. La qualificazione ai gironi di Champions League venne bissata l'anno successivo, con la differenza rispetto alla stagione precedente che in campionato arriv\u00f2 un 5\u00ba posto. Il 2 dicembre 2015 ufficializz\u00f2 l'intenzione di dimettersi da tecnico del Malm\u00f6, lasciando l'incarico di fatto pochi giorni pi\u00f9 tardi, dopo l'ultima partita stagionale contro il Real Madrid in Champions League.\nIl 10 dicembre successivo venne presentato come nuovo commissario tecnico della , subentrando al dimissionario Morten Olsen. Con un contratto in scadenza ad agosto 2020, Hareide avrebbe dovuto lasciare tutto l'incarico dopo gli Europei; tuttavia, a seguito del loro rinvio di un anno a causa della pandemia di COVID-19 in Europa, il suo ultimo incontro rimase il pareggio per 1-1 con l' del novembre 2019, con il quale riusc\u00ec ad ottenere una striscia record di 34 partite consecutive da imbattuto."}
{"id": "1647820", "revid": "256896", "url": "https://it.wikipedia.org/wiki?curid=1647820", "title": "Ordine di San Silvestro", "text": ""}
{"id": "1647823", "revid": "287204", "url": "https://it.wikipedia.org/wiki?curid=1647823", "title": "Commagene", "text": "La Commagene (; ) \u00e8 una regione dell'Asia Minore, posta nella moderna Turchia sud-orientale, al confine con la Siria.\nStoria.\nGi\u00e0 citt\u00e0-Stato luvia (Kummuhi, XII secolo a.C.) dopo la caduta dell'Impero ittita, fece parte dell'antica Armenia, in particolare della provincia di Sofene, ma, sotto i Seleucidi, Sofene e Commagene furono separate e andarono a costituire il Regno di Sofene.\nSuccessivamente, attorno al 163 a.C., i Seleucidi staccarono la Commagene dalla Sofene: in quello stesso anno, il satrapo locale, Tolomeo di Commagene, si dichiar\u00f2 sovrano del Regno di Commagene, con capitale Samosata (rinominata Antiochia di Commagene). Il regno rimase indipendente fino al 72, quando Vespasiano la inglob\u00f2 nella provincia romana di Siria.\nNel quarto anno di regno di Vespasiano (dal luglio del 72), Antioco, re della Commagene, fu implicato in vicende tali che lo portarono a dover rinunciare al trono del regno \"cliente\" di Commagene a vantaggio di un'annessione romana. Giuseppe Flavio racconta che il governatore di Siria, Lucio Cesennio Peto, non sappiamo se in buona o cattiva fede nei confronti di Antioco, mand\u00f2 una lettera a Vespasiano accusando lo stesso regnante, insieme suo figlio Epifane, di voler ribellarsi ai Romani e di aver gi\u00e0 preso accordi con il re dei Parti. Bisognava prevenirli per evitare una guerra che coinvolgesse l'impero romano.\nGiuntagli una simile denuncia, l'imperatore non pot\u00e9 non tenerne conto, tanto pi\u00f9 che la citt\u00e0 di \"Samosata\", la maggiore della Commagene, si trova sull'Eufrate, da dove i Parti avrebbero potuto passare il fiume ed entrare facilmente entro i confini imperiali. Cos\u00ec Peto venne autorizzato ad agire nel modo pi\u00f9 opportuno. Il comandante romano allora, senza che Antioco e i suoi se l'aspettassero, invase la Commagene alla testa della \"legio VI Ferrata\" insieme ad alcune coorti e \"ali\" di cavalleria ausiliaria, oltre ad un contingente di alleati del re Aristobulo di Calcide e di Soemo di Emesa.\nL'invasione avvenne senza colpo ferire, poich\u00e9 nessuno si oppose all'avanzata romana o resistette. Una volta venuto a sapere della notizia, Antioco non pens\u00f2 di far guerra ai Romani, al contrario prefer\u00ec abbandonare il regno, allontanandosi di nascosto su un carro con moglie e figli. Giunto a centoventi stadi dalla citt\u00e0 verso la pianura, si accamp\u00f2.\nFrattanto Peto invi\u00f2 un distaccamento a occupare \"Samosata\" con un presidio, mentre col resto dell'esercito si diresse alla ricerca di Antioco. I figli del re, Epifane e Callinico, che non si rassegnavano a perdere il regno, preferirono impugnare le armi, e tentarono di fermare l'armata romana. La battaglia divamp\u00f2 violenta per un'intera giornata; ma anche dopo questo scontro dall'esito incerto, Antioco prefer\u00ec fuggire con la moglie e le figlie in Cilicia. L'aver abbandonato figli e sudditi al loro destino, gener\u00f2 un tale sconcerto nel morale delle sue truppe che alla fine i soldati commageni preferirono consegnarsi ai Romani. Al contrario il figlio Epifane, accompagnato da una decina di soldati a cavallo, attravers\u00f2 l'Eufrate e si rifugi\u00f2 presso il re dei Parti Vologese, il quale lo accolse con tutti gli onori.\nFino alla fine del I secolo a.C., la popolazione della regione era in massima parte linguisticamente ed etnicamente armena, con consistenti minoranze semitiche, in particolar modo sire."}
{"id": "1647828", "revid": "712828", "url": "https://it.wikipedia.org/wiki?curid=1647828", "title": "Big Comic Original", "text": "Big Comic Original \u00e8 una rivista giapponese di genere seinen manga pubblicata dalla Shogakukan, amata in prevalenza da pubblico maschile con et\u00e0 compresa tra i 12 e i 65 anni."}
{"id": "1647830", "revid": "599013", "url": "https://it.wikipedia.org/wiki?curid=1647830", "title": "Xiao Yanling", "text": "Biografia.\nIl suo miglior risultato in carriera \u00e8 71,68 m, stabilito a Pechino nel 1992, che gli valse la miglior prestazione mondiale stagionale, impresa che ha ripetuto nel 1997. Quel suo risultato \u00e8 ancora oggi record asiatico.\nAlle Olimpiadi di Atlanta 1996 si \u00e8 piazzata quinta."}
{"id": "1647831", "revid": "767487", "url": "https://it.wikipedia.org/wiki?curid=1647831", "title": "Aselin Debison", "text": "Aselin deve il suo nome ad Aslan, il leone delle \"Cronache di Narnia\", di C. S. Lewis. Inizia la sua carriera nel 1999, cantando durante una protesta dei minatori della sua citt\u00e0 natale. Poco dopo la sua performance, comincia a lavorare ad un album di Natale, \"The Littlest Angel\", pubblicato nel 2001. Nel 2002 venne notata da Peter Gelb, della Sony. Il suo album di debutto, \"Sweet Is the Melody\" fu pubblicato quello stesso anno.\nNel 2003, Aselin Debison viene scelta per cantare per Elisabetta II al Roy Thomson Hall a Toronto, durante la visita della regina in terra canadese.\nAselin ha cantato il gruppo folk Runrig e il cantante Bruce Guthro durante uno speciale della CBC intitolato \"Aselin Debison: Sweet Is the Melody\". La sua performance ha compreso una selezione di canzoni dal suo primo album e canzoni popolari dell'isola di Cape Breton, come l'inno dell'isola. Il tour di promozione di \"Sweet Is the Melody\" ha toccato citt\u00e0 come New York e Tokyo.\nUna traccia di Sweet is the Melody \u00e8 una cover di Over the Rainbow (arrangiamento di Israel Kamakawiwo'ole), eseguita in un medley con What a Wonderful World.\nNel marzo del 2005, Aselin pubblica il suo nuovo album, \"Bigger than Me\", dal quale vengono estratti i singoli \"Life\" e \"Faze\" che acquisiscono una certa popolarit\u00e0 radiofonica. Tutte le canzoni dell'album sono state scritte personalmente da Aselin, con l'aiuto di Dave Thomson e del produttore Thomas Salter. Il suo cambio di stile dal Pop Celtico a delle sonorit\u00e0 pi\u00f9 Pop/Rock \u00e8 stato un completo successo.\nDopo il suo ultimo album, Aselin non ha pi\u00f9 pubblicato nuovi singoli, n\u00e9 \u00e8 partita per un tour, n\u00e9 \u00e8 apparsa in televisione. La sua ultima apparizione \u00e8 stata nella trasmissione \"Rita MacNeil's Cape Breton\""}
{"id": "1647832", "revid": "61051", "url": "https://it.wikipedia.org/wiki?curid=1647832", "title": "Construcciones Aeron\u00e1uticas", "text": "La Construcciones Aeron\u00e1uticas, S.A., semplicemente nota anche come CASA, \u00e8 un'azienda aeronautica spagnola, che attualmente ha assunto la denominazione EADS-CASA in quanto consociata spagnola della EADS.\nStoria.\nCASA.\nLa Construcciones Aeron\u00e1uticas S.A. venne fondata nel 1923 a Siviglia, in Spagna da Jos\u00e9 Ortiz de Echag\u00fce.\nEADS-CASA.\nDal 1999 la CASA \u00e8 diventata parte della EADS, la European Aerospace Corporation, assieme alla francese A\u00e9rospatiale-Matra, ed alle tedesche Dornier-Werke GmbH e DASA. Da allora la branca spagnola della EADS ha assunto il nome di EADS-CASA.\nL'attuale amministratore delegato della EADS-CASA \u00e8 Carlos Su\u00e1rez.\nAttualmente l'EADS-CASA ha circa 7.500 dipendenti.\nMilitary Transport Aircraft Division (MTAD).\nLa MTAD \u00e8 una sussidiaria della EADS-CASA con sede a Madrid, specializzata nella realizzazione di aerei da trasporto militare nella fascia dai 3.000 ai 9.000\u00a0kg. Oltre 700 sono i modelli C-212, C-235 e C-295 realizzati sono ad oggi.\nUn altro dei velivoli prodotti dall'azienda \u00e8 un Airbus A330-200 modificato come aerocisterna (Airbus A330 MRTT), offerto in una versione alla RAAF e successivamente alla RAF in un'altra versione tramite la compagnia AirTanker."}
{"id": "1647841", "revid": "113757", "url": "https://it.wikipedia.org/wiki?curid=1647841", "title": "Lago Bruno", "text": ""}
{"id": "1647844", "revid": "104265", "url": "https://it.wikipedia.org/wiki?curid=1647844", "title": "Parco locale di interesse sovracomunale", "text": "I parchi locali di interesse sovracomunale (PLIS) sono una forma di tutela del territorio particolare istituita dalla Regione Lombardia nel 1983. Questi parchi sono costituiti da aree terrestri, fluviali, lacustri ed eventualmente da tratti di mare prospicienti la costa, di valore ambientale e naturalistico, che costituiscano, nell'ambito di uno o pi\u00f9 comuni adiacenti, un sistema omogeneo, individuato dagli assetti naturalistici dei luoghi, dai valori paesaggistici e artistici e dalle tradizioni culturali delle popolazioni locali.\nFino al 2001 erano istituiti dalle singole regioni italiane con delibera di giunta, ora direttamente dai comuni e successivamente verificate e riconosciute dalle province. Anche i vincoli sono comunali e sono legati al piano regolatore generale dell'ente stesso.\nQuesta tipologia di parchi non \u00e8 inserito nell'elenco ufficiale delle aree naturali protette (EUAP) che \u00e8 un elenco stilato, e periodicamente aggiornato, dal Ministero dell'ambiente e della tutela del territorio e del mare - Direzione per la Conservazione della Natura, che raccoglie tutte le aree naturali protette, marine e terrestri, ufficialmente riconosciute.\nElenco parziale con indicati i PLIS ed altre aree naturali protette minori. "}
{"id": "1647845", "revid": "1305772", "url": "https://it.wikipedia.org/wiki?curid=1647845", "title": "Lago Lungo", "text": "Il toponimo lago Lungo pu\u00f2 riferirsi a:"}
{"id": "1647846", "revid": "33689", "url": "https://it.wikipedia.org/wiki?curid=1647846", "title": "Parco sovracomunale", "text": ""}
{"id": "1647847", "revid": "33689", "url": "https://it.wikipedia.org/wiki?curid=1647847", "title": "Plis", "text": ""}
{"id": "1647848", "revid": "113757", "url": "https://it.wikipedia.org/wiki?curid=1647848", "title": "Lago Badana", "text": ""}
{"id": "1647850", "revid": "599013", "url": "https://it.wikipedia.org/wiki?curid=1647850", "title": "Larisa Korotkevi\u010d", "text": "Il suo primato personale \u00e8 71,30 metri, ottenuto nel maggio 1992 a So\u010di. Nel 1993 ha stabilito la miglior prestazione mondiale stagionale."}
{"id": "1647853", "revid": "648655", "url": "https://it.wikipedia.org/wiki?curid=1647853", "title": "Defacimento", "text": "Defacimento \u00e8 un termine usato in araldica e vessillologia per indicare l'aggiunta di un simbolo ad una bandiera gi\u00e0 esistente, creandone cos\u00ec una nuova. Ad esempio la bandiera dell'Australia \u00e8 un defacimento della Blue Ensign britannica, creato con l'aggiunta della Croce del Sud nel settore pi\u00f9 lontano dal pennone e della Stella del Commonwealth in quello pi\u00f9 vicino, al di sotto della bandiera del Regno Unito."}
{"id": "1647854", "revid": "599013", "url": "https://it.wikipedia.org/wiki?curid=1647854", "title": "Lapide (disambigua)", "text": ""}
{"id": "1647861", "revid": "287204", "url": "https://it.wikipedia.org/wiki?curid=1647861", "title": "Koji Nakata", "text": ""}
{"id": "1647863", "revid": "256896", "url": "https://it.wikipedia.org/wiki?curid=1647863", "title": "Supremo Ordine della Milizia di Nostro Signore Ges\u00f9 Cristo", "text": ""}
{"id": "1647866", "revid": "663330", "url": "https://it.wikipedia.org/wiki?curid=1647866", "title": "Salli Richardson", "text": "Biografia.\nNata nell'Illinois, figlia di Marcia Harris e Duel Richardson. Il padre ha origini italiane ed inglesi, la madre afroamericana ha origini native americane. Debutta all'inizio degli anni novanta con film come \"Doppia anima\", \"Pioggia di soldi\" e \"Posse - La leggenda di Jessie Lee\".\nNegli anni seguenti si divide tra lavori cinematografici, come ' e \"La grande promessa\", e lavori televisivi prestando la voce alla serie animata \"Gargoyles - Il risveglio degli eroi \" e prendendo parte alle serie \"In tribunale con Lynn\" e '.\nNel 2002 prende parte ad \"Antwone Fisher\", esordio alla regia dell'attore Denzel Washington, in seguito recita in \"Biker Boyz\" ed in \"Anaconda - alla ricerca dell'orchidea maledetta\". Dal 2006 al 2012 ha interpretato Allison Blake nella serie TV \"Eureka\", mentre nel 2007 ha preso parte nel ruolo della moglie di Will Smith a \"Io sono leggenda\".\nDal 2002 \u00e8 sposata con l'attore Dondre Whitfield, la coppia ha una figlia di nome Parker Richardson Whitfield."}
{"id": "1647869", "revid": "767487", "url": "https://it.wikipedia.org/wiki?curid=1647869", "title": "Topolino e i fantasmi", "text": "Topolino e i fantasmi (\"Lonesome Ghosts\") \u00e8 un film del 1937 diretto da Burt Gillett. \u00c8 un cortometraggio d'animazione della serie \"Mickey Mouse\", distribuito negli Stati Uniti dalla RKO Radio Pictures la vigilia di Natale del 1937. Il film, che vide il ritorno di Gillett alla Disney dopo tre anni passati alla Van Beuren Studios, segna il primo utilizzo della \"vernice trasparente\", un effetto speciale inventato dal reparto animazione della Disney e qui utilizzato per realizzare i fantasmi. A partire dagli anni novanta \u00e8 noto anche col titolo Gli scacciafantasmi. Nel 2002 \u00e8 stato inserito nel film di montaggio direct-to-video \"Topolino e i Cattivi Disney\".\nTrama.\nQuattro fantasmi che infestano una casa abbandonata si annoiano poich\u00e9 non hanno pi\u00f9 nessuno da spaventare, cos\u00ec uno di loro chiama l'azienda sterminatrice di fantasmi Ajax (i cui soci sono Topolino, Paperino e Pippo) fingendosi un cliente. Gli sterminatori entrano nella casa in rovina non trovando nessuno ad accoglierli, e si separano per circondare i fantasmi. Questi ultimi iniziano cos\u00ec a fare vari scherzi agli sterminatori. Topolino viene guidato al piano di sopra e cerca di aprire una porta, trovandosi assalito da un'ondata d'acqua. Nel frattempo Paperino, spaventato da suoni di stoviglie e catene che cadono, viene picchiato con un'asse di legno. Pippo, in una camera da letto, rimane aggrovigliato in un com\u00f2 e punge il proprio sedere con uno spillo, scambiando i suoi pantaloni blu per un fantasma. Alla fine i tre sterminatori si ricoprono accidentalmente di melassa e farina, che li fanno sembrare a loro volta dei fantasmi. I veri fantasmi, a tale visione, fuggono dalla casa terrorizzati. Topolino, Paperino e Pippo, liberatisi del \"travestimento\", guardano vittoriosi i fantasmi in fuga senza capire come siano riusciti a scacciarli.\nDistribuzione.\nEdizione italiana.\nIl primo doppiaggio conosciuto fu eseguito nel 1979 dalla D.E.F.I.S. su dialoghi di Roberto De Leonardis originariamente per il film di montaggio \"Buon compleanno, Topolino\" (1978), ma fu poi impiegato anche per l'inclusione del corto nella VHS \"Paperino e i racconti misteriosi\" del giugno 1985. Tale VHS rappresenta la prima distribuzione in Italia del corto autonomo, che usc\u00ec poi nei cinema il 16 aprile 1987 abbinato a \"Basil l'investigatopo\". Nell'ottobre 1992 il corto fu incluso nella prima VHS della serie per l'edicola \"VideoParade\" con un nuovo doppiaggio a opera della Royfilm con nuovi dialoghi di Andrea De Leonardis, utilizzato in tutte le successive occasioni.\nEdizioni home video.\nDVD.\nIl cortometraggio fu distribuito come contenuto speciale nelle edizioni DVD e VHS de \"Le avventure di Ichabod e Mr. Toad\", uscite in America del Nord il 6 giugno 2000 e in Italia nel marzo 2003. Fu poi restaurato e incluso nel secondo disco della raccolta \"Topolino star a colori\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004. In Italia il corto \u00e8 incluso, senza i titoli di testa e di coda, anche nell'antologia VHS e DVD \"Il mio eroe Topolino\" (uscita il 23 marzo 2004). \u00c8 stato successivamente inserito, con un nuovo restauro, nel primo volume della collana dedicata al programma \"Topolino che risate!\", uscito in America del Nord il 26 ottobre 2010 e in Italia il 19 gennaio 2011.\nAltri media.\nI quattro fantasmi riappaiono nei videogiochi \"The Great Circus Mystery Starring Mickey &amp; Minnie\" ed \"Epic Mickey - La leggendaria sfida di Topolino\" (dove vengono battezzati Gilbert, Ian, Gabriel e Screechin' Sam) e nella serie TV \"House of Mouse - Il Topoclub\". Il corto \u00e8 inoltre alla base di un livello del videogioco \"Topolino Mania\", e una sua scena con nuova colonna sonora appare in \"Disney's Magical Mirror Starring Mickey Mouse\"."}
{"id": "1647872", "revid": "71433", "url": "https://it.wikipedia.org/wiki?curid=1647872", "title": "Salli Richardson-Whitfield", "text": ""}
{"id": "1647874", "revid": "38120", "url": "https://it.wikipedia.org/wiki?curid=1647874", "title": "Korg Trinity", "text": "Korg Trinity \u00e8 un sintetizzatore ed una music workstation di grande successo creata dalla Korg nel 1996. \u00c8 stata la prima workstation ad offrire espansioni non solo per i suoni, ma anche per funzioni avanzate come le porte SCSI ed ADAT, diversi tipi di generazione del suono, capacit\u00e0 di registrare l'audio. Era considerata una delle pi\u00f9 complete music workstations. Esternamente aveva una finitura argentata che la rendeva molto riconoscibile.\nSchermo.\nUna delle caratteristiche che hanno reso famosa questa music workstation \u00e8 lo schermo.\nLa Korg Trinity era dotata di uno schermo grafico LCD da 320 x 240 pixel dotato di tecnologia TouchView, vale a dire che si trattava di uno schermo Touch screen. \nVa ricordato che tutti gli altri sintetizzatori dell'epoca avevano un'interfaccia molto pi\u00f9 semplice, con uno schermo che solitamente era costituito da due righe alfanumeriche di 20 caratteri.\nModelli.\nLa Korg Trinity \u00e8 stata venduta in diverse versioni:"}
{"id": "1647876", "revid": "281901", "url": "https://it.wikipedia.org/wiki?curid=1647876", "title": "Parco nazionale W", "text": "Il parco nazionale W (francese: \"\"W\" du Niger\") \u00e8 uno dei principali parchi nazionali del Niger, situato lungo i meandri del fiume Niger, a forma di \"W\". Nonostante la maggior parte del parco si trovi in Niger, alcune porzioni sconfinano in Benin e Burkina Faso. I suoi 10000\u00a0km\u00b2 sono largamente abitati dall'uomo. Il parco venne creato per decreto il 4 agosto 1954.\nIl parco \u00e8 noto per i suoi grandi mammiferi, tra cui oritteropi, babbuini, bufali neri, caracal, ghepardi, elefanti, ippopotami, leopardi, leoni, servali e facoceri.\nIl parco divenne patrimonio dell'umanit\u00e0 dell'UNESCO nel 1996; nel 2017 il sito \u00e8 stato ampliato ai parchi nazionali Arly del Burkina Faso e Pendjari del Benin, divenendo cos\u00ec un patrimonio transfrontaliero col nome di Complesso W-Arly-Pendjari."}
{"id": "1647877", "revid": "339392", "url": "https://it.wikipedia.org/wiki?curid=1647877", "title": "EADS-CASA", "text": ""}
{"id": "1647880", "revid": "126257", "url": "https://it.wikipedia.org/wiki?curid=1647880", "title": "Parco Sovracomunale Rile Tenore Olona", "text": ""}
{"id": "1647881", "revid": "767487", "url": "https://it.wikipedia.org/wiki?curid=1647881", "title": "Fronton internazionale", "text": "Il fronton internazionale \u00e8 uno sport ideato per unificare i regolamenti degli sport sferistici che si praticano con una mano facendo rimbalzare la palla contro un muro. Dal 1993 si disputa annualmente un campionato mondiale per le categorie di atleti professionisti e atleti dilettanti nello stesso evento che include la competizione di gioco internazionale.\nRegolamento.\nSi gioca con palla in materiale sintetico avente diametro 4,8\u00a0cm e peso 65\u00a0g su campo lungo 10,6\u00a0m e largo 1,8\u00a0m all'aperto o in sferisterio. Il muro frontale, dove lanciare la palla, \u00e8 largo 6,1\u00a0m e alto 4,9\u00a0m quindi i giocatori o giocatrici spesso si affiancano tra loro durante le azioni di gioco. Le forme di gioco sono due: individuale e doppio; gli atleti possono indossare protezioni per la mano che colpisce la palla. Ogni partita \u00e8 vinta da chi totalizza 2 set (sport) e in caso di parit\u00e0 1-1 si disputa un terzo set: ogni set \u00e8 vinto da chi totalizza 21 punti. "}
{"id": "1647889", "revid": "78273", "url": "https://it.wikipedia.org/wiki?curid=1647889", "title": "Ernesto Patern\u00f3 Castello di Caraci", "text": ""}
{"id": "1647890", "revid": "729019", "url": "https://it.wikipedia.org/wiki?curid=1647890", "title": "CASA Espacio", "text": "La CASA Espacio \u00e8 un'azienda aerospaziale spagnola sussidiaria della EADS-CASA, specializzata in progettazione e realizzazione di protezioni termiche ed attrezzature di controllo per applicazioni spaziali.\nA seguito della riorganizzazione della EADS del 2003 diventa di propriet\u00e0 dell'EADS Astrium Group assumendo la denominazione CASA Espacio. L'azienda, dal gennaio 2004 con sede a Madrid, impiega circa 340 dipendenti."}
{"id": "1647891", "revid": "287204", "url": "https://it.wikipedia.org/wiki?curid=1647891", "title": "Seconda Lega interregionale", "text": "La Seconda Lega interregionale di calcio svizzero \u00e8 il massimo campionato svizzero di calcio puramente amatoriale, il quinto livello su una scala di 9. Essa \u00e8 gestita dalla Lega Amatori della \"Associazione Svizzera di Football\".\nFino alla stagione 1999-2000 era chiamata semplicemente \"Seconda Lega\", ma poi \u00e8 stata divisa in \"Seconda Lega interregionale\" e \"Seconda Lega regionale\"."}
{"id": "1647892", "revid": "110157", "url": "https://it.wikipedia.org/wiki?curid=1647892", "title": "Santuario della Madonna di Campocavallo", "text": "Il santuario della Beata Vergine Addolorata sorge nel territorio comunale di Osimo (AN), nella frazione di Campocavallo. Fu edificato tra il 1892 e il 1905 per volere di don Giovanni Sorbellini, in seguito ad un prodigio avvenuto nella chiesetta preesistente.\nDal 2008 nel Santuario della Madonna Addolorata viene celebrata la \"Missa Tridentina\", cio\u00e8 la Santa Messa tradizionale di rito latino. Attualmente la \"Missa Tridentina\" viene celebrata alle ore 16:00 ogni domenica e festa di precetto.\nStoria.\nIl prodigio.\nCampocavallo oggi \u00e8 una frazione molto popolosa, che si estende nella vallata del fiume Musone, a tre chilometri verso sud da Osimo; ma alla fine del 1800 non era altro che un crocevia tra Jesi, Loreto, Castelfidardo e Recanati, munito di una chiesetta. In essa era stata posta da don Sorbellini un'immagine oleografica della Madonna Addolorata, ottenuta dietro compenso da un mercante ambulante. Il 16 giugno 1892, giorno del Corpus Domini, l'immagine sud\u00f2 lacrime. Il giorno seguente, 17 giugno, sotto gli occhi di diversi e autorevoli testimoni, la Vergine raffigurata nel quadro mosse gli occhi; il prodigio continu\u00f2 per dieci anni consecutivi. Subito la notizia del prodigio fece riversare a Campocavallo pellegrini e fedeli provenienti da tutta Italia e anche dal resto d'Europa.\nLa costruzione e i restauri.\nL'edificazione del santuario fu subito affidata da Don Sorbellini all'architetto osimano Costantino Costantini (1854-1937) nel 1892. La prima pietra venne posata il 10 dicembre del 1892. I lavori delle chiesa vera e propria si svolsero con rapidit\u00e0 e si conclusero nel 1905. Il 21 settembre 1905 il Santuario venne consacrato e tre giorni dopo dedicato alla Madonna. Nel 1913 la costruzione del campanile venne conclusa e fu popolato di campane. Don Giovanni Sorbellini mor\u00ec il 18 luglio 1918. Gli succedettero Don Arturo Cutoloni e Don Ludovico Amadini. Il 25 settembre 1932 avvenne l'incoronazione dell'immagine con una solenne celebrazione. La mattina del 30 marzo del 1938, quando il custode apr\u00ec il Santuario, si accorse che il quadro era stato rubato. Lo stesso venne ritrovato in tarda mattinata, poco distante, lacerato in vari punti a causa dello strappo dei preziosi che lo ornavano. Nel 1948 arriv\u00f2 nel Santuario l'Ordine dei Servi di Maria. Nella notte tra il 23 e il 24 aprile 1976 una nuova banda di ladri rub\u00f2 il quadro. Anche questa volta venne ritrovato ulteriormente lacerato. Nell'autunno del 1986 i Servi di Maria lasciarono il Santuario per cedere il posto al Clero diocesano. Dal 2001 il santuario \u00e8 custodito dai Frati Francescani dell'Immacolata. Dal 2005 al 2007 sono stati eseguiti imponenti lavori di ristrutturazione ed oggi il santuario domina il centro della trafficata frazione, affiancato dal pregevole campanile.\nArchitettura.\nLo stile scelto rispecchia l'Eclettismo che dominava nel periodo in Europa. Sia nell'interno che nell'esterno la caratteristica dominante \u00e8 l'arco a sesto rialzato\nInterno.\nAll'interno il santuario \u00e8 posto in tre navate, divise da dieci pilastri e sei colonne. La pianta \u00e8 a croce latina. Nell'edicoletta marmorea dell'abside domina la figura di Nostra Signora dei Sette Dolori. Fatto di materiale laterizio, il santuario \u00e8 piacevole per la semplicit\u00e0 delle linee in stile neo-rinascimentale lombardo e l'ampio respiro delle arcate. Nel Santuario sono presente diverse cappelle: la cappella di San Vincenzo Ferreri (con le vetrate di Santa Rosa da Lima, San Domenico e Santa Caterina da Siena); la cappella di Sant'Antonio di Padova (con le vetrate di San Francesco, Papa Leone XIII e Sant'Antonio di Padova) e la cappella del Crocifisso. Sono presenti anche numerose statue di rara bellezza: dell'Addolorata, di Sant'Antonio Abate, di Sant'Antonio di Padova, di San Giuseppe sposo di Maria, un bellissimo Sacro Cuore di Ges\u00f9, la statua di San Vincenzo Ferreri e quella di Sant'Isidoro agricoltore.\nSulla cima della cupola svetta, protetta a sua volta da una seconda semi-sfera, una statua della Madonna.\nLa Festa del Covo.\nA Campocavallo, fin dal 1939, nel mese di agosto si celebra la Festa del Covo. Il cosiddetto \"covo\", espressione della fede e della cultura contadina della zona, \u00e8 un carro che presenta una costruzione fatta quasi interamente da spighe di grano intrecciate. Viene portato in processione in onore della Vergine e ogni anno rappresenta una diversa immagine di carattere religioso.\nBiografia.\nMarino Cecconi, Paolo Sconocchini, \"Il Santuario di Campocavallo\", 1988"}
{"id": "1647895", "revid": "101141440", "url": "https://it.wikipedia.org/wiki?curid=1647895", "title": "Piazza del Municipio", "text": ""}
{"id": "1647897", "revid": "244212", "url": "https://it.wikipedia.org/wiki?curid=1647897", "title": "Marcantonio Colonna (cardinale del XVI secolo)", "text": ""}
{"id": "1647899", "revid": "1305772", "url": "https://it.wikipedia.org/wiki?curid=1647899", "title": "Massimo Ballone", "text": "Ballone \u00e8 l'ex boss della \"Banda Battestini\" di Pescara e fu condannato a oltre trent'anni di carcere per numerose rapine a banche e portavalori a cavallo degli anni Settanta e Ottanta.\nNel carcere di Sulmona scrive un libro autobiografico, \"Al di sotto del cuore\" (Edizioni Tracce), con prefazione di Francesco Sidoti. Si laurea con lode in Scienze dell'educazione presso l'Universit\u00e0 dell'Aquila di criminologia sociale dal titolo \"Responsabilizzazione e presa di coscienza nella pena\". Durante la detenzione e gli studi, scrive a Indro Montanelli ponendogli domande di storia moderna\nUmberto Galimberti nel dicembre del 2002 particolarmente colpito dal suo libro autobiografico ne consiglia la lettura in una recensione dedicatagli sull'intera pagina culturale de \"La Repubblica\".\nSulla sua vicenda il regista Massimo D'Anolfi realizza nel 2003 un film-documentario, \"Si torna a casa - appunti per un film\". Nel 2005 pubblica su \"La Grande Promessa\", giornale del carcere di Porto Azzurro, uno studio sulle biblioteche nei penitenziari.\nDopo ventiquattro anni di pena scontata ottiene la semilibert\u00e0. Lavora presso \"La Cometa\", una cooperativa di manutenzione di parchi pubblici.\nNel 2006 mette a segno una rapina milionaria ad un furgone blindato e, divenuto \"il pi\u00f9 noto esponente della malavita abruzzese\", viene clamorosamente riarrestato (nel corso dell'operazione dei carabinieri denominata \"Ultimo minuto\") mentre prepara un colpo al caveau dell'Ivri di Sambuceto contenente 20 milioni di euro. Nell'aprile 2008 riceve una prima condanna a 2 anni e 4 mesi di reclusione al termine di un processo con rito abbreviato nel quale \u00e8 stato riconosciuto come capo della banda criminale autrice di una serie di rapine. Decorsi i termini di carcerazione preventiva viene rimesso in libert\u00e0 e sottoposto alla vigilanza speciale. Sposato con Diana, la sua compagna moldava, \u00e8 diventato padre di una bimba e successivamente di un bambino.."}
{"id": "1647900", "revid": "399", "url": "https://it.wikipedia.org/wiki?curid=1647900", "title": "Big Comic Spirits", "text": " \u00e8 una rivista giapponese a cadenza settimanale del genere seinen manga pubblicata dalla Shogakukan, seguita da pubblico maschile tra i 20 e i 25 anni, originariamente lanciata il 14 ottobre 1980.\nStoria.\nBig Comic Spirits \u00e8 stato lanciato il 14 ottobre 1980 come rivista mensile. Il seguente giugno, pass\u00f2 a una rivista quindicinale pubblicata il 15 e il 30 di ogni mese. A partire dall'aprile del 1986, la rivista pass\u00f2 a una versione settimanale, con nuovi numeri rilasciati ogni luned\u00ec.\nLa circolazione nel 2008 \u00e8 stata in media di oltre 300.000 copie, ma nel 2015 era scesa a 168.250. Nel 2009 Shogakukan ha lanciato una nuova rivista companion, Monthly Big Comic Spirits."}
{"id": "1647906", "revid": "729019", "url": "https://it.wikipedia.org/wiki?curid=1647906", "title": "Molod\u00eb\u017enaja (metropolitana di Mosca)", "text": "Molod\u00eb\u017enaja \u00e8 una stazione della Metropolitana di Mosca, situata sulla Linea Arbatsko-Pokrovskaja. Fu costruita nel 1965 come parte della Linea Fil\u00ebvskaja; il 7 gennaio 2008 Molod\u00eb\u017enaja fu staccata da quest'ultima linea e divenne parte della Linea Arbatsko-Pokrovskaja, che in tal modo si estese verso nord da Park Pobedy.\nLa stazione \u00e8 costruita secondo il tipico design con pilastri: l'architetto fu Robert Pogrebnoy. I pilastri sono di marmo bianco con venature rosa; i muri sono ricoperti di piastrelle."}
{"id": "1647908", "revid": "72396", "url": "https://it.wikipedia.org/wiki?curid=1647908", "title": "WiiWare", "text": "WiiWare \u00e8 una sezione apposita del Canale Wii Shop del Wii disponibile in Giappone, in America e in Europa.\nQuesto canale \u00e8 stato pensato per offrire un servizio analogo a quello fornito da Sony con il PlayStation Store e quello fornito da Microsoft con il Marketplace, ovvero creare una sorta di \"negozio virtuale\" da cui comprare, tramite l'acquisto di appositi punti, giochi e contenuti aggiuntivi per giochi. Questi punti si chiamano Nintendo Points e sono acquistabili sia online che offline; sono gli stessi che vengono utilizzati anche per l'acquisto dei videogiochi per il Canale Virtual Console.\nWiiWare appare (gratuitamente) connettendosi online al Wii Shop. La sua inaugurazione \u00e8 avvenuta il 20 maggio 2008 in Europa.\nGiochi.\nI giochi per WiiWare hanno un costo variabile tra i 500 e i 1500 Nintendo Points. Qui di seguito l'elenco dei giochi disponibili con i relativi costi:\nSuccessi.\nNintendo of Europe non ha diffuso i dati di vendita riguardo ai giochi del Canale Wii Ware, ma ha affermato che il lancio \u00e8 stato accolto molto bene dai giocatori europei e ha rilevato che il gioco pi\u00f9 scaricato \u00e8 stato LostWinds, seguito da TV Show King e Final Fantasy Crystal Chronicles: My Life as a King."}
{"id": "1647909", "revid": "486946", "url": "https://it.wikipedia.org/wiki?curid=1647909", "title": "Antonello nel paese delle meraviglie", "text": ""}
{"id": "1647912", "revid": "37401", "url": "https://it.wikipedia.org/wiki?curid=1647912", "title": "Repubblica Romana", "text": ""}
{"id": "1647916", "revid": "9498", "url": "https://it.wikipedia.org/wiki?curid=1647916", "title": "Deathlock", "text": ""}
{"id": "1647918", "revid": "767487", "url": "https://it.wikipedia.org/wiki?curid=1647918", "title": "Antwone Fisher (film)", "text": "Antwone Fisher \u00e8 un film biografico del 2002, esordio alla regia dell'attore Denzel Washington, ispirato alla storia vera di Antwone Fisher. Il film segna anche il debutto cinematografico dell'attore Derek Luke.\nTrama.\nIl marinaio di colore Antwone Fisher ha dei seri problemi di autocontrollo, non riuscendo a controllare improvvisi attacchi di collera. Dopo l'ennesimo conflitto con i commilitoni, i superiori gli affiancano uno psichiatra che possa aiutarlo. Il Dr. Jerome Davenport inizia gradualmente a scavare nel passato traumatico di Fisher, facendo venire a galla la sua turbolenta infanzia, quando venne abbandonato dalla madre in un orfanotrofio, dopo essere nato in un istituto penitenziario, fino all'adozione da parte di una coppia molto religiosa, da parte della quale Fisher dovette subire ogni tipo di maltrattamento ed abuso. Il rapporto tra Fisher e il Dr. Davenport servir\u00e0 a lenire i traumi di Antwone, ma sar\u00e0 di beneficio a Davenport stesso, da tempo in crisi con la moglie che non riesce a dargli un figlio."}
{"id": "1647927", "revid": "124141838", "url": "https://it.wikipedia.org/wiki?curid=1647927", "title": "Aleksandr Nikolaevi\u010d Jakovlev", "text": "Biografia.\nDopo aver combattuto nella Seconda guerra mondiale, si laure\u00f2 in scienze storiche, all'universit\u00e0 della sua citt\u00e0. Si iscrisse poi al PCUS, nel cui apparato lavor\u00f2 dal 1953 al 1966.\nCol tempo per\u00f2 le sue idee si svilupparono in senso liberale e nel novembre 1972 pubblic\u00f2 sulla \"Literaturnaja Gazeta\" un articolo intitolato \"Contro l'anti-storicismo\" in cui entrava nello scontro interno al partito tra occidentalisti e slavofili, attaccando questi ultimi. L'articolo suscit\u00f2 la condanna del Politburo e Jakovlev fu destituito dalle cariche di partito.\nInviato come ambasciatore in Canada, dove rimase 10 anni, strinse amicizia con il Primo ministro canadese Pierre Trudeau.\nTornato in patria, dal 1983 al 1985 diresse l'Istituto per l'economia mondiale e le relazioni internazionali dell'Accademia delle scienze dell'URSS. Nel 1985 Jakovlev divenne consigliere di Michail Gorba\u010d\u00ebv, il quale era appena diventato segretario generale del Partito Comunista dell'Unione Sovietica. In tale veste Jakovlev fu uno dei massimi ispiratori della politica di riforme conosciuta come \"perestrojka\" (ristrutturazione), la quale \u00e8 ampiamente ritenuta una causa significativa del crollo del blocco orientale e della dissoluzione dell'Unione Sovietica.\nNel 1986 entr\u00f2 nella segreteria con mandato sulle questioni relative all'ideologia, l'informazione e la cultura. Nel 1987 fu eletto membro del Politburo e nominato presidente della commissione per la \"glasnost\"' (trasparenza). In questa qualit\u00e0 contribu\u00ec alla liberalizzazione della stampa sovietica, facendo pubblicare, fra l'altro, opere fino allora proibite.\nNel 1989 diventa membro del Consiglio dei deputati del popolo. La sua presenza nel dipartimento di agitazione e propaganda segna un profondo cambiamento nel rapporto tra partito e mass media sovietici, i quali vengono esortati alla critica serrata contro il PCUS.\nDopo il dissolvimento dell'URSS, nel 1992 fu nominato da Boris Nikolaevi\u010d El'cin, nuovo presidente della Russia, capo della Commissione per la riabilitazione delle vittime delle repressioni politiche, carica che mantenne fino alla morte nel 2005. Nello svolgimento di questo lavoro, Jakovlev raccolse documenti e testimonianze della repressione durante il periodo staliniano."}
{"id": "1647928", "revid": "287204", "url": "https://it.wikipedia.org/wiki?curid=1647928", "title": "Attivissimo", "text": ""}
{"id": "1647933", "revid": "287204", "url": "https://it.wikipedia.org/wiki?curid=1647933", "title": "Aleksandr Jakovlev", "text": ""}
{"id": "1647935", "revid": "580", "url": "https://it.wikipedia.org/wiki?curid=1647935", "title": "Pali d'Aragona", "text": "Le Barre d'Aragona (in spagnolo \"Barras de Arag\u00f3n\", in catalano \"Barres d'Arag\u00f3\") sono l'antico simbolo araldico dei re della Corona d'Aragona. In catalano vengono chiamate \"els quatre pals\" (\"le quattro barre\" o i \"quattro pali\").\nSono composte da quattro frange verticali rosse su fondo dorato o giallo. La descrizione corretta in araldica \u00e8: d'oro a quattro pali di rosso.\nSono presenti nello stemma di Spagna e di Andorra cos\u00ec come in quelli di Aragona, di Catalogna, della Comunit\u00e0 Valenciana, delle Isole Baleari, della Generalitat de Catalunya, della citt\u00e0 di Barcellona, della citt\u00e0 di Valencia, della Generalitat Valenciana e degli stemmi delle citt\u00e0 \u00e8 popolazioni del territorio che apparteneva alla Corona d'Aragona.\n\u00c8, con delle varianti, il motivo principale delle bandiere delle comunit\u00e0 autonome spagnole che formarono parte della Corona d'Aragona. Questa bandiera ha il nome di \"senyera\" nel territorio di lingua catalana.\nStemmi che le includono.\nI territori spagnoli che la utilizzano sono:\nIn Italia \u00e8 presente sullo stemma dei seguenti enti territoriali:\nI colori rosso e giallo sono inoltre presenti sui seguenti simboli e bandiere, anche se il loro rapporto con le barre \u00e8, in vari gradi, controverso:\nAltri territori che ne fanno uso sono:\n\u00c8 inoltre presente sullo stemma dell'ordine di Santa Maria della Mercede e del cardinale Juan Omella.\nStoria.\nPrime testimonianze.\nNon ne esiste nessun riferimento documentale chiaro prima del 1150, dove fa la sua apparizione come stemma prearaldico in un sigillo di Raimondo Berengario IV, anche se la chiarezza del sigillo e la sua obbligatoria monocromia ne rendono dubbiosa l'attribuzione, in quanto lo scudo in \u201cpalo\u201d e bloccato rifletteva gli abituali rinforzi difensivi degli scudi della met\u00e0 secolo XII.\nLe prime testimonianze sicure sono i sigilli della cancelleria di Alfonso II. Si uso come prova della sua discendenza dalla casa contale barcellonese un sarcofago del 1082 di Raimondo Berengario II, dove appaiono 15 pali d'oro e di rosso, il che ha portato a ipotizzare da parte di alcuni araldisti (Fluvi\u00e0) che questa sia l'origine delle quattro barre. Si tratta di una decorazione \"imposta\" al momento della traslazione, nel 1385, all'interno della Cattedrale di Gerona per iniziativa di Pietro IV di Aragona, in quanto la pittura in questione sarebbe di 300 anni posteriore e nella sua collocazione originale \u00e8 impossibile che si conservasse durante tre secoli durante i quali sarebbe stata sottoposta alle intemperie, come dimostra convincentemente Alberto Montaner Frutos. Altri storici (Guillermo Fatas e Guillermo Redondo, Moya) rafforzano con ampia erudizione e documentazione medievale l'argomento che questo emblema proviene dal legame del regno d'Aragona con la Santa Sede.\nSimbolo di Aragona.\nIn ogni caso, il lignaggio dei Sovrani d'Aragona \u00e8 l'unico portatore dei quattro pali di rosso in campo dorato, posto che Alfonso II lo riceve dal legittimo successore che gli concede di averlo in quanto membro della Casa d'Aragona. Allo stesso modo lo ereditano i suoi figli in quanto dignit\u00e0 famigliare ed \u00e8 sempre vincolato al titolo principale di re d'Aragona (nel diritto aragonese medievale conosciuto come \"matrimonio en Casa\"), lignaggio al quale accede tramite il matrimonio con l'erede della casa, Petronilla di Aragona, essendo estinta la possibilit\u00e0 di successioni per via maschile.\nNel \"se\u00f1al de la Casa de Arag\u00f3n\" sono un emblema la cui origine probabilmente risale al viaggio di Sancho Ram\u00edrez (1064-1094) a Roma nel 1068 per consolidare il giovane regno d'Aragona offrendosi in vassallaggio al Papa, vassallaggio documentato insieme all'ammontare del tributo annuo di 600 marchi d'oro. Da ci\u00f2 si \u00e8 dedotto che da questo viaggio tornarono come emblema del vincolo vassallatico le barre rosse e oro, ispirate ai colori propri della Santa Sede, documentati dalle cinture di lemnisco dei sigilli vaticani, e visibili tuttora nell'\"ombrello Vaticano\". \u00c8 da rammentare, che nella seconda met\u00e0 del XII secolo, il \"se\u00f1al de la Casa de Arag\u00f3n\" era solo un distintivo famigliare, e non territoriale, in modo tale che non era possibile che i sudditi s'indentificassero con esso, e che quindi era riconosciuto solo come attributo del proprio re o dell'autorit\u00e0 da lui emanata.\nConfusione posteriore.\nLa confusione sopra la sua origine contale \u00e8 dovuta agli studi che la \"renaixen\u00e7a\" dedic\u00f2 nel secolo XIX a questi simboli, utilizzando la storiografia del secolo XVI e appoggiandosi sul fatto che Pietro IV avesse nel secolo XIV rigorose conoscenze araldiche. Pietro IV pens\u00f2 che erano le armi araldiche del suo lignaggio, in quanto dimentic\u00f2 i termini con cui si regolava l'uso di queste armi presenti nel documento matrimoniale che legava Petronilla e Raimondo Berengario I.\nPietro IV us\u00f2 in abbondanza altri simboli cavallereschi, come la cosiddetta \"Croce di \u00cd\u00f1igo Arista\" e la us\u00f2 per la prima volta credendo che fosse il simbolo degli antichi re d'Aragona. Allo stesso modo fu introdotta la Croce di San Giorgio, fondando anche un Ordine cavalleresco valenciano caratterizzato da questo emblema.\nInoltre, fu lui che uso un cimiero con un dragone (probabilmente un emblema parlante: \"D'(A)ragona=dragone\") e nomin\u00f2 San Giorgio patrono d'Aragona; di conseguenza lo divent\u00f2 di tutti i regni (Valencia, Maiorca, Sicilia) e contee, Barcellona, che componevano la Corona d'Aragona. Da questo drago in cimiero ebbe origine, per deformazione, il \u201cpipistrello\u201d della bandiera di Valencia.\nLa designazione reale in tutta la documentazione medievale \u00e8 \"El senyal real del rei d'Arag\u00f3n\" (\"Il simbolo regale dei re d'Aragona\"), senza che appaia in nessun documento la denominazione di \"senyera\" n\u00e9 quella della discendenza dei \"Conti-Re\", ambedue denominazioni proveniente dalla storiografia del secolo XIX. D'altra parte, il titolo di re d'Aragona \u00e8 il principale di questa Casa e fu utilizzato da tutti i re d'Aragona prima menzionati, inclusi Martino l'umanista o Alfonso il magnanimo. Solo se si proclamava il titolo completo compariva quello di \"Conte di Barcellona\", che \u00e8 l'unica denominazione possibile nel Medioevo.\nOrigine catalana.\nAlcuni studiosi catalani attribuiscono l'origine delle barre d'Aragona al conte Goffredo il Villoso (\"Guifr\u00e9 el Pil\u00f3s\"), nel secolo IX. Goffredo era figlio del Sunifredo di Urgel, e riun\u00ec sotto il suo governo le contee di Barcellona, Urgel, Cerdagna, Besal\u00fa e Gerona, prima di riconquistare Montserrat, fondare il monastero di Sant Joan de les Abadesses e rivitalizzare quello di Ripoll. Ripopol\u00f2 tutto il centro della Catalogna \u00e8 cos\u00ec consolid\u00f2 la sua unit\u00e0 interna.\nCon lui ebbe inizio la casa di Barcellona, la dinastia catalana che regger\u00e0, per pi\u00f9 di cinquecento anni, la vita della Catalogna. In una delle sue imprese, decise, con i suoi seguaci, una vittoria dei franchi su i normanni. Il premio che avrebbe ricevuto per questo fu uno scudo con la parte inferiore d'oro, dalle mani del re Carlo il Calvo. Spiega poi la leggenda che il re stesso avrebbe dipinto con le mani macchiate dal sangue proveniente dalle ferite del conte le quattro barre rosse. In realt\u00e0 la leggenda non ha fondamento storico in quanto Carlo il Calvo mori 20 anni prima di Goffredo il Villoso. Fluvia propone come prova documentale una copia miniata della versione catalana della \"Cronaca di San Giovanni della Pe\u00f1a\" dove compare il conte Guifredo (non suo figlio, Goffredo il Villoso) rendendo vassallaggio all'imperatore Carlo Magno, e dove compaiono scudi inesatti. Quello di Carlo Magno, che non ne fece mai uso, \u00e8 chiaramente leggendario: all'epoca non esistevano emblemi araldici ma solo simboli di potere, come potevano essere portare una spada o uno scettro. Quello di Guifredo si deve al fatto che la cronaca fu compilata durante il regno di Pietro IV nella seconda met\u00e0 del XIV secolo."}
{"id": "1647939", "revid": "1718925", "url": "https://it.wikipedia.org/wiki?curid=1647939", "title": "Ascanio Colonna", "text": ""}
{"id": "1647943", "revid": "701660", "url": "https://it.wikipedia.org/wiki?curid=1647943", "title": "Gorzente", "text": "Il Gorzente \u00e8 un torrente dell'Appennino Ligure che scorre prima a cavallo tra Piemonte e Liguria e che, dopo aver formato gli omonimi laghi, confluisce nel Torrente Piota in provincia di Alessandria. Il perimetro del suo bacino idrografico \u00e8 di 40\u00a0km.\nPer gran parte del proprio corso il torrente transita nel Comune di Bosio in luoghi selvaggi e disabitati che fanno parte del Parco Regionale delle Capanne di Marcarolo.\nCorso del torrente.\nIl Gorzente nasce attorno ai 1000 ) sul versante meridionale del Monte Poggio con un ramo sorgentizio chiamato \"Rio Lischeo\"; dirigendosi inizialmente verso nord-est segna il confine tra Piemonte e Liguria e viene sbarrato in sequenza da due dighe che formano il Lago Lungo (687\u00a0m) e, poco pi\u00f9 a valle, il Lago Bruno (646\u00a0m).\nNel Lago Bruno avviene anche la confluenza dell'emissario del Lago Badana, un invaso che raccoglie le acque che scendono dal vallone compreso tra il versante settentrionale del Monte Poggio e la Costa Lavezzara. Il Gorzente scava quindi una valle piuttosto incassata e ricca di meandri e passa nei pressi del Monte Tobbio, che supera allargandosi verso nord-ovest.\nRiceve quindi in destra idrografica il contributo del Rio degli Eremiti, in sinistra idrografica quello del Rio Tugello, presso la pozza detta \"Lago delle Vergini\" e viene nuovamente sbarrato formando i due invasi della Lavagnina. Con un andamento ora decisamente verso ovest riceve infine da destra il proprio ultimo affluente di rilievo, il Rio Roverno, e confluisce nel Piota a \"Case Possidenti\" (214\u00a0m), al confine tra i comuni di Lerma e di Tagliolo Monferrato.\nProtezione della natura.\nIl torrente segna per un tratto il confine del \"Parco naturale delle Capanne di Marcarolo\"."}
{"id": "1647945", "revid": "131145", "url": "https://it.wikipedia.org/wiki?curid=1647945", "title": "Parco Rile Tenore Olona", "text": "Il Parco Rile Tenore Olona (RTO) \u00e8 un'area protetta di interesse sovracomunale che si sviluppa intorno all'Olona, il Rile e il Tenore. Ha una superficie di circa 1400 ettari e si estende sul territorio dei Comuni di Castiglione Olona, Gazzada Schianno, Lozza, Morazzone, Caronno Varesino, Gornate Olona, Lonate Ceppino, Castelseprio e Carnago nella Provincia di Varese. Il 30 luglio 2015 anche il Comune di Cassano Magnago ha deciso di entrare nel parco. \nIl Parco \u00e8 costituito da un territorio caratterizzato da estesi terrazzamenti di origine fluvio-glaciale, i cosiddetti pianali morenici ed \u00e8 ricco di siti di rilevanza storica e culturale. La particolare geologia del territorio permette la nascita di numerosi piccoli torrenti alimentati da acque risorgive e acque piovane. Oltre a vaste zone boschive, sono presenti ampi prati.\nLa flora \u00e8 quella tipica lombarda, composta in prevalenza da pino silvestre, farnia, carpino, castagno, robinia, nocciolo, platano, frassino, quercia rossa, pioppo nero, olmo, acero e ontano nero.\nLa fauna \u00e8 ricchissima. Sono presenti numerosissime specie di mammiferi, uccelli, anfibi e invertebrati.\nIl parco dovrebbe essere attraversato dalla Ciclovia Olona Lura, un itinerario ad anello di 165km in grado di connettersi ad altri 6 parchi locali lungo il fiume Olona ed il torrente Lura."}
{"id": "1647954", "revid": "767487", "url": "https://it.wikipedia.org/wiki?curid=1647954", "title": "Live in Japan (The Exploited)", "text": "Live in Japan \u00e8 un album live della band hardcore punk The Exploited pubblicato nel 1996 dalla Rough Justice Records."}
{"id": "1647955", "revid": "152625", "url": "https://it.wikipedia.org/wiki?curid=1647955", "title": "Mariangela Argentino", "text": ""}
{"id": "1647959", "revid": "767487", "url": "https://it.wikipedia.org/wiki?curid=1647959", "title": "Ace Ventura 3", "text": "Ace Ventura 3 - L'acchiappanimali 3 (\"Ace Ventura, Jr.: Pet Detective\") \u00e8 un film del 2009 diretto da David M. Evans. \u00c8 il terzo e ultimo film di Ace Ventura. Si tratta di uno spin-off direct-to-video della duologia di \"Ace Ventura\", anche se Jim Carrey non appare in questo film.\nTrama.\nVentura deve seguire le orme di suo padre (Ace Ventura Sr.) per salvare sua madre dall'andare in prigione.\nAll'inizio, l'asso insegue un topo che viene chiamato topo. Lo prende e cammina dritto nell'habitat di alligatore. Pi\u00f9 tardi in un sogno Ace vede un panda, Ting Tang, essere catturato. Presto sua madre viene incolpata per il furto. Chiede se pu\u00f2 fare una telefonata. Chiama Rex Ventura, il nonno paterno di Ace, ma non prima di una scena esilarante in cui Ace Sr. esce da un Rhino. Rex racconta ad Ace (Jr.) la storia della famiglia Ventura e il loro rapporto con gli animali. Rex Ventura \u00e8 un uomo anziano con diversi animali come un gatto, una tartaruga e un cane che Ace pensa sia morto, ma prende vita con l'espressione \"torta alla crema\".\nAl processo di sua madre, Ace Jr. presenta prove che dimostrano che sua madre non avrebbe potuto commettere il crimine di aver rubato il panda a Ting-Tang; tuttavia, il Ranger (quello che non piace ad Ace), elimina le prove e la madre di Ace viene infine portata in prigione.\nA scuola il giorno successivo, Ace sente che gli animali domestici di molti dei suoi compagni di classe (compreso quello di Laura, per cui ha una cotta) sono scomparsi. Dopodich\u00e9, Ace parla con un ragazzo soprannominato A-Plus (che viene chiamato per scherzo, poich\u00e9 la scuola non riconosce alcun voto superiore a una A). A-Plus ha un laboratorio nascosto nel suo armadietto, che Ace usa come ufficio. Ace, Laura e A-Plus lavorano insieme per trovare il colpevole, e inizialmente presumono che uno scienziato di animali di nome Dr. Sickinger sia il ladro di panda, principalmente perch\u00e9 aveva creato un sito web chiamato PandaHub. Tuttavia, lo scienziato, un po' 'folle, alla fine si \u00e8 dimostrato innocente e finisce per lavorare con i bambini per trovare il vero colpevole. Mentre lavora con il Dr. Sickinger, Ace e i suoi amici scoprono che lavorava per Quenton Pennington Jr. ( Reed Alexander), un bambino ricco il cui motto familiare \u00e8 \"Ci\u00f2 che un Pennington vuole, ottiene un Pennington\". Alla fine, Ace e il suo equipaggio scoprono che il padre di Pennington Jr., Pennington Sr., aveva rubato Ting Tang, cos\u00ec come un gruppo di altri animali famosi (Tabby il gatto soriano, Princess il cagnolino, Freedom the Hawk e Calypso the Magic Horse) e lo stesso Pennington Jr. avevano rubato gli animali domestici ai compagni di classe di Ace. Il padre e il figlio vengono arrestati per i loro crimini, la signora Ventura viene finalmente liquidata e l'asso viene premiato per i suoi eroi.\nIl padre di Ace non appare in questo film. Fino all'arrivo di Rex, ogni volta che Ace Jr. chiedeva a sua madre di suo padre, gli diceva semplicemente che era scomparso durante un viaggio di lavoro da bambino e non avrebbe approfondito i dettagli. Tuttavia, prima di essere portata in prigione (prima dell'arrivo di Rex), elabora ci\u00f2 che \u00e8 accaduto ad Ace Sr.: quando il loro figlio era ancora solo un bambino, Ace aveva salvato un gruppo di animali in via di estinzione e mentre li faceva volare in salvo, l'aereo erano spariti da qualche parte sopra il Triangolo delle Bermuda , e Ace Ventura Sr. non fu mai pi\u00f9 visto o sentito da quel momento.\nProduzione.\nLa produzione del film \u00e8 iniziata ad Orlando, in Florida, il 17 settembre 2007, \u00e8 stato e scritto da Jeff Sank, Jason Heimberg, e Justin Heimberg.\nDistribuzione.\nInizialmente il film sarebbe dovuto uscire nelle sale americane nel settembre 2008. Tuttavia in seguito \u00e8 stato deciso di distribuirlo direttamente in DVD a partire dal 3 marzo 2009. Il film non \u00e8 stato distribuito nei cinema in italiani.\nCritiche.\nIl film ha ricevuto critiche in gran parte negative. \"Film Threat\" ha dato al film 1\u00bd stelle su 5, \"Common Sense media\" ha dato 2 stelle su 5, mentre \"film Metropolis\" ha dato una recensione negativa al film."}
{"id": "1647968", "revid": "73843", "url": "https://it.wikipedia.org/wiki?curid=1647968", "title": "Racing Against Racism", "text": "Racing Against Racism \u00e8 la campagna contro il razzismo che il presidente della FIA Max Mosley ed il capo della Formula 1 Bernie Ecclestone hanno inaugurato prima della stagione 2008 in seguito agli insulti razzisti rivolti a Lewis Hamilton da parte dei tifosi di Fernando Alonso in occasione dei test sul circuito di Montmel\u00f2 nei pressi di Barcellona a inizio 2008.\nPremesse della campagna.\nNella stagione 2007 Fernando Alonso e Lewis Hamilton, compagni di squadra alla McLaren, hanno avuto pessimi rapporti: il pilota britannico, secondo pilota di colore a correre in Formula 1, s'\u00e8 rivelato migliore del compagno vincitore di due titoli mondiali nelle precedenti stagioni. Alonso s'\u00e8 trovato emarginato dal capo della McLaren Ron Dennis, il quale seguiva Hamilton da 10 anni, anche in seguito ai contributi che il pilota spagnolo ha dato sulla vicenda della \"spy story\" che \u00e8 costata alla McLaren la squalifica dal Mondiale Costruttori ed una multa da 100 milioni di dollari. Alonso ha quindi deciso di tornare alla Renault, lasciando ad Heikki Kovalainen il secondo sedile della McLaren. Ai test di Barcellona, in gennaio, i tifosi di Alonso hanno insultato Hamilton con striscioni anche razzisti, sostenendo che il pilota anglo-caraibico fosse il vero responsabile, con le sue prestazioni che l'hanno portato ad un passo dal titolo mondiale al debutto nel 2007, della partenza di Alonso dalla McLaren. Arrabbiato, Mosley ha lanciato la campagna il 23 gennaio. \"\"Se si ripeteranno tali gesti in futuro\", ha detto Mosley, \"i due gran premi spagnoli potrebbero essere cancellati dal calendario\"\"."}
{"id": "1647969", "revid": "113757", "url": "https://it.wikipedia.org/wiki?curid=1647969", "title": "Stura di Masone", "text": ""}
{"id": "1647972", "revid": "31886", "url": "https://it.wikipedia.org/wiki?curid=1647972", "title": "Kingdom Hearts Birth by Sleep", "text": " \u00e8 un action RPG sviluppato e prodotto da Square Enix per PlayStation Portable. Il gioco \u00e8 uscito in Giappone il 9 gennaio 2010, mentre nel Nordamerica e in Europa \u00e8 stato pubblicato, rispettivamente, il 7 e il 10 settembre 2010.\nIl gioco utilizza un sistema di battaglia differente dai precedenti giochi della serie. Il gioco \u00e8 il prequel del primo \"Kingdom Hearts\" per PlayStation 2 ed ha luogo dieci anni prima, concentrandosi sui viaggi di Terra, Aqua e Ventus nel loro viaggio tra i mondi, affrontando creature note come Nesciens mentre sono alla ricerca dello scomparso maestro Xehanort. Il giocatore ha la possibilit\u00e0 di compiere tre avventure distinte con i tre personaggi.\nLo sviluppo di \"Birth by Sleep\" \u00e8 iniziato nel giugno 2005, con parti di \"Kingdom Hearts II\" e \"Kingdom Hearts II Final Mix\" atte ad anticipare il gioco. Il gioco \u00e8 stato diretto da Tetsuya Nomura e co-diretto da Tai Yasue. Nomura lo ha definito \"Episodio 0\" (\"Episodio 0.1\" dopo l'uscita di \"Kingdom Hearts \u03c7\") dicendo che il gioco ricorpre la medesima importanza nella serie di \"Kingdom Hearts\" e \"Kingdom Hearts II\". Il gioco \u00e8 stato ben accolto, vendendo 1,27 milioni di copie in tutto il mondo a novembre 2010 e ricevendo commenti positivi dalle pubblicazioni di videogiochi. I critici hanno elogiato il gameplay, la grafica, la musica e la trama del gioco, accogliendo meno favorevolmente il level design ed i personaggi. Una versione ad alta definizione dell'edizione \"Final Mix\" \u00e8 stata pubblicata come parte della collezione \"Kingdom Hearts HD 2.5 Remix\" per PlayStation 3 nel 2014 ed anche in \"Kingdom Hearts HD 1.5 + 2.5 Remix\", una raccolta successiva pubblicata per PlayStation 4 nel 2017, Xbox One nel febbraio 2020 e Microsoft Windows nel 2021.\nTrama.\nLa Terra di partenza \u00e8 una landa incantata e lussureggiante dove Luce ed Oscurit\u00e0 sono in equilibrio. Tre amici, Ventus (detto \"Ven\"), Aqua e Terra, si stanno allenando qui per diventare maestri del Keyblade sotto lo sguardo del loro maestro, Eraqus: per Terra ed Aqua l'ora di sottoporsi all'esame \u00e8 prossima.\nIl giorno dell'esame, Eraqus invita ad assistere anche un suo vecchio amico, il maestro Xehanort. L'esame ha inizio e viene portato a termine nonostante un piccolo sabotaggio per mano di Xehanort durante la prima prova: al termine, solo Aqua viene nominata Maestra in quanto Terra, seppurper un breve attimo, non \u00e8 riuscito a controllare la sua oscurit\u00e0 interiore. Terra \u00e8 sconsolato ma il maestro Xehanort lo raggiunge dicendo che deve imparare a controllare e incanalare l'Oscurit\u00e0, non a temerla e respingerla. Il maestro Eraqus istruisce Aqua sui doveri ed i segreti di un Maestro, carica che la rende infatti responsabile e guardiana del perfetto equilibrio tra Luce ed Oscurit\u00e0; tuttavia viene avvertito dall'ex-maestro Yen Sid che una nuova specie oscura, i Nesciens, sta attaccando i mondi e tutti i Maestri sono chiamati a sventare questa minaccia, ma Xehanort pare irrintracciabile: Eraqus incarica dunque Aqua e Terra di indagare sul nemico e sulla scomparsa dell'ambiguo maestro, e annuncia a Terra che questa avrebbe potuta essere la sua occasione per rifarsi e provare a sua volta di essere degno del Simbolo di maestria; nonostante ci\u00f2, Eraqus affida in segreto ad Aqua l'incarico di sorvegliare l'amico, il cui cuore sembra troppo facilmente soggetto all'Oscurit\u00e0. Intanto Ven, preoccupato per l'umore dell'amico, \u00e8 raggiunto nei suoi alloggi da un ragazzo mascherato che inizia ad insinuare dubbi ed inquietudini nell'animo di Ventus riguardo Terra, decidendo di seguirlo e partendo dinnanzi agli occhi di Aqua e Eraqus, il quale, allarmato, ordina alla ragazza di trovarlo e riportarlo a casa prima che entri in contatto con l'Oscurit\u00e0.\nDurante il loro viaggio, Terra, Ventus ed Aqua esplorano diversi mondi, facendo conoscenza con nuovi alleati e alcune delle Principesse del cuore, che poi saranno al centro di rocambolesche vicende in cui i tre guerrieri dovranno fronteggiare i Nesciens e gli antagonisti principali, come Ade e Malefica. Terra durante il suo viaggio affronta l'Oscurit\u00e0 dentro di s\u00e9, per cui gli antagonisti dei vari mondi tenteranno pi\u00f9 volte di manipolarlo nei loro malvagi intenti; viene inoltre in contatto con il maestro Xehanort, il quale gli chiede di scovare Vanitas, il misterioso ragazzo mascherato gi\u00e0 incontrato da Ven, e fermarlo. Ventus, intraprendendo il suo viaggio all'inseguimento dell'amico, ad un certo punto si imbatte nuovamente in Vanitas, il quale lo costringe al combattimento: Ven si dimostra decisamente pi\u00f9 debole del suo avversario e viene salvato all'ultimo momento da Topolino, allievo di Yen Sid, col quale riesce a respingere Vanitas, che se ne va nel mezzo dello scontro. Aqua invece, esplorando i mondi, si imbatte non poche volte in Terra, di cui apprende le azioni intraprese e sar\u00e0 costretta in alcune occasioni a porvi rimedio.\nAd un certo punto i tre si ritrovano contemporaneamente nel Giardino radioso. I tre, dopo aver sconfitto un gigantesco e potente Nesciens unendo le loro forze, hanno finalmente occasione di parlare. Dopo che Ventus rivela di essersi imbattuto in Vanitas, viene invitato da Aqua e Terra a tornare a casa, con quest'ultimo che gli rivela che lui e l'amica hanno necessit\u00e0 di affrontare una missione pericolosa. In risposta, Aqua esprime la sua preoccupazione per lui, rimproverandolo delle azioni compiute nei precedenti mondi e dicendogli di non avvicinarsi cos\u00ec pericolosamente all'Oscurit\u00e0: Terra, intuendo che l'amica fosse stata inviata dal maestro Eraqus per sorvegliarlo e offeso dai loro sospetti, va via. Rattristato dall'accaduto, Ven rimprovera Aqua per i sospetti e, dopo averle rinfacciato che l'esser diventata Maestra del Keyblade le abbia dato alla testa, si rifiuta di tornare a casa con lei tornando all'inseguimento di Terra. Terra intanto ha \"liberato\" il maestro Xehanort dalle grinfie di Braig cadendo per\u00f2 ulteriormente nell'Oscurit\u00e0 per riuscire a \"salvarlo\", proprio come aveva macchinato l'anziano maestro.\nRicominciato il viaggio tra i mondi, Terra raggiunge le Isole del destino, dove trova l'albero dai frutti \"a forma di stella\" (l'albero di paopu), e dove si imbatte in due bambini, Sora e Riku; in particolare, parlando con quest'ultimo, viene a conoscenza della sua intenzione un giorno di voler raggiungere il mondo esterno e diventare pi\u00f9 potente, cos\u00ec da avere la forza per proteggere le persone a lui care: per questo motivo Terra lo nomina come suo successore, destinato a diventare un giorno detentore del Keyblade. Poco dopo giunge qui anche Aqua, incontrando a sua volta i due bambini e, dopo aver percepito in Riku il potere conferitogli da Terra, incoraggia Sora a restare al fianco dell'amico e proteggerlo e aiutarlo nel caso dovesse perdere la via. Durante il viaggio comunque, i tre dovranno confrontarsi con Vanitas e Xehanort, che iniziano a rivelare i loro oscuri piani: Aqua infatti, prima al Giardino radioso e poi sull'Isola che non c'\u00e8, \u00e8 costretta al combattimento da Vanitas, che vuole testare anche la forza della ragazza. Terra e Ven invece si ritrovano a confrontarsi con Xehanort, che li inganna e manipola per ultimare il suo piano. Ven infatti trova il Frammento di stella di Topolino e si ritrova alla Torre misteriosa grazie ad esso, tramite il potere di Yen Sid scopre che Topolino si trova privo di sensi al suolo nella Landa del mistero. Ven va a soccorrere Topolino ma ad aspettarlo c'\u00e8 Xehanort, che gli rivela la verit\u00e0 sul suo passato; il giovane infatti possiede un potere incredibile che, se canalizzato a dovere, pu\u00f2 generare un'arma potentissima, l'unica lama in grado di dominare su ogni potere ed aprire il Kingdom Hearts: il leggendario \u03c7-blade. Xehanort aveva notato ci\u00f2 e per questo, anni addietro, prese Ventus come allievo; non riuscendo a spingerlo a sprigionare l'Oscurit\u00e0 necessaria a forgiare l'arma decise di \"frammentare\" il cuore di Ven estraendo l'Oscurit\u00e0 presente in esso, che si and\u00f2 a condensare formando Vanitas. Ventus \u00e8 incredulo nonostante i ricordi comincino a riaffiorare nella sua mente e Xehanort, per convincerlo, lo rispedisce alla Terra di partenza per farsi raccontare la verit\u00e0 da Eraqus. Tornato al palazzo, il giovane si confronta col maestro che gli conferma ci\u00f2 che Xehanort ha detto, e gli rivela che egli ha da sempre cercato di capire come Oscurit\u00e0 e Luce possano raggiungere un perfetto equilibrio, ma che nel farlo ha intrapreso strade oscure, scoprendo l'esistenza del \u03c7-blade e del potere che lo pu\u00f2 generare: per questo motivo ha protetto Ven tenendolo segregato in quel mondo, e per impedire che il suo destino si compia, Eraqus decide a malincuore di ucciderlo: prima che possa farlo, indirizzato l\u00ec da un fintamente preoccupato Xehanort sopraggiunge Terra, che dopo aver portato via l'amico tramite un Vicolo si vede costretto a combattere per proteggersi dal maestro. Eraqus viene sconfitto e si scusa con Terra per essere arrivato ad attaccare lui e Ven, biasimandosi appena prima che Xehanort lo colpisca alle spalle, uccidendolo: l'anziano maestro rivela finalmente tutta la sua malvagit\u00e0 e dopo aver gettato la Terra di partenza all'interno di una tormenta di Oscurit\u00e0, provoca Terra dicendogli di raggiungerlo al Cimitero dei Keyblade. Ventus, intanto, si ritrova sulle Isole del destino, dove si imbatte in Vanitas, che lo istiga a combatterlo per generare il \u03c7-blade, minacciando di prendere le vite di Aqua e Terra se non lo avesse raggiunto al Cimitero dei Keyblade. Nel frattempo Aqua, dopo aver trovato Topolino svenuto nello spazio tra i mondi e averlo accompagnato da Yen Sid, da quest'ultimo riceve la notizia della morte di Eraqus, e quando scopre che Xehanort lo ha eliminato grazie all'aiuto di Terra, rifiutando di credere a ci\u00f2, decide di raggiungere l'amico.\nI tre si reincontrano al Cimitero nel mezzo di un crocevia composta dagli antichi Keyblade degli innumerevoli Maestri caduti in quella landa, durante il nefasto evento noto come la \"Guerra dei Keyblade\". L\u00ec, Terra confessa ad Aqua di esser stato soggiogato da Xehanort e di essersi perso nell'Oscurit\u00e0, ma la vergogna che prova \u00e8 tale che ora vuole riscattarsi sconfiggendo il maestro; Aqua per\u00f2 lo ammonisce che la volont\u00e0 di Xehanort \u00e8 proprio che lui lotti cosicch\u00e9 possa sfruttare l'Oscurit\u00e0 dentro di lui. Li raggiunge poi Ven che, distrutto dalle rivelazioni sul suo scopo, vuole solamente non costituire un pericolo per nessuno e chiede ai suoi due amici di finirlo se dovesse avere la peggio contro Vanitas. Xehanort e Vanitas arrivano sul campo di battaglia e lo scontro comincia, violento e senza esclusione di colpi.\nXehanort utilizza i suoi poteri per rivelare nel cielo la porta per Kingdom Hearts e per deformare e scuotere il terreno. Ventus, nel tentativo di aiutare Terra nel suo duello contro il perfido maestro, tenta di colpire quest'ultimo da dietro, ma la sua mossa viene schivata e l'anziano lo congela e lo scaglia gi\u00f9 da una rupe. Dopo aver assistito a ci\u00f2, Terra, ricolmo di rabbia, affronta contemporaneamente Xehanort e Vanitas, ma poco dopo l'anziano incarica il pupillo di fondersi con Ven e di eliminare Aqua; Terra cerca di fermare Vanitas ma viene bloccato da Xehanort, che lo costringe al duello. Intanto Aqua, dopo aver preso al volo Ven, si trova a doversi difendere da Braig, scacciando del sicario venendo tuttavia tramortita alle spalle da Vanitas, il quale viene fermato da Ven appena prima che possa infliggerle il colpo di grazia: durante lo scontro, Vanitas saggia le abilit\u00e0 di Ven e vedendo che le loro forze si eguagliano, si rivela ed immobilizza Ven rivelandogli di essere la fonte dei Nesciens, che aveva usato proprio per spingerlo a migliorare le proprie abilit\u00e0 e quindi, ora che sono forti in egual misura, si fondono. Sulla montagna intanto, Terra riesce a battere Xehanort, che per\u00f2 estrae il proprio cuore per impiantarlo in Terra; Terra tenta invano di proteggersi attivando la sua armatura e l'anziano si impossessa del suo corpo: il maestro Xehanort si dissolve soddisfatto mentre dall'armatura emerge il nuovo, giovane Xehanort. Tuttavia, mentre questo si appresta ad allontanarsi da quel luogo, viene intrappolato dalla Volont\u00e0 residua del giovane, che si lancia in uno scontro senza esclusione di colpi per riprendere il suo corpo e fermare Xehanort. Contemporaneamente Aqua viene risvegliata da Topolino, con il quale raggiunge Ventus. Topolino per\u00f2 si accorge che qualcosa non quadra e scoprono che Ventus \u00e8 stato posseduto da Vanitas il quale, armato ora del \u03c7-blade, mette entrambi alle strette non con troppe difficolt\u00e0. Intanto infuria il duello all'ultimo sangue nel cuore condiviso di Ventus e Vanitas, con quest'ultimo che cerca di fondere anche i loro cuori cosicch\u00e9 il \u03c7-blade possa essere davvero completo; Ven per\u00f2 riesce a sopraffare la sua controparte oscura distruggendo il \u03c7-blade, anche se al costo del proprio cuore. Mentre lo scontro all'interno del cuore di Ventus-Vanitas si \u00e8 concluso, Aqua invoca il potere di Terra e Ven e si lancia in un ultimo disperato assalto: la disfatta del cuore di Vanitas causa il collasso del \u03c7-blade e permette ad Aqua di avere la meglio sopraffacendo l'avversario e recuperando poi il corpo esanime di Ven, salvandolo dal \u03c7-blade in collasso poco prima che esploda. Intanto la Volont\u00e0 residua di Terra ha sconfitto Xehanort, il quale \u00e8 incosciente a terra, ma non pu\u00f2 far altro che piantare il suo Keyblade nel suolo ed aspettare l\u00ec inginocchiato, giurando che trover\u00e0 un modo di sistemare le cose mentre viene avvolto dall'onda d'urto geenrata dall'esplosione.\nL'onda d'urto scaraventa Xehanort al Giardino radioso mentre Topolino, Aqua e Ven si ritrovano a vagare nello spazio tra i mondi. Aqua e Ven vengono tratti in salvo da Topolino che, col suo Frammento di stella, li conduce sani e salvi alla Torre misteriosa. Qui Aqua scopre che Ventus \u00e8 caduto in un sonno profondo da cui non pu\u00f2 svegliarsi poich\u00e9 il suo cuore ha lasciato il corpo e vaga ora tra Luce e Oscurit\u00e0, alla ricerca di una presenza amica; Yen Sid incoraggia per\u00f2 la ragazza a credere nell'amico per permettere al cuore di seguire la sua luce e ritornare nel suo corpo.\nAqua abbandona la Torre misteriosa, portando sulle proprie spalle l'esanime Ventus alla ricerca di un posto sicuro dove lasciar riposare il ragazzo: la via gli viene indicata proprio da Ven che, pur incosciente, apre un Vicolo che li conduce alla Terra di partenza, devastata dalla tempesta oscura. Aqua rimane attonita alla vista della distruzione della loro casa e, dopo aver raccolto il Tutore del Maestro (il Keyblade di Eraqus), porta Ven nel salone centrale della loro accademia, posandolo sul trono dove sedeva il suo maestro, per poi usare il Tutore per attivare un meccanismo segreto che sarebbe servito a proteggere quel mondo: Aqua quindi trasforma la Terra di partenza nel Castello dell'Oblio, il luogo labirintico dove chiunque eccetto chi lo ha evocato avrebbe perso gradualmente la memoria; il salone principale diviene anche una sala segreta nella quale Aqua lascia Ven, stanza alla quale solo lei \u00e8 in grado di arrivare: la Stanza del risveglio. Uscendo dal Castello, Aqua avverte il richiamo di Terra e lo raggiunge al Giardino radioso. L\u00ec, Aqua trova un amnesico Terra-Xehanort, che chiede quale fosse il suo nome alla ragazza, ma Xehanort riprende il possesso del corpo del ragazzo dicendo ad Aqua che sia troppo tardi. In risposta, allora, Aqua, riconoscendosi come Maestra di Keyblade, lo intima a restituire il cuore dell'amico dopo di che i due iniziano un lungo scontro in cui Xehanort, non riuscendo a sconfiggere la ragazza grazie anche alla resistenza del cuore di Terra, tenta di liberarsi dei resti di quest'ultimo e si trafigge col proprio Keyblade: facendo ci\u00f2 per\u00f2 finisce per danneggiare il suo stesso cuore e sprofonda privo di forze nel Regno dell'Oscurit\u00e0. Aqua si lancia nel recupero di Terra, e quando capisce che entrambi non possono salvarsi, si sacrifica cedendo all'amico la sua armatura e il suo Keyblade permettendogli di tornare nel Regno della Luce al costo di rimanere rinchiusa in quello dell'Oscurit\u00e0.\nTerra-Xehanort viene trovato quindi da Braig e soccorso da Ansem il Saggio; chiedendogli chi fosse, Ansem riceve in risposta solo il nome del ragazzo, \"Xehanort\", e saggiando le gravi condizioni nelle quali il giovane gravava, decide di accoglierlo come suo allievo. Intanto, alle Isole del destino, Sora, mentre \u00e8 in compagnia di Riku, sente in s\u00e9 una profonda tristezza, e accogliendo il suggerimento dell'amico di aprire il suo cuore ed ascoltare colui che sta soffrendo, Sora si ritrova dunque a comunicare nuovamente con il cuore di Ventus, che gli rivela di aver sentito la sua voce trapassare l'Oscurit\u00e0 in cui era avvolto e decide di rimanere al suo fianco e riposare all'interno del cuore del bambino. Aqua intanto si ritrova sperduta nel Regno dell'Oscurit\u00e0 e, avendo perso la concezione del tempo da quando vi \u00e8 entrata, si avvilisce quando un gruppo di Darkside le sbarra la strada; Aqua si arrende senza neanche combattere davanti quei colossi ma viene salvata dai Keyblade di Terra e Ventus, che sconfiggono gli Heartless ridando anche la speranza alla ragazza, che guarda il suo Trovavia ora decisa a trovare una via d'uscita.\nEpilogo - \"Momenti oscuri\".\nVerit\u00e0 nascoste\nNel cuore di Terra, quest'ultimo ha una discussione con uno Xehanort stupito che Terra sia riuscito a resistere cos\u00ec a lungo alla sua Oscurit\u00e0 e che continui a farlo. Dopo che Terra gli rivela che \u00e8 pi\u00f9 forte di quanto sembri e che \u00e8 aiutato dalla luce del suo maestro, Eraqus, il maestro Xehanort controbatte che ha altre vie per tornare in vita, oltre che il suo corpo.\nSagome impresse nella memoria\nBraig cerca di capire se il misterioso uomo che hanno trovato al Giardino radioso sia Terra oppure il suo vecchio mentore Xehanort mentre Ansem li scruta da lontano, pensieroso e preoccupato dall'interesse di Braig per il suo nuovo discepolo.\nI due che non si sarebbero mai dovuti incontrare\nAnsem il Saggio, al Limitare oscuro, viene raggiunto da Aqua. Parlando, Aqua rivela di star cercando un modo per tornare nel Regno della Luce dai suoi amici, e Ansem le dice che le ha ricordato di un ragazzo come lei, sempre fedele ai propri amici, che ha salvato la Luce dei mondi pi\u00f9 di una volta. Aqua, all'oscuro degli eventi accaduti, chiede se i mondi fossero nuovamente in pericolo ed Ansem le risponde di s\u00ec, ma che \"quel ragazzo\" armato di Keyblade ogni volta fosse riuscito a salvarli: Aqua, sorpresa, chiede all'uomo se il ragazzo si chiamasse Terra o Ven ma Ansem risponde in maniera negativa, aggiungendo per\u00f2 di come lui abbia inserito nel cuore del ragazzo le informazioni delle sue ricerche sperando cos\u00ec di rimediare ai suoi errori, credendo lui sia colui che aprir\u00e0 la porta giusta e potr\u00e0 salvare tutti coloro in attesa della propria \"nascita dal sonno\". Aqua, incuriosita, chiede ad Ansem il nome del ragazzo.\nTutti i pezzi si rimettono insieme\nTutti i personaggi che devono essere salvati sanno che Sora \u00e8 l'eroe che verr\u00e0 a salvare loro ed i mondi, ed invocano il suo nome; Aqua, capendo e rincuorandosi, si commuove per poi invocare il nome del ragazzo a sua volta.\nL\u00e0 dove lo attendono\nSora e Riku discutono della lettera di Topolino, pronti per partire e sotto la guida di Yen Sid.\nEpisodio segreto - \"A fragmentary passage\".\nAqua \u00e8 determinata ad uscire dal Regno dell'Oscurit\u00e0 per salvare Terra ed andare a svegliare Ventus, come aveva loro promesso, e si addentra quindi in quell'intricato e pericoloso luogo a lei ignoto. Durante il lungo tempo in cui ella rimane rinchiusa l\u00ec, la giovane incontra e combatte per la prima volta \"le creature dell'Oscurit\u00e0\": gli Heartless. La giovane, avanzando, finisce per combattere contro un potente e veloce Heartless ferino, che viene sconfitto dopo un'ardua battaglia. Dopodich\u00e9, Aqua continua il suo vagare e si ritrova all'improvviso in un mondo incontrato nel suo viaggio: il Castello dei sogni, sormontato da minacciose nubi oscure.\nEpilogo segreto - \"Birth by Sleep -Volume Two-\"\nSi vede Topolino aggirarsi nel Regno dell'Oscurit\u00e0, poi il giovane Xehanort che si trasforma nelle sue future versioni di s\u00e9 (Ansem, Xemnas e il maestro Xehanort), e infine Sora e Ventus, rispettivamente alle Isole del destino e nella Stanza del risveglio, sparire.\nModalit\u00e0 di gioco.\nIl gioco \u00e8 diviso in tre scenari distinti, con ogni scenario che circonda la storia dei tre personaggi principali: Terra, Ventus e Aqua. Ogni scenario ha in comune alcuni luoghi con gli altri due personaggi mentre altri saranno accessibili solo ad uno o due tra loro. Il gameplay di ogni scenario si differenzia in base alla personalit\u00e0 e le abilit\u00e0 di ogni personaggio: Terra \u00e8 il pi\u00f9 potente in termini di danni fisici ma pi\u00f9 lento, Ventus \u00e8 il pi\u00f9 veloce ed equilibrato, Aqua \u00e8 specializzata nell'uso della magia. I giocatori sono in grado di scegliere quale dei tre personaggi scegliere dopo il breve prologo, e non si potr\u00e0 passare ad un altro nel mezzo dell'avventura.\nNomura ha suggerito di percorrere la storia nel seguente ordine: Terra, Ventus, Aqua, permettendo cos\u00ec al giocatore di capirne meglio la trama. Inoltre, i tre scenari sono molto diversi () e condividono la stessa storia solo per i primi minuti del gioco ed in alcuni momenti nei quali i tre detentori del Keyblade si ritrovano insieme in alcuni mondi.\nConsole dei comandi.\nIl gameplay di base riprende quelli degli altri \"Kingdom Hearts\" ma si sviluppa, similmente a quanto gi\u00e0 introdotto con \"358/2 Days\" e \"\", attorno ai comandi: abilit\u00e0 di attacco, di \"tiro\" o di azione che i tre protagonisti sfruttano in combattimento assieme ai loro attacchi base o durante l'esplorazione delle aree di gioco. Questi comandi, in base alla loro categoria, vanno inseriti nella rispettiva \"console\" affinch\u00e9 siano disponibili durante il gioco. Inoltre hanno un proprio sistema di punti esperienza: una volta raggiunto un dato livello, i comandi possono ottenere effetti aggiuntivi ed essere fusi tra loro a coppie, sbloccando nuovi e pi\u00f9 potenti comandi in base a quelli che si \u00e8 deciso di fondere - tuttavia non tutte le combinazioni sono effettuabili e ci\u00f2 impedisce che i comandi selezionati possano essere fusi qualora non diano alcun risultato. La fusione e l'esperienza dei comandi inoltre sono alla base delle abilit\u00e0 passive di un personaggio, che in \"Birth by Sleep\" non si basano pi\u00f9 sugli AP (punti abilit\u00e0): qui un'abilit\u00e0 \u00e8 legata ad un comando ed \u00e8 attiva fintanto quel comando \u00e8 equipaggiato nella console; tuttavia, quando quel comando raggiunge il suo livello massimo, l'abilit\u00e0 ad esso associata diventer\u00e0 permanente.\nI comandi di attacco costituiscono l'arsenale primario di mosse di ogni personaggio e sono elencati nella \"console\" che il giocatore possiede nell'HUD: questi sono sia attacchi fisici che magici e pertanto non \u00e8 implementato l'uso degli MP per questi ultimi. Una volta usati in battaglia, questi comandi richiedono un tempo di ricarica prima che possano essere usati di nuovo, genericamente richiedendone uno maggiore per i comandi pi\u00f9 avanzati e potenti. Nella console possono anche essere equipaggiati gli oggetti, che non hanno tempo di ricarica ma si esauriscono, liberando lo slot nella console una volta terminati. I comandi azione invece sono tutte le abilit\u00e0 di supporto e di movimento che un protagonista pu\u00f2 compiere dentro e fuori dai combattimenti: questi comandi comprendono parate, schivate e contrattacchi, ma anche altre abilit\u00e0 come il doppio salto e la planata.\nSopra alla console dei comandi c'\u00e8 una barra che si riempie quando un attacco colpisce un nemico e che inizia a scaricarsi dopo qualche secondo che non si manda a segno un colpo. Se viene riempita senza soddisfare determinati requisiti, il PG pu\u00f2 effettuare effettuare un attacco pi\u00f9 potente del solito chiamato Epilogo: questi possono evolvere completando determinati obiettivi durante il gioco (come il raggiungimento di un dato numero di nemici sconfitti o l'uso di determinate abilit\u00e0) e sono vari sia nel tipo di attacco che nelle propriet\u00e0 dello stesso, con alcuni che sono unici per ognuno dei tre protagonisti. Tuttavia, riempiendo la barra utilizzando alcuni tipi di comandi assieme agli attacchi base, si avr\u00e0 la possibilit\u00e0 di accedere ad un determinato \"Stile di comando\", il quale potenzia temporaneamente il personaggio e ne modifica gli attacchi e le caratteristiche, con la barra dei comandi che ottiene un ulteriore livello da riempire e che, una volta saturata, permette di realizzare ulteriori Epiloghi devastanti e spettacolari. Quando viene usato l'Epilogo o la barra si svuota, lo Stile attivo verr\u00e0 perso fino al nuovo riempimento della barra.\nBarra Focus.\nCategoria a parte sono i comandi definiti di \"tiro\", che permettono ai PG di scatenare potenti e durevoli attacchi che possono prendere anche pi\u00f9 nemici assieme. Questi comandi, iniziati premendo entrambi i tasti dorsali, spostano la visuale in prima persona e fanno apparire a schermo un mirino col quale vanno agganciati i nemici: ogni nemico pu\u00f2 essere agganciato pi\u00f9 volte e ci\u00f2 consente di riempire un contatore fino al massimale di colpi del comando. In qualsiasi momento di questa fase di carica, il comando pu\u00f2 essere attivato indipendentemente dal contatore raggiunto: pi\u00f9 il numero \u00e8 basso, meno durer\u00e0 l'attacco. Se il contatore viene fatto arrivare al valore massimo, alla prima fase di attacco ne verr\u00e0 aggiunta una seconda che varia da comando a comando tra quattro tipi:\nI comandi di tiro sono legati alla barra Focus: una barra gialla simile nell'aspetto alla barra Turbo di \"Kingdom Hearts II\" che si riempie colpendo i nemici e si svuota attivando i comandi di tiro; quando si svuota del tutto, il reticolo del mirino diventer\u00e0 rosso ed il contatore del comando si fermer\u00e0 all'ultimo numero raggiunto. I comandi di tiro quindi possono essere attivati indipendentemente da quanto sia piena la barra Focus, ma non \u00e8 garantito che la quantit\u00e0 di barra rimasta garantisca tempo sufficiente per attivarne il massimo potere.\nUnione-D.\nI protagonisti, grazie al loro Trovavia, hanno la capacit\u00e0 di legarsi ai personaggi che incontrano durante il loro viaggio, potendo evocare il loro potere: questa abilit\u00e0 si chiama \"Unione dimensionale\", o \"Unione-D\". L'Unione funziona in maniera simile alle evocazioni ma, piuttosto che chiamare a s\u00e9 un dato personaggio, Aqua, Terra e Ven ne traggono il potere: cos\u00ec facendo la loro console dei comandi viene sostituita da quella del personaggio a cui ci si \u00e8 legati cos\u00ec come l'Epilogo delle combo. Per utilizzare un'Unione \u00e8 necessario che la barra Unione (blu e posta sopra l'icona del PG) sia piena mentre l'Unione termina automaticamente quando si svuota o se il giocatore la interrompe manualmente. La barra si riempie mediante i premi Unione (delle stelle blu) ottenute dai nemici. Sconfiggere i nemici usando un'Unione tuttavia talvolta pu\u00f2 rilasciare un emblema Unione che, raccolto dal giocatore, aumenta la forza del legame donando un'abilit\u00e0 passiva peculiare ed ampliando/potenziando i comandi nella console: ogni Unione pu\u00f2 essere potenziata due volte.\nMultigiocatore.\nIl gioco supporta fino a sei giocatori alla volta in quattro modalit\u00e0 multigiocatore locale, tutte accessibili dal mondo Arena del miraggio e nelle quali i giocatori controllano versioni \"alternative\" in armatura di Terra, Ventus e Aqua chiamate rispettivamente , e . Stabilire record nell'Arena del miraggio fa guadagnare ai giocatori medaglie che possono essere scambiate con oggetti rari nel gioco. Le modalit\u00e0 disponibili sono:\nNella raccolta \"HD 2.5 Remix\" (e successivamente anche in \"HD 1.5 + 2.5 Remix\"), l'Arena del miraggio \u00e8 stata resa disponibile unicamente per giocatore singolo, come rivelato da Tai Yasue nella conferenza Square Enix dell'E3 2014.\nPersonaggi.\nI tre personaggi principali sono Terra, Aqua e Ventus, un trio di apprendisti del Keyblade presso il maestro Eraqus, e che aspirano a diventare loro stessi Maestri. Un altro Maestro, Xehanort, e il suo apprendista Vanitas fungono da antagonisti del gioco. Tornano inoltre altri personaggi dei giochi precedenti, come Sora, Riku e Kairi da bambini, sebbene ricoprano ruoli meno importanti, cos\u00ec come le forme umane di alcuni che in seguito formeranno l'Organizzazione XIII. Come per gli Heartless in \"Kingdom Hearts\" e i Nessuno in \"Kingdom Hearts II\", \"Birth by Sleep\" introduce un nuovo tipo di nemico: i Nesciens, creature che incarnano e si nutrono della negativit\u00e0 delle persone.\nCome per gli altri giochi della serie, \"Birth by Sleep\" presenta un ampio cast di personaggi Disney. Il pi\u00f9 importante di questi personaggi \u00e8 Topolino, il quale, non ancora re del Castello Disney, \u00e8 anch'egli un apprendista per diventare Maestro del Keyblade sotto lo stregone Yen Sid. Paperino e Pippo, che assistono Sora nella maggior parte degli altri giochi, appaiono in ruoli minori. La maggior parte degli altri personaggi Disney rimangono nei rispettivi mondi indipendentemente dalla loro importanza generale per la storia nei precedenti titoli, come Malefica e Pietro Gambadilegno, che erano stati tra i principali antagonisti di \"Kingdom Hearts\" e \"Kingdom Hearts II\", e un certo numero di Principesse del cuore. Alcuni personaggi (come Esperimento 626, il principe Filippo e Topolino) combattono occasionalmente al fianco del giocatore in battaglie, fornendo assistenza ed eseguendo \"attacchi combinati\" per aiutarlo a procedere; tuttavia questi appaiono solo in specifiche battaglie contro i boss e non seguono i PG nell'esplorazione dei mondi. A differenza degli altri titoli principali, che includevano anche personaggi appartenenti alla serie \"Final Fantasy\", \"Birth by Sleep\" presenta solo due di essi: Zack Fair di \"Final Fantasy VII\" e i Moguri, creature presenti in molti dei giochi di \"Final Fantasy\", che vendono oggetti al giocatore. Poich\u00e9 \"Birth by Sleep\" \u00e8 un prequel del primo titolo di \"Kingdom Hearts\", lo staff ha deciso di aggiungere Zack al titolo poich\u00e9 \u00e8 protagonista del \"prequel\" di \"Final Fantasy VII\", \"\".\nAmbientazione.\nIl gioco \u00e8 ambientato dieci anni prima degli eventi di \"Kingdom Hearts\" e tratta di tre giovani custodi del Keyblade: Terra, Ventus e Aqua, che sotto l'ala del Maestro Eraqus si allenano per diventare Maestri a loro volta. I tre si vedono costretti ad affrontare l'insorgenza dei Nesciens, una nuova razza di esseri oscuri che minaccia l'equilibrio dei mondi.\nCome ogni gioco della serie, anche \"Birth by Sleep\" si articola tra vari mondi basati su propriet\u00e0 Disney ed altri mondi originali; alcune delle aree di questi mondi sono visitabili esclusivamente da uno dei tre personaggi del gioco in base al ruolo che questi hanno nella trama.\nIn questo capitolo la maggior parte dei mondi sono nuovi alla serie: solo alcuni come il Giardino radioso o il Monte Olimpo fanno ritorno mentre gli altri sono inediti e in particolare il Bosco dei nani (tratto da \"Biancaneve e i sette nani\"), il Castello dei sogni (tratto da \"Cenerentola\") ed il Dominio incantato (tratto da \"La bella addormentata nel bosco\") erano i mondi legati a una Principessa del cuore che ancora non erano stati mostrati nella serie. In pi\u00f9 fa apparizione per la prima volta come mondo giocabile nella serie il Regno dell'Oscurit\u00e0, giocabile con Aqua nell\"'Episodio segreto\".\nSviluppo.\nLo sviluppo del gioco \u00e8 iniziato nel giugno 2005 ed era originariamente previsto per PlayStation 2. Sora avrebbe dovuto essere inoltre il primo protagonista del gioco. \"Birth by Sleep\" \u00e8 stato sviluppato dalla quinta Product Development Division di Square Enix, con sede a Osaka, lo stesso team dietro ', e utilizza lo stesso motore grafico di ' e \"Dissidia Final Fantasy\". Durante lo sviluppo di \"Kingdom Hearts II\", il team di Osaka aveva infatti chiesto di essere coinvolto in uno \"spin-off\" qualora ne fosse stato realizzato uno. Lo sviluppo del gioco \u00e8 iniziato prima dell'uscita della raccolta \"Kingdom Hearts II Final Mix+\": la trama era stata ultimata, ma lo sviluppo fu interrotto sei mesi dopo l'inizio a causa dello sviluppo di \"Re:Chain of Memories\". Quando venne ripreso, il team prefer\u00ec spostare il gioco su PlayStation Portable in modo da utilizzare le funzioni della console come il gameplay multigiocatore cooperativo e competitivo. Il titolo del gioco \u00e8 basato sul finale segreto di \"II Final Mix\", \"Birth by sleep\", un titolo che il \"direttore\" Tetsuya Nomura aveva concepito in quanto desiderava una frase contenente \"by\" e in lingua inglese come i giochi precedenti. Nomura ha definito il gioco \"Kingdom Hearts 0\", dicendo che \u00e8 importante quanto \"Kingdom Hearts\" e \"Kingdom Hearts II\", e sullo stesso livello dei due giochi.\nAll'inizio dello sviluppo del gioco, Nomura aveva gi\u00e0 in mente varie scene come la conversazione di Terra e Riku per spiegare la capacit\u00e0 di quest'ultimo di brandire il Keyblade nei giochi originali. Varie parti della trama hanno dovuto essere modificate per rendere il gioco pi\u00f9 leggero, quali la morte di Eraqus per mano di Xehanort dopo essere stato sconfitto da Terra, il come la storia di Aqua sarebbe dovuta finire con lei gi\u00e0 intrappolata nel Regno dell'Oscurit\u00e0, e il rapporto tra Ventus e Sora. Due dei protagonisti appena introdotti, Ventus e Terra, erano basati su altri personaggi del \"franchise\", mentre il design di Aqua non aveva una base. Tuttavia, gli abiti che indossano hanno lo scopo di espandere il legame discepolo-maestro mostrato nel gioco. I mondi Disney furono scelti per espandere i personaggi delle Principesse del cuore e quelli di Malefica, che sono collegati agli eventi del primo \"Kingdom Hearts\", mentre l'Isola che non c'\u00e8 e lo Spazio assoluto sono stati scelti per aggiungere variet\u00e0 al gioco e il Monte Olimpo \u00e8 stato selezionato per mettere in contrasto \"il passato ed il presente\".\n\"Birth by Sleep\" \u00e8 stato diretto da Nomura e co-diretto da Tai Yasue. \u00c8 stato annunciato insieme a \"Kingdom Hearts 358/2 Days\" e \"Kingdom Hearts Coded\" al Tokyo Game Show il 20 settembre 2007, dove \u00e8 stato mostrato un trailer in un teatro senza possibilit\u00e0 di scattare foto. Nuovi trailer furono mostrati al Jump Festa 2008 nel dicembre 2007 e al DK\u03a33713 Private Party, un evento solo su invito di Square Enix per i fan, nell'agosto 2008; una demo giocabile era disponibile anche al DK\u03a33713. Il numero del 5 giugno 2009 di \"Famitsu\" conteneva un'intervista con Tetsuya Nomura, dove diceva che il gioco era, all'epoca, in fase di doppiaggio. Nomura conferm\u00f2 inoltre in un'intervista che \"Birth by Sleep\" avrebbe contenuto un finale segreto come in \"Kingdom Hearts\" e \"Kingdom Hearts II\" che avrebbe rivelato informazioni sul , che conferm\u00f2 essere un gioco principale che avrebbe collegato \"Birth by Sleep\", \"358/2 Days\" e \"Coded\". Afferm\u00f2 inoltre che una demo di \"Birth by Sleep\" sarebbe stata effettivamente giocabile al Tokyo Games Show 2009 insieme a un nuovo trailer. All'inizio di ottobre 2009, Nomura ha rivelato che l'idea del Tabellone dei comandi ha avuto origine da quando era alle elementari poich\u00e9 a quel tempo era molto affascinato dai giochi da tavolo e cre\u00f2 persino il proprio; quindi voleva incorporare un divertente gioco da tavolo nel capitolo.\nAlla fine di ottobre 2009, Nomura rivel\u00f2 che stava progettando la copertina di \"Birth by Sleep\", oltre a modificare i ruoli dello staff poich\u00e9 erano presenti tre personaggi principali nel gioco. Ha anche rivelato che stavano modificando il nuovo filmato di apertura del gioco. Come gi\u00e0 era accaduto con \"Coded\" e \"358/2 Days\", Yoko Shimomura, la compositrice principale della serie, compose le tracce pi\u00f9 importanti mentre il resto fu realizzato da altri collaboratori. Come \"Kingdom Hearts\" e \"Kingdom Hearts Re:Chain of Memories\", \"Birth by Sleep\" utilizza per la sigla iniziale \"\"Hikari\" di Hikaru Utada nella versione giapponese e \"Simple and Clean\"\" in quella internazionale.\n\"Final Mix\".\nIn un'intervista venne chiesto a Tetsuya Nomura se Square Enix avrebbe pubblicato una versione internazionale Final Mix di \"Birth by Sleep\" a cui rispose che sebbene lui avrebbe voluto, la popolarita di \"Kingdom Hertas Ii Final Mix\" deriv\u00f2 dal suo accoppiamento con \"Re:Chain of Memories\", e che quindi la decisione era in sospeso. Il 15 settembre 2010, Square Enix ha annunciato che questa versione sarebbe uscita nel gennaio 2011 in Giappone, e che avrebbe contenuto con un nuovo episodio giocabile (il sopracitato \"Episodio segreto\") ed altri contenuti che non vennero inseriti nella versione giapponese del gioco originale ma presenti nelle versioni europee ed americane. Esclusiva di questa versione \u00e8 la possibilit\u00e0 di affrontare due potenti nuovi boss segreti nell'Arena del miraggio presenti solo nella versione giapponese: l'armatura di Eraqus e Senzacuore (l'armatura di Xehanort). Come per \"The 3rd Birthday\", \"Kingdom Hearts Birth by Sleep Final Mix\" includeva un codice che permette ai giocatori che hanno acquistato \"Dissidia 012 Final Fantasy\" di ottenere nuovi contenuti scaricabili, come un costume alternativo per il personaggio di Cloud Strife\nVersioni.\n\"Kingdom Hearts Birth by Sleep\" \u00e8 disponibile solo per il formato UMD e non \u00e8 stato pubblicato in formato digitale per PlayStation Network. Inoltre sul profilo del gioco sul sito ufficiale giapponese della PlayStation, la PSP Go \u00e8 stata esclusa dai modelli PSP che supportano il gioco.\nAccoglienza.\nIl gioco ha ottenuto un ottimo successo commerciale durante i primi due giorni di pubblicazione, con oltre copie vendute in Giappone. Entro il 14 febbraio, poco pi\u00f9 di un mese dopo, il gioco aveva venduto un totale di copie. Anche le vendite in Nord America e in Europa risultarono buone. Dopo la sua uscita negli Stati Uniti, \u00e8 divenuto il sesto videogioco pi\u00f9 venduto nel settembre 2010 secondo NPD Group. A novembre 2010, il gioco aveva venduto 1,27 milioni di unit\u00e0 in tutto il mondo con e copie provenienti rispettivamente dal Nord America e dall'Europa e il resto dal Giappone. Nel novembre 2011, Sony annunci\u00f2 che \"Birth by Sleep\" avrebbe ricevuto il \"Gold Prize\" per aver venduto oltre unit\u00e0 in Giappone.\nPrima dell'uscita del gioco, IGN aveva espresso il proprio entusiasmo all'uscita del gioco nel 2010 dopo aver giocato alla demo. 1UP.com ha concordato con tali dichiarazioni, elogiando la grafica e affermando che funzionasse meglio rispetto ai precedenti giochi di \"Kingdom Hearts\". Emersero per\u00f2 alcune critiche riguardo alla demo di Ventus a causa dei continui salti, sebbene si concordasse sul fatto che il gioco avrebbe migliorato la serie. 1UP lo ha anche inserito nell'articolo \"I 10 migliori giochi per PSP del 2010\", mentre Gamasutra lo ha inserito negli articoli \"I giochi pi\u00f9 attesi del 2010\" e \"I giochi pi\u00f9 attesi del 2009: PlayStation Portable\". IGN lo ha presentato come candidato al \"Best of E3 Award\" del 2010 nella categoria Migliori giochi per PSP. Anche GameTrailers ha elogiato il nuovo titolo e gli ha conferito una nomination come Miglior gioco per PSP dell'E3 2010.\n\"Kingdom Hearts Birth by Sleep\" ha ricevuto recensioni positive dalla critica videoludica. Il punteggio medio del gioco \u00e8 di 82 su 100 su Metacritic, diventando il quarto gioco di \"Kingdom Hearts\" con il punteggio pi\u00f9 alto dietro \"Kingdom Hearts\", \"Kingdom Hearts II\" e \"Kingdom Hearts III\". Il gioco \u00e8 stato molto apprezzato dalla rivista di giochi giapponese \"Famits\u016b\", i cui quattro revisori hanno assegnato punteggi di 10/9/9/9, per un totale di 37/40, il terzo gioco pi\u00f9 votato della serie \"Kingdom Hearts\" dietro \"Dream Drop Distance\" e \"Kingdom Hearts II\". Hanno inoltre elogiato la grafica e la musica del gioco, definendoli \"superbi\", oltre a lodare l'ampia variet\u00e0 di personalizzazione disponibile per i giocatori grazie ai tre personaggi giocabili. Le battaglie con i boss sono state definenite \"vivaci ed emozionanti\". I siti web inglesi hanno anche promosso il gioco: GameZone lo ha definito \"titolo straordinario che ogni fan di KH deve giocare\", trovandolo il miglior gioco portatile della serie. RPGamer ha apprezzato l '\"evoluzione\" del gameplay sin dall'inizio della serie. \"\" (PSM) ha definito il sistema di combattimento \"uno dei pi\u00f9 profondi e gratificanti\" dalla PSP, mentre IGN lo ha considerato il migliore di tutta la serie. 1UP ha elogiato le differenze tra gli stili di combattimento dei protagonisti, e PSN le ha confrontate con le diverse classi di personaggi dei giochi di ruolo. I tempi di caricamento del gioco, che tendevano ad essere molto lunghi in virt\u00f9 della limitata memoria di PlayStation Portable, sono stati per\u00f2 fonte di critiche. I revisori hanno inoltre definito i mondi del gioco \"vuoti\" a causa della mancanza di interazione e hanno anche criticato la telecamera del gioco che a volte rendeva i combattimenti confusi. L'aspetto grafico \u00e8 stato ben accolto in quanto simile a quello dei giochi per PlayStation 2 ce il gioco ha ricevuto elogi per il design dei mondi, bench\u00e9 sia stata rilevata anche una mancanza di dettagli.\nI siti hanno anche elogiato la storia del gioco, per la sua accessibilit\u00e0 come risultato dell'essere un prequel, e per il fatto che non contenesse elementi tipici dei giochi precedenti che tendevano a confondere i giocatori, come le identit\u00e0 dei personaggi. I critici hanno inoltre apprezzato il modo in cui la storia viene raccontata da tre diverse prospettive, il che ha contribuito a fornire diversi punti di vista e ad espandere il tempo in cui il gioco pu\u00f2 essere giocato. Tuttavia, alcuni tratti del carattere sono stati criticati come le somiglianze tra i protagonisti con quelli precedenti. Mentre \"Eurogamer\" ha affermato che i tre personaggi hanno avuto un impatto minimo sulla trama dei mondi Disney, il ruolo di Terra \u00e8 stato elogiato da 1UP.com per aver preso le distanze dagli altri due. Sebbene la mancanza di personaggi di \"Final Fantasy\" abbia visto opinioni contrastanti, \"PSM\" ha suggerito che ci\u00f2 potesse aiutare ad espandere l'esplorazione dei mondi Disney, mentre il ruolo di Zack \u00e8 stato trovato adatto da GameZone. Anche il cast inglese di \"Birth by Sleep\" ha ricevuto commenti positivi: GameTrailers ha affermato che \"presenta uno dei pochi buoni doppiaggi inglesi degli ultimi anni\", in particolare la performance di Leonard Nimoy. GameSpot ha apprezzato il doppiaggio di Ventus e Aqua, criticando per\u00f2 quello di Terra e defindendolo uno dei peggiori del gioco\nIGN ha presentato il gioco nella serie di articoli \"Il gioco del mese\" di settembre 2010 nella categoria PSP. Il gioco \u00e8 stato elencato come uno dei migliori titoli per PlayStation Portable: GamesRadar lo ha collocato al sesto posto e IGN al diciottesimo. In un sondaggio ASCII Media Works, \u00e8 stato elencato come il decimo miglior gioco del 2010. Ha vinto nella categoria \"Miglior videogioco per console portatile\" al Japan Expo del 2011 in Francia."}
{"id": "1647983", "revid": "919135", "url": "https://it.wikipedia.org/wiki?curid=1647983", "title": "Trattino-meno", "text": "Il trattino-meno (in inglese \"hyphen-minus\") \u00e8 un carattere che si trova alla posizione 2DHEX nella codifica ASCII e negli standard che ne sono derivati. Viene usato come lineetta, segno meno e tratto d'unione. Questo fu un compromesso che aveva senso nelle prime macchine per scrivere a spaziatura fissa e nei primi computer ma viene considerato inelegante in una corretta scrittura del testo. Nonostante ci\u00f2 il suo uso persiste in quanto facile da inserire tramite la tastiera, ben conosciuto e nella stessa posizione in tutti i pi\u00f9 comuni set di caratteri.\nLa codifica informatica richiede il trattino-meno nei calcoli e per i numeri negativi.\nDescrizione.\nL'uso di un singolo carattere sia per il trattino che per il meno era un compromesso fatto nei primi giorni delle macchine da scrivere a larghezza fissa (carattere a spaziatura fissa) e dei display dei computer. Tuttavia, lo standard Unicode specifica caratteri distinti per i trattini, il segno meno e vari tipi di trattino, incluso il trattino Unicode con punto di codice U + 2010. L'utilizzo del trattino-meno persiste in molti contesti, tuttavia, come \u00e8 noto, facile da inserire sulle tastiere nella stessa posizione in tutti i set di caratteri comuni. Secondo lo standard Unicode, il trattino U + 2010 \u00e8 \"preferito\" rispetto al trattino meno, sebbene lo standard stesso utilizzi il trattino meno come carattere trattino.\nNei caratteri proporzionali il trattino-meno \u00e8 solitamente la dimensione di un trattino Unicode, e pi\u00f9 piccolo di un segno meno (che di solito ha la stessa larghezza di un segno pi\u00f9). Ci\u00f2 si traduce in un aspetto poco attraente se combinato con i segni pi\u00f9. Anche molti programmi di videoscrittura permetteranno un ritorno a capo dopo un trattino-meno, a differenza del segno meno corretta che viene trattata come un simbolo matematico non \u00e8 diverso (tipograficamente) da un qualsiasi numero unspaced o una lettera.\nUtilizzo.\nDigitazione.\nQuesto carattere viene digitato quando si desidera un trattino, un segno meno o un trattino (come in \"volo Boston-Londra\"). Basandosi sulle vecchie convenzioni delle macchine da scrivere, \u00e8 comune usare una coppia -- per rappresentare un trattino lungo, e alcuni programmi di videoscrittura convertono automaticamente questa coppia in un trattino lungo. Il carattere pu\u00f2 anche essere digitato pi\u00f9 volte per simulare una linea orizzontale (sebbene sulla maggior parte delle macchine da scrivere la digitazione ripetuta del trattino basso produrr\u00e0 una linea pi\u00f9 morbida). L'alternanza del trattino meno con gli spazi produce una linea \"tratteggiata\" per indicare dove la carta deve essere tagliata. Il barrato eccessivo su una sezione di testo con questi viene utilizzato per barrare.\nLinguaggi di programmazione.\nLa maggior parte dei linguaggi di programmazione utilizza il trattino meno per indicare la sottrazione e la negazione. Non \u00e8 quasi mai usato per indicare un intervallo, a causa dell'ambiguit\u00e0 con la sottrazione. In genere altri caratteri, come Unicode U + 2212 - MINUS SIGN non vengono riconosciuti.\nIn alcuni linguaggi di programmazione codice_1segna l'inizio di un commento. Allo stesso modo, pu\u00f2 occasionalmente avviare il blocco della firma. YAML utilizza un triplo trattino codice_2per terminare una sezione.\nRiga di comando.\nIl carattere viene spesso utilizzato quando si specificano le opzioni della riga di comando, una convenzione iniziata principalmente da Unix. Le opzioni potrebbero essere codice_3o codice_4; un utente pu\u00f2 specificare entrambi utilizzando codice_5. Diverse implementazioni della funzione codice_6 consentono a due trattini meno di specificare nomi di opzioni \"lunghi\" comecodice_7, che sono molto pi\u00f9 facili da leggere mentre sono molto pi\u00f9 difficili da memorizzare e scrivere (il software recente non si preoccupa del numero di trattini meno e non consente combinazioni di opzioni di una sola lettera o richiede all'utente di riorganizzarle in modo non corrisponde a un'opzione lunga). Un doppio trattino meno da solo (seguito da uno spazio) indica che non ci sono pi\u00f9 opzioni, il che \u00e8 utile quando \u00e8 necessario specificare un nome di file che inizia con un trattino-meno. Un'opzione di un trattino meno (seguito da uno spazio) pu\u00f2 essere riconosciuta al posto del nome di un file e indica che stdin deve essere letto."}
{"id": "1647984", "revid": "287204", "url": "https://it.wikipedia.org/wiki?curid=1647984", "title": "Flat Out (Buck Dharma)", "text": "Flat Out \u00e8 l'unico album da solista del chitarrista e cantante statunitense Buck Dharma, pubblicato nel 1982 dalla Portrait Records.\nVisto lo scarso successo commerciale, il chitarrista non registr\u00f2 altri album solisti, ma nonostante l'inatteso flop vennero pubblicati due videoclip da due brani di questo disco: \"Born to Rock\", \"Your Loving Heart\"."}
{"id": "1647985", "revid": "339392", "url": "https://it.wikipedia.org/wiki?curid=1647985", "title": "Dan D\u014d!!", "text": ""}
{"id": "1647986", "revid": "116944", "url": "https://it.wikipedia.org/wiki?curid=1647986", "title": "Hyphen-minus", "text": ""}
{"id": "1647988", "revid": "1154737", "url": "https://it.wikipedia.org/wiki?curid=1647988", "title": "Parco nazionale del Burren", "text": "Il parco nazionale del Burren \u00e8 un'area protetta dell'Irlanda che comprende 1673 ettari del territorio a sud-est del Burren di propriet\u00e0 dello Stato. Un progetto allo studio prevede l'espansione a nord ovest del parco e la creazione di una struttura in grado di gestire un'area complessiva di 63.000 ettari di territorio della contea di Clare.\nStoria.\nNonostante la roccia calcarea copra buona parte del territorio (il termine \"burren\" deriva dalla parola \u201cbo\u00edreann\u201d che, in Irlandese, significa \u201cposto roccioso\u201d) e il territorio si presenti inospitale, la zona conta diversi segni della colonizzazione umana come dolmen e fortificazioni gi\u00e0 dal 3.500 a.C. Il parco \u00e8 di recente istituzione e vede contrapporsi diversi modelli di sviluppo. \nIl territorio del parco fu acquistato dal Governo per preservare la natura e per permettere il pubblico accesso alla zona.\nGeografia.\nI 1673 ettari del parco raggiungono il punto pi\u00f9 alto di 207\u00a0m. s.l.m. nei pressi di Knockanes, dove un terrazzamento ricurvo prosegue in direzione sud verso Mullaghm\u00f3r.\nOrografia.\nIl territorio del parco si \u00e8 costituito nel periodo carbonifero. La roccia calcarea si \u00e8 formata dai sedimenti di un mare tropicale che occupava gran parte dell'Irlanda. I sedimenti, compressi orizzontalmente, contengono resti di corallo fossile, ricci di mare, gigli di mare e Ammonoidee. Il territorio \u00e8 carsico: le fenditure tra le pietre arenarie fanno filtrare l'acqua che le erode, spingendo le falde sempre pi\u00f9 in profondit\u00e0. Tale fenomeno \u00e8 visibile presso le Grotte di Aillwee\nFlora.\nLe fenditure tra le rocce calcaree sono ricche di vegetazione. Le frequenti piogge irrigano le piante che occupano i fazzoletti di terra nelle intercapedini.\nIn questa zona si pu\u00f2 trovare il 75% della flora dell'intera Irlanda. Tra queste si possono trovare anche numerose specie di orchidee.\nFauna.\nGli animali che abitano il parco sono altrettanto numerosi. Tra i mammiferi si possono trovare lepri, volpi, ermellini, martore, pipistrelli, capre selvagge, topi campagnoli, conigli, scoiattoli, tassi, visoni e lontre. \nCi sono inoltre 89 specie di uccelli, oltre a diversi tipi di farfalle e insetti, vipere, rane e pesci lacustri.\nSentieri.\nI sentieri del parco corrispondono per lo pi\u00f9 con le strade che lo percorrono in lungo e in largo. Il territorio ai margini del parco \u00e8 occupato da aziende agricole dedite all'allevamento di bestiame con conseguenti limitazioni a potenziali escursionisti."}
{"id": "1647992", "revid": "73843", "url": "https://it.wikipedia.org/wiki?curid=1647992", "title": "Flores Mag\u00f3n", "text": ""}
{"id": "1647993", "revid": "339392", "url": "https://it.wikipedia.org/wiki?curid=1647993", "title": "Aeroporti pi\u00f9 trafficati del mondo", "text": ""}
{"id": "1647995", "revid": "287204", "url": "https://it.wikipedia.org/wiki?curid=1647995", "title": "Fratelli Flores Magon", "text": ""}
{"id": "1647996", "revid": "287204", "url": "https://it.wikipedia.org/wiki?curid=1647996", "title": "Flores Magon", "text": ""}
{"id": "1647997", "revid": "1543377", "url": "https://it.wikipedia.org/wiki?curid=1647997", "title": "Stella de' Tolomei", "text": "Biografia.\nFu amante di Niccol\u00f2 III d'Este, marchese di Ferrara e sposato dal 1397 al 1416 con Gigliola da Carrara, a cui diede tre figli:\nNonostante le promesse, Niccol\u00f2 non spos\u00f2 mai Stella preferendo invece contrarre un matrimonio politico con Parisina Malatesta, nipote di Carlo Malatesta signore di Rimini e figlia di Andrea Malatesta signore di Cesena.\nUgo, a causa della relazione con Parisina, fu condannato a morte dal padre insieme all'amante.\nLeonello e Borso, legittimati da papa Eugenio IV, divennero marchesi di Ferrara alla morte del padre, facendo esiliare i figli legittimi di Niccol\u00f2 Ercole e Sigismondo nati dal matrimonio con Ricciarda di Saluzzo. Borso nel 1471 ottenne l'investitura di ducato.\nFu sepolta nella chiesa di San Francesco."}
{"id": "1648000", "revid": "1111039", "url": "https://it.wikipedia.org/wiki?curid=1648000", "title": "Costo del denaro", "text": "In economia il costo del denaro indica il tasso di interesse annuo stabilito da una banca centrale (come pu\u00f2 essere la BCE) per la concessione di prestito di denaro (credito) ad un debitore, ad es. una banca commerciale. Se tale tasso di interesse \u00e8 basso, le banche commerciali tenderanno pi\u00f9 facilmente a cedere in prestito ai clienti denaro a bassi tassi di interesse. Il tasso ufficiale di sconto \u00e8 l'interesse fissato ufficialmente, mentre il tasso effettivo globale comprende altre spese."}
{"id": "1648002", "revid": "119382837", "url": "https://it.wikipedia.org/wiki?curid=1648002", "title": "Regno di Commagene", "text": "Il Regno di Commagene (greco: \u0392\u03b1\u03c3\u03af\u03bb\u03b5\u03b9\u03bf\u03bd \u03c4\u1fc6\u03c2 K\u03bf\u03bc\u03bc\u03b1\u03b3\u03b7\u03bd\u03ae\u03c2; armeno: \u053f\u0578\u0574\u0574\u0561\u0563\u0565\u0576\u0567\u056b \u0539\u0561\u0563\u0561\u057e\u0578\u0580\u0578\u0582\u0569\u0578\u0582\u0576) fu un regno ellenistico centrato sulla regione armena della Commagene. Il Regno fu fondato nel 163 a.C. dal satrapo seleucide Tolomeo di Commagene ed esistette indipendente, con una pausa tra il 17 e il 43 circa, fino al 72, quando divenne parte dell'Impero romano.\nStoria.\nIl regno di Commagene, con capitale Samosata, confinava a occidente con la Cilicia e con la Cappadocia a nord. Sorse nel 163 a.C., quando il satrapo Tolomeo di Commagene, governatore della regione a nome dei decadenti Seleucidi, si dichiar\u00f2 indipendente.\nLa dinastia di Tolomeo era imparentata con i sovrani parti, ma il suo discendente Mitridate I Callinico (100-69 a.C.) abbracci\u00f2 la cultura ellenistica sposando la principessa siro-greca Laodice VII Tea: la sua dinastia poteva quindi vantare legami sia con Alessandro Magno che con i re persiani; con questo matrimonio, che fu anche una sorta di pacificazione tra Commagene ed impero seleucide, il regno di Commagene divenne pi\u00f9 greco che persiano.\nIl figlio di Mitridate e Laodice, Antioco I, regn\u00f2 dal 98 al 38 a.C., e fu un alleato del generale romano Gneo Pompeo Magno contro i Parti (64 a.C.). Grazie alle sue doti diplomatiche, Antioco riusc\u00ec a preservare l'indipendenza commagena contro l'espansionismo romano; dopo aver scansato gli attacchi di Marco Antonio, gli si schier\u00f2 a fianco nella guerra civile contro Ottaviano. Dopo la sconfitta di Antonio, il Regno di Commagene divenne un Regno cliente della Repubblica romana.\nPrima annessione a Roma.\nNel 17, l'imperatore romano Tiberio depose Antioco III Epifane e annesse la Commagene alla provincia romana della Siria; nel 38, Caligola colloc\u00f2 Antioco IV Epifane, figlio di Antioco III, sul trono. Egli ricevette cos\u00ec il regno paterno di Commagene, con l'aggiunta di una parte della Cilicia e di un milione di monete d'oro, frutto delle tasse riscosse nella regione mentre era a Roma. Un atto del genere da parte di un imperatore tanto avido si spiega con il fatto che Antioco, insieme ad Agrippa I, erano molto amici di Caligola. Non ottenne per\u00f2 il suo trono che con l'avvento di Claudio (nel 41).\nAnnessione definitiva all'Impero romano.\nL'ultimo sovrano della Commagene indipendente regn\u00f2 fino al 72, lo depose Vespasiano, annettendo definitivamente la provincia all'impero (provincia di Siria). Sappiamo, infatti, che nel quarto anno di regno di Vespasiano (dal luglio del 72), Antioco, re della Commagene, fu implicato in vicende tali che lo portarono a dover rinunciare al trono del regno \"cliente\" di Commagene a vantaggio di un'annessione romana. Giuseppe Flavio racconta che il governatore di Siria, Lucio Cesennio Peto, non sappiamo se in buona o cattiva fede nei confronti di Antioco, mand\u00f2 una lettera a Vespasiano accusando lo stesso regnante, insieme suo figlio Epifane, di voler ribellarsi ai Romani e di aver gi\u00e0 preso accordi con il re dei Parti. Bisognava prevenirli per evitare una guerra che coinvolgesse l'impero romano.\nGiuntagli una simile denuncia, l'imperatore non pot\u00e9 non tenerne conto, tanto pi\u00f9 che la citt\u00e0 di \"Samosata\", la maggiore della Commagene, si trova sull'Eufrate, da dove i Parti avrebbero potuto passare il fiume ed entrare facilmente entro i confini imperiali. Cos\u00ec Peto venne autorizzato ad agire nel modo pi\u00f9 opportuno. Il comandante romano allora, senza che Antioco e i suoi se l'aspettassero, invase la Commagene alla testa della \"legio VI Ferrata\" insieme ad alcune coorti e \"ali\" di cavalleria ausiliaria, oltre ad un contingente di alleati del re Aristobulo di Calcide e di Soemo di Emesa.\nL'invasione avvenne senza colpo ferire, poich\u00e9 nessuno si oppose all'avanzata romana o resistette. Una volta venuto a sapere della notizia, Antioco non pens\u00f2 di far guerra ai Romani, al contrario prefer\u00ec abbandonare il regno, allontanandosi di nascosto su un carro con moglie e figli. Giunto a centoventi stadi dalla citt\u00e0 verso la pianura, si accamp\u00f2.\nFrattanto Peto invi\u00f2 un distaccamento a occupare \"Samosata\" con un presidio, mentre col resto dell'esercito si diresse alla ricerca di Antioco. I figli del re, Epifane e Callinico, che non si rassegnavano a perdere il regno, preferirono impugnare le armi, e tentarono di fermare l'armata romana. La battaglia divamp\u00f2 violenta per un'intera giornata; ma anche dopo questo scontro dall'esito incerto, Antioco prefer\u00ec fuggire con la moglie e le figlie in Cilicia. L'aver abbandonato figli e sudditi al loro destino, gener\u00f2 un tale sconcerto nel morale delle sue truppe che alla fine i soldati commageni preferirono consegnarsi ai Romani. Al contrario il figlio Epifane, accompagnato da una decina di soldati a cavallo, attravers\u00f2 l'Eufrate e si rifugi\u00f2 presso il re dei Parti Vologese, il quale lo accolse con tutti gli onori.\nAntioco giunse a Tarso in Cilicia, ma qui venne catturato da un centurione inviato da Peto a cercarlo. Arrestato fu mandato a Roma in catene. Vespasiano per\u00f2, non volendo vederlo in quelle condizioni, oltrech\u00e9 rispettoso dell'antica amicizia, durante il viaggio, ordin\u00f2 che fosse liberato dalle catene e lo fece fermare per il momento a Sparta. Qui gli concesse cospicue rendite, al fine di poter mantenere un tenore di vita da re. Quando queste informazioni giunsero al figlio, Epifane, che aveva temuto per la sorte del padre, si sent\u00ec liberato da un grave peso e cominci\u00f2 a sperare di potersi riconciliare con l'imperatore. Chiese pertanto a Vologese di potergli scrivere per perorare la propria causa e del fratello. Epifane e Callinico, pur venendo trattati bene, non riuscivano ad adattarsi a vivere al di fuori dell'impero romano. Vespasiano concesse loro, generosamente, di trasferirsi senza paura a Roma insieme al padre, che sarebbero stati trattati con ogni riguardo.\nI discendenti di Antioco vissero prosperosamente in Grecia e Italia, come testimoniato dal monumento a Filopappo, nipote di Antioco, eretto ad Atene tra il 114 e il 116.\nSiti archeologici.\nQuando i Romani conquistarono la Commagene, il grande santuario reale del monte Nemrut fu abbandonato, mentre i conquistatori saccheggiarono i tumuli e la Legio XVI \"Flavia Firma\" costru\u00ec e dedic\u00f2 un ponte. Le folte foreste circostanti furono tagliate dai Romani alla ricerca di legna e carbone, causando l'erosione della zona.\nEsiste una colonna sormontata da un'aquila, detta \"Karakush\" (\"uccello nero\"); un'iscrizione afferma che si tratta della tomba reale di tre donne, ma la camera tombale fu saccheggiata in antichit\u00e0."}
{"id": "1648003", "revid": "1305772", "url": "https://it.wikipedia.org/wiki?curid=1648003", "title": "Contea di Nevada", "text": "Contea di Nevada o Nevada County \u00e8 la denominazione delle seguenti contee degli Stati Uniti:"}
{"id": "1648004", "revid": "115216479", "url": "https://it.wikipedia.org/wiki?curid=1648004", "title": "Pianalto", "text": "Il pianalto \u00e8 una formazione geologica morenica tipica delle Prealpi e dell'alta Pianura Padana. I pianalti furono il punto di incontro dei ghiacciai che scesero dalle Alpi lasciando depositi morenici e fluvio-glaciali.\nFormazione.\nAll'epoca dell'ultima glaciazione, i ghiacciai e le loro acque di scioglimento hanno modellato colline (le cosiddette morene) ed estesi ammassi di depositi. Successivamente nel presente periodo interglaciale i depositi sono stati incisi a fondo dall'erosione dell'acqua, che ha frazionato la primitiva cima dell'altopiano in una serie di terrazze pi\u00f9 piccole, separate da un fitto dedalo di valli. La conseguenza \u00e8 che i pianalti oggi danno luogo a grandi terrazzamenti elevati rispetto al livello della pianura.\nDiffusione.\nOltre che in Lombardia anche in Piemonte alcune zone sono state classificate come \"pianalti\". Un esempio piuttosto noto \u00e8 il \"Pianalto di Poirino\", che si estende anche al territorio di altri comuni limitrofi ed \u00e8 costellato di laghetti e stagni di varia dimensione."}
{"id": "1648006", "revid": "1546219", "url": "https://it.wikipedia.org/wiki?curid=1648006", "title": "Ercole Gennari", "text": "Biografia.\nFiglio del pittore Benedetto e di Giulia Bovi, fu battezzato nella collegiata di San Biagio, a Cento, il 10 marzo 1597.\nDopo i primi studi, intraprese la professione di chirurgo e, conoscendo il pittore Guercino, che era stato allievo di suo padre, ne frequent\u00f2 spesso la casa, fino a sposare la sorella Lucia nel 1628 e ad apprendere, sotto la guida del cognato, il disegno e la pittura, come il fratello maggiore Bartolomeo. Il biografo Calvi gli attribuisce la \"Madonna col Bambino e san Felice di Cantalice\" - oggi alla Pinacoteca di Cento, attribuita anche al fratello Bartolomeo - e una \"Trinit\u00e0 con i santi Orsola, Francesco e Antonio\", nei quali il Gennari imita lo stile maturo del Maestro.\nDopo la morte del fratello del Guercino, Paolo Antonio, principale collaboratore e amministratore dei suoi affari, and\u00f2 a vivere con la moglie e i figli Benedetto e Cesare, a Bologna, in casa del Maestro il quale, senza una famiglia propria, aveva necessit\u00e0 che qualcuno curasse i rapporti con i clienti e amministrasse i propri beni, che egli lasci\u00f2 in eredit\u00e0 ai giovani nipoti ai quali aveva anche insegnato a dipingere.\nErcole Gennari fu sepolto nella cappella di famiglia della chiesa bolognese di San Nicola degli Albari."}
{"id": "1648007", "revid": "1305772", "url": "https://it.wikipedia.org/wiki?curid=1648007", "title": "Contea di Newton", "text": "Contea di Newton o Newton County \u00e8 la denominazione delle seguenti contee degli Stati Uniti:"}
{"id": "1648009", "revid": "729019", "url": "https://it.wikipedia.org/wiki?curid=1648009", "title": "\u0160\u010d\u00eblkovskaja", "text": "\u0160\u010d\u00eblkovskaja () \u00e8 una stazione capolinea della Linea Arbatsko-Pokrovskaja, la linea 3 della metropolitana di Mosca.\nIl suo nome \u00e8 dovuto alla vicinanza dell'autostrada \u0160\u010d\u00eblkovo. Fu inaugurata nel 1963 e fu costruita a 8 metri dal livello del suolo, secondo il design standard delle stazioni dell'epoca. I pilastri sono ricoperti in marmo verde scuro; le mura erano in origine ricoperte da piastrelle in ceramica gialle e nere, ma nel 2002 furono sostituite da una copertura metalloplastica pi\u00f9 moderna, che diede alla stazione un aspetto pi\u00f9 pulito. Gli architetti furono Ivan Taranov e Nade\u017eda Bykova.\nLa stazione \u00e8 molto frequentata, fatto dovuto alla presenza del terminal centrale dei bus di Mosca."}
{"id": "1648012", "revid": "709829", "url": "https://it.wikipedia.org/wiki?curid=1648012", "title": "Menaggino", "text": "Il Menaggino \u00e8 un vento impetuoso e temporalesco del Lago di Como che prende il nome dalla localit\u00e0 di Menaggio.\nRappresenta un'evenienza rara: a volte non si manifesta per anni, altre volte si presenta pi\u00f9 volte nel corso dello stesso anno, durante l'estate o anche nella tarda primavera.\nDa dove proviene.\nGiunge da ponente in accompagnamento alle perturbazioni temporalesche che provengono dalla direttrice Ascona-Lugano-Valsolda-Porlezza e che raggiungono il Lago di Como attraverso la Val Menaggio che dalla Svizzera sbuca sul lago a Menaggio. La perturbazione procede a una velocit\u00e0 di circa 20\u00a0km/h.\nCome si manifesta.\nGiunto sul Lago di Como, bloccato dal massiccio delle Grigne, il Menaggino si apre a ventaglio, incanalandosi longitudinalmente allo specchio d'acqua con potenti raffiche (50-60 nodi) che alzano onde corte e irregolari, alte 1-1,5 m (fase della durata 20-25 minuti), spesso seguite da grandine (2-5 minuti) e da un violento acquazzone (15-30 minuti), durante il quale la forza del vento diminuisce e si annulla a causa della colonna d'acqua.\nIl Menaggino determina sempre l'immancabile scuffia di tutte le imbarcazioni a vela, fin dalle prime raffiche, che si trovano nel raggio di una decina di chilometri da Menaggio (in pratica lo specchio d'acqua prospiciente Menaggio, Varenna, Bellano, e pi\u00f9 in generale interessando la navigazione tra Lierna \u2013 dove, come pure nella localit\u00e0 di Fiumelatte, il Menaggino subisce una rotazione in senso orario di quasi 180\u00b0 che lo fa tornare indietro \u2013 a sud, fino a Dervio, a nord). Nella sua prima fase la forza del vento \u00e8 tale da far capovolgere anche i gommoni a motore che, con poco peso a prua, tengano la prua nel vento. Lo specchio d'acqua cessa di essere agitato non appena inizia l'acquazzone e complessivamente il maltempo dura poco meno di un'ora.\nLa zona del Lago di Como a nord di Menaggio viene investita da vento con direzione nord e maltempo conseguente al Menaggino in misura maggiore rispetto a quella posta a sud (zona Bellagio), investita da vento con direzione sud, per la quale il maltempo si disperde nei due rami \u2013 principalmente in quello di Lecco e solo in misura limitata in quello di Como \u2013 e scema velocemente d'intensit\u00e0 con l'allontanarsi dal punto in cui il Menaggino si \u00e8 affacciato sullo specchio d'acqua.\nPrevenzione.\nI naviganti esperti del Lago di Como, soprattutto i velisti, sono soliti tenere d'occhio l'evolversi degli eventi atmosferici che si succedono nell'entroterra di Menaggio. Dal momento in cui dal lago si rende visibile una perturbazione temporalesca che interessa la Val Menaggio con direzione ovest-est, passano circa 10-15-20 minuti prima che questa investa rispettivamente Varenna, Bellano e Dervio, lasciando ai velisti la possibilit\u00e0 di prepararsi all'evento.\nPer le barche a vela vicine a un approdo (entro 10-15 minuti) \u00e8 d'uso guadagnare terra e venir messe a secco, ammainando le vele e riponendole al sicuro.\nPer le barche a vela che si trovano in mezzo al lago \u00e8 buona norma sfuggire al Menaggino per quanto possibile, allontanandosi da Menaggio sfruttando il vento in poppa, viaggiando con esso fintanto che la perturbazione non perde d'intensit\u00e0 e comunque supera l'imbarcazione. Nel caso invece in cui sia prevedibile che l'impetuosit\u00e0 del Menaggino raggiunga il natante e lo faccia scuffiare, \u00e8 bene rimanere in centro al lago (lontano dalle rive) e favorire la scuffia a 180\u00b0 (quella a 90\u00b0, con conseguente \"effetto vela\" dello scafo, causerebbe una pi\u00f9 rapida deriva dell'imbarcazione): la vela produrr\u00e0 l\"'effetto \u00e0ncora\" riducendo la deriva e al contempo lo scafo del natante capovolto fornir\u00e0 protezione all'equipaggio dall'eventuale grandine.\nLe date in cui si \u00e8 manifestato il Menaggino.\n25 giugno 2005: nasce da una perturbazione con vento a 50-60 nodi che investe Ascona alle h. 14:00 e Menaggio alle h. 15:00, mentre tra Bellano e Dervio si sta tenendo l'annuale Coppa Bellanasco. 32 catamarani scuffiati oltre a innumerevoli natanti di classi minori, oltre 70 persone in acqua, vele strappate, sartie divelte, imbarcazioni alla deriva e poi spiaggiate sulla costa di Dervio e Dorio. Il recupero delle imbarcazioni si \u00e8 concluso alle h. 20:00. Un idrovolante costretto a compiere un ammaraggio di emergenza. Sono intervenute 7 autoambulanze, 1 elicottero, pompieri, protezione civile.\nConsiderando i dati meteorologici della giornata, il Menaggino si \u00e8 preannunciato con una perturbazione temporalesca in transito da Lugano-Massagno intorno alle h. 13:30 con venti a 23 miglia; alle h. 13:50 il vento a Lugano era gi\u00e0 ritornato alla velocit\u00e0 di 3 nodi, rimanendo a 23 nodi solo le raffiche pi\u00f9 forti; dalle 14:50 in poi (e per almeno un'ora) il vento a Lugano cadeva e si verificava una calma assoluta."}
{"id": "1648014", "revid": "1305772", "url": "https://it.wikipedia.org/wiki?curid=1648014", "title": "Contea di Pope", "text": "Contea di Pope o Pope County \u00e8 la denominazione delle seguenti contee degli Stati Uniti:"}
{"id": "1648015", "revid": "767487", "url": "https://it.wikipedia.org/wiki?curid=1648015", "title": "Don't Let 'em Grind You Down", "text": "Don't Let 'em Grind You Down \u00e8 un EP della band hardcore punk inglese The Exploited registrato insieme a un'altra band hardcore punk, gli Anti-Pasti.\nFormazione.\nExploited:\nAnti-Pasti:"}
{"id": "1648025", "revid": "1305772", "url": "https://it.wikipedia.org/wiki?curid=1648025", "title": "Contea di Prairie", "text": "Contea di Prairie o Prairie County \u00e8 la denominazione delle seguenti contee degli Stati Uniti:"}
{"id": "1648028", "revid": "767487", "url": "https://it.wikipedia.org/wiki?curid=1648028", "title": "Apocalypse '77", "text": "Apocalypse '77 \u00e8 una raccolta della band hardcore punk The Exploited pubblicata nel 1992 dalla Relativity Record."}
{"id": "1648029", "revid": "1305772", "url": "https://it.wikipedia.org/wiki?curid=1648029", "title": "Contea di Pulaski", "text": "Contea di Pulaski o Pulaski County \u00e8 la denominazione delle seguenti contee degli Stati Uniti:"}
{"id": "1648031", "revid": "71433", "url": "https://it.wikipedia.org/wiki?curid=1648031", "title": "Cassie Ventura", "text": ""}
{"id": "1648032", "revid": "287204", "url": "https://it.wikipedia.org/wiki?curid=1648032", "title": "CCl4", "text": ""}
{"id": "1648034", "revid": "1305772", "url": "https://it.wikipedia.org/wiki?curid=1648034", "title": "Contea di Saline", "text": "Contea di Saline o Saline County \u00e8 la denominazione delle seguenti contee degli Stati Uniti:"}
{"id": "1648037", "revid": "2164129", "url": "https://it.wikipedia.org/wiki?curid=1648037", "title": "Stura di Ovada", "text": "Lo Stura \u00e8 un torrente della Liguria e del Piemonte lungo circa 30km, principale affluente di destra del torrente Orba, che scorre tra la ex-provincia di Genova (ora citt\u00e0 metropolitana di Genova) e la provincia di Alessandria.\nIl corso del torrente.\nLo Stura nasce, con il nome di torrente Sturetta, dal versante occidentale del monte Orditano, a 938 d'altitudine nel comune di Ceranesi, dopo aver attraversato i Piani di Praglia, poco a monte di localit\u00e0 Stura (Comune di Masone), riceve da destra le acque del Rio di Fregeu e assume la denominazione di torrente Stura, in questo tratto delimita il confine tra Piemonte e Liguria tra i comuni di Ceranesi (GE), Genova, Masone (GE) e Bosio (AL); il settore della vallata appartenente al comune di Bosio \u00e8 integralmente compreso nel Parco Regionale delle Capanne di Marcarolo. Dopo aver percorso il primo tratto in direzione est - ovest passa presso il passo del Turchino e cambia direzione in sud - nord attraversando i centri abitati di Masone dove riceve il Vezzulla e il Rio Masone, Campo Ligure dove riceve le acque del Ponzema e dell'Angassino, infine bagna, separandole, le due borgate di Rossiglione inferiore e Rossiglione superiore, ricevendo le acque del Berlino e del Gargassa. Circa 2 km a valle di Rossiglione, poco prima della localit\u00e0 Gnocchetto (frazione di Ovada), il torrente entra in territorio piemontese, delimitando per un lungo tratto il confine tra i comuni di Ovada e Belforte Monferrato e confluendo poi nell'Orba al limite settentrionale dell'abitato di Ovada.\nPrincipali affluenti.\nI principali affluenti della Stura di Ovada sono:\nSport.\nLe acque della Stura sono considerate adatte per la pesca alla trota. Alcuni tratti del torrente possono essere percorsi con la canoa o il kayak.\nVari tratti della costa del torrente sono inoltre frequentati, durante l'estate, da numerosi bagnanti.\nAlluvioni.\nIl torrente Stura \u00e8 noto per numerose alluvioni, soprattutto in territorio ligure. Particolarmente disastrose furono le alluvioni del 1970 (dove Masone fu il comune pi\u00f9 colpito), 1977 (a Campo Ligure, 1993 (Masone), 2014 e 2019. \nProtezione della natura.\nIl torrente segna per un tratto il confine del \"Parco naturale delle Capanne di Marcarolo\"."}
{"id": "1648039", "revid": "1305772", "url": "https://it.wikipedia.org/wiki?curid=1648039", "title": "Contea di Sevier", "text": "Contea di Sevier o Sevier County \u00e8 la denominazione delle seguenti contee degli Stati Uniti:"}
{"id": "1648043", "revid": "1305772", "url": "https://it.wikipedia.org/wiki?curid=1648043", "title": "Contea di Stone", "text": "Contea di Stone o Stone County \u00e8 la denominazione delle seguenti contee degli Stati Uniti:"}
{"id": "1648051", "revid": "1305772", "url": "https://it.wikipedia.org/wiki?curid=1648051", "title": "Contea di Van Buren", "text": "Contea di Van Buren o Van Buren County \u00e8 la denominazione delle seguenti contee degli Stati Uniti:"}
{"id": "1648052", "revid": "767487", "url": "https://it.wikipedia.org/wiki?curid=1648052", "title": "Kelly Joyce", "text": "Biografia e carriera.\nNata a Parigi nel 1982, ha nobili origini: il padre \u00e8 King Joe Bale, compositore e figlio del Principe dell'ex impero africano Bantu, discendente dagli Egiziani, Bale Bande Ndechechete, anche Ambasciatore dello Zaire in Francia; la madre \u00e8 Emmanuelle Simoes De Fonseca, Contessa di Burgos e Segovia, discendente della stirpe reale Spagnola-Portoghese Simoes De Fonseca sotto il principe Juan Carlos di Spagna, nonch\u00e9 fondatrice dei Chocolats; inoltre Kelly vanta, tra gli avi, il primo presidente del Brasile, il Maresciallo Manuel Deodoro Da Fonseca. Il nonno materno di Kelly \u00e8 Douta Seck, grande attore Senegalese al quale sono dedicate a Dakar la casa della cultura \"Douta Seck\" e una piazza. Douta \u00e8 stato denominato patrimonio storico dell'umanit\u00e0 in quanto primo uomo nero con parti da protagonista teatrale (\"Le Roi Christophe\") e la parte del profeta nel film \"Il bambino di nome Ges\u00f9\" di Franco Zeffirelli assieme a Miriam Makeba.\nKelly si trasferisce a Riccione con la famiglia, dove prende lezioni di violino per 8 anni e di piano per 5 anni, mentre per 12 anni studia danza alla \"Royal Academy\". In seguito si trasferisce in Inghilterra per proseguire i suoi studi alla \"Performing Arts\" di Londra. Il suo esordio sulle scene avviene nel 2001 col singolo \"Vivre la vie\", che diventa una hit radiofonica e apre la strada all'album \"Kelly Joyce\". Il disco vende pi\u00f9 di 600.000 copie in tutto il mondo con passaggi televisivi e radiofonici che vanno dal Canada alla Nuova Zelanda alla Siberia e Africa. In Francia ottiene una nomination ai French music awards.\nIn seguito la cantante partecipa al Festival dei Due Mondi di Spoleto, al Porretta Jazz e al Pozzuoli Jazz festival; incontra, in occasione di \"Natale in Vaticano\", in un'udienza Giovanni Paolo II. In seguito affronta un tour fra Russia e Europa, prima con un trio e poi con un quintetto jazz. Nel giugno 2004 viene pubblicato \"Chocolat\" di cui la cantante \u00e8 anche autrice, che contiene testi del periodo adolescenziale alternati a brani pi\u00f9 recenti. Da questo secondo album sono estratti i singoli \"Little Kaig\u00e9\", ballata sulla nascita della sorellina, uscita gi\u00e0 nell'estate del 2003, e \"C'est l'amour qui vient\", che anticipa e lancia l'uscita del disco. Il terzo singolo estratto dall'album \u00e8 \"Melody\".\nNel 2005 collabora col produttore Big Fish e il rapper Esa a buona parte delle tracce apparse nell'album \"Robe grosse\", da cui \u00e8 stato estratto il singolo \"Cos'\u00e8 che vuoi da me?\". Nel 2007 realizza la cover del brano \"Delicate\" assieme al gruppo ucraino Four-Kings. Nel 2009 realizza il singolo Rendez Vous ispirato agli Anni 30 con video dedicato a Jos\u00e9phine Baker, in cui indossa la famosissima \"gonna di banane\", mentre nel 2010 il brano \"Rendez-Vous\" viene scelto per 6 mesi consecutivi per lo spot della Wind con Aldo, Giovanni e Giacomo, Giorgio Panariello e Vanessa Incontrada. Kelly Joyce si esibisce su diversi palcoscenici importanti del panorama Jazz con repertorio contaminato che viaggia, attraverso le sue diverse origini, dal Blues al Negro Spiritual alla BossaNova e al Fado Portoghese.\nNel 2011 si esibisce sul palco pi\u00f9 importante di Mosca al teatro Crocus per tre date col Moulin Rouge: il Moscow Time ne parla in modo entusiasta e la rilancia nell'ex Unione Sovietica; in seguito incide una collaborazione coi Berardi Jazz Connection, musicisti jazz pugliesi, scrivendo \"Love Recepie\", singolo fortunato divulgato pure in Giappone. Nel 2012 incide il singolo \"Wake Up\" coi Four Creckers, con influenze Anni 70, con tourn\u00e9e e aperture di grandi concerti, come i Ben Harper, Norah Jones e gli Incognito.\nL'artista nel 2014 \u00e8 nel cast fisso della trasmissione SUPERMARKET di Piero Chiambretti dove ripropone i grandi classici della canzone francese, da \u00c9dith Piaf a Michel Fugain.\nA giugno 2014 torna alle radici e pubblica col suo ultimo lavoro Jazz acustico dedicato all'Africa \u201cJazz Mon Amour\u201d (pour l'Afrique), realizzato in presa diretta e arrangiato dal pianista Teo Ciavarella e contenente i brani pi\u00f9 famosi dell'artista rivisitati in chiave acustica con sonorit\u00e0 e richiami africani. Nella band anche Massimo Manzi alla batteria, Massimo Moriconi al contrabbasso, Javier Girotto al sax e Fabrizio Bosso alla tromba.\nKelly a giugno 2015 canta la colonna sonora dei Giochi Olimpici Europei di Baku che si tengono in Azerbaijan assieme all'Ambasciatrice dei giochi Tunzale Agayeva, dal titolo Baku Smiles.\nLo stesso anno partecipa alla cerimonia d'apertura dei primi Giochi del Mediterraneo sulla spiaggia cantando un medley di tre canzoni.\nDopo avere studiato 2 anni come Sommelier AIS, nel 2017\u00a0scrive il suo nuovo progetto Decanto, uno spettacolo che unisce la sua grande passione per il vino e musica.\nNel 2018\u00a0viene invitata dall\u2019ambasciatore Italiano Augusto Massari ad esibirsi con lo spettacolo DeCanto Project a Baku.\nNel 2019 porta Decanto Project nelle importanti piazze Veronesi durante il Vinitaly.\nNel 2020 inizia la realizzazione dell\u2019album DeCanto, affidando la produzione artistica a Nabuk (Massimo Mariello).\nNel 2021 fonda la sua etichetta KEMK Records dal quale pubblicher\u00e0 il singolo pilota del Decanto Project dal titolo Male Male, in collaborazione con Fabrizio Bosso e la partecipazione del Sommelier Gilles Coffi Degboe."}
{"id": "1648056", "revid": "1305772", "url": "https://it.wikipedia.org/wiki?curid=1648056", "title": "Contea di White", "text": "Contea di White o White County \u00e8 la denominazione delle seguenti contee degli Stati Uniti:"}
{"id": "1648064", "revid": "1993636", "url": "https://it.wikipedia.org/wiki?curid=1648064", "title": "Eta Beta e il tesoro di Mook", "text": "Eta Beta e il tesoro di Mook (The Moook Treasure) \u00e8 una storia a fumetti a strisce giornaliere prodotta dalla Walt Disney e realizzata da Bill Walsh (testi) e Floyd Gottfredson (disegni), pubblicata in strisce giornaliere sui quotidiani statunitensi dal 30 gennaio all'8 luglio 1950. In Italia \u00e8 stata pubblicata per la prima volta sui numeri 21-22-23-24-25-26 di \"Topolino\", in un periodo compreso tra il novembre 1950 e l'aprile 1951.\nIl contesto.\nAll'inizio degli anni cinquanta, la guerra fredda tocca il suo culmine: nel 1950 (anno di pubblicazione dell'avventura), scoppia la guerra di Corea (che terminer\u00e0 nel 1953, anno determinante per i rapporti USA-URSS), e nel 1951 il senatore statunitense Joseph McCarthy, d\u00e0 inizio a quel movimento, atto a punire e controllare coloro che erano sospettati di essere simpatizzanti dell'Unione Sovietica, noto col nome di maccartismo, che avr\u00e0 come episodio pi\u00f9 famoso ed emblematico l'arresto e la condanna a morte dei coniugi Rosenberg due anni pi\u00f9 tardi. In questo clima di agitazione e preoccupazione sociale, alimentato dalla colossale propaganda anticomunista, presente in ogni ambito della societ\u00e0 statunitense, si realizza questa lunga avventura a strisce di Walsh e Gottfredson, in cui, in diverse occasioni, si ridicolizza la minacciosa macchina statale sovietica: per esempio, quando Topolino ed Eta Beta, ricercando il tesoro di Mook, si recano in URSS, scoprono che l'immagine che viene trasmessa al mondo, di un'Unione Sovietica forte e ben organizzata, \u00e8 del tutto diversa da quella reale, in cui si assisterebbe allo sfacelo di un grande stato, dove le persone sono costrette a sorridere, e, per farlo, utilizzano uno speciale aggeggio che mantiene contratti i muscoli facciali; dove le onorificenze militari vengono assegnate a qualunque soldato che si lavi i denti e lucidi gli stivali; dove i carri armati sono di cartone e dove i due amici devono fronteggiare Pietro Gambadilegno, loro vecchio nemico, qui divenuto un militare posto ai pi\u00f9 alti vertici dell'esercito.\nIn quest'avventura, dove Walsh e Gottfredson lasciano correre liberamente la fantasia (per esempio, immaginano la cosiddetta cortina di ferro come una vera e propria barriera materiale, che i due protagonisti devono, peraltro, attraversare), Mickey Mouse ed Eta Beta si recano da una parte all'altra del globo, alla ricerca di un misterioso e leggendario tesoro, imbattendosi nel cammino, addirittura, in fantasmi e spie straniere.\nTrama.\nTopolino ed Eta Beta, dentro un inquietante libro, \"Lo strano viaggio di Bombo Bambo\" (la cui copertina \u00e8 misteriosamente animata), trovano le indicazioni per trovare il tesoro di un certo Mook (in originale \"Moook\"). Eta Beta vorrebbe distruggere il foglio e dimenticare tutto l'accaduto, mentre Topolino si \u00e8 gi\u00e0 proiettato con l'immaginazione nell'avventura e non vede l'ora di partire. A causa della diversa opinione, tra i due scoppia un furioso litigio e l'uomo del futuro abbandona l'amico.\nTopolino non si lascia scoraggiare e parte subito per l'Irlanda, dove secondo la mappa trovata nel libro, \u00e8 nascosto il secondo indizio per raggiungere il tesoro. Dopo un lungo viaggio in aeroplano, Topolino giunge infine a Dublino dove ad accoglierlo trova proprio Eta Beta, che non aveva avuto il coraggio di abbandonare per davvero il suo amico. I due dopo vane e infruttuose ricerche tra le rovine dei castelli locali, trovano infine il secondo indizio inciso nella Pietra di Blarney, importante attrattiva turistica irlandese.\nSeguendo il secondo messaggio giungono a Londra, dove incontrano Pietro Gambadilegno, anche lui alla ricerca del favoloso tesoro. Questa volta l'indizio riescono a trovarlo al Museo delle Cere. Esso li invita a recarsi in tutta fretta a Parigi. Nella capitale francese, Topolino inizia a sospettare che Pietro ne sappia molto pi\u00f9 di loro sull'argomento, perci\u00f2 tentano di pedinarlo per scoprire il prossimo messaggio. Cos\u00ec i due giungono a un teatro degli orrori, posto all'ombra della Torre Eiffel. All'interno dell'edificio viene loro consegnato un souvenir: un cammello di pezza che, se strizzato, emette il verso: \"MOOK!\".\nTopolino ed Eta Beta si recano nella citt\u00e0 dove vengono prodotti quei cammelli: Il Cairo. I due amici cercano informazioni sul marchio che \u00e8 impresso sul cammello pupazzo e scoprono che l'originale \u00e8 inciso all'ingresso della maledetta Tomba di EG. Dopo aver assoldato il cammelliere ventriloquo Hassan, giungono all'antico monumento egizio e grazie all'aiuto di un pauroso spettro, trovano l'ennesimo indizio, che li esorta a proseguire la caccia a Istanbul, dove vengono catturati da un generale comandato dalla malvagia spia russa Cirilla (in originale \"Aiyotcha\"), la donna pi\u00f9 temuta d'Europa, che li invita nel proprio paese dicendo che ha informazioni sul tesoro.\nTopolino ed Eta Beta si ritrovano quindi in una parodistica e satirica Unione Sovietica, dove scoprono che Gambadilegno \u00e8 divenuto un militare posto ai pi\u00f9 alti vertici dell'esercito. Quest'ultimo offre il suo aiuto per trovare il tesoro, poich\u00e9 non riesce a decifrare l'ultimo messaggio. I tre si ritrovano quindi in Tibet, dove scoprono che Mook \u00e8 il genio della lampada di Aladino, rimasto l\u00ec da millenni dopo che il cognato di quest'ultimo aveva trafugato la lampada magica. Grazie all'aiuto del genio, Topolino ed Eta Beta sconfiggono Gambadilegno, che voleva impadronirsi della lampada, e fanno ritorno in patria dove, per via dei suoi poteri, Mook viene nominato sergente dal Pentagono."}
{"id": "1648066", "revid": "1305772", "url": "https://it.wikipedia.org/wiki?curid=1648066", "title": "Contea di Butte", "text": "Contea di Butte o Butte County \u00e8 la denominazione delle seguenti contee degli Stati Uniti:"}
{"id": "1648067", "revid": "1573940", "url": "https://it.wikipedia.org/wiki?curid=1648067", "title": "Regno di Sofene", "text": "Il Regno di Sofene (armeno: \u053e\u0578\u0583\u0584\u056b \u0539\u0561\u0563\u0561\u057e\u0578\u0580\u0578\u0582\u0569\u0578\u0582\u0576) fu un antico regno dell'Armenia, fondato nel III secolo a.C. e indipendente fino agli anni 90 a.C., quando Tigrane II inglob\u00f2 il regno nel proprio Regno d'Armenia.\nDopo la campagna di Alessandro Magno e il collasso dell'Impero persiano, la Sofene divenne una delle prime regioni armene ad essere influenzata dalla cultura greca, adottandone alcuni aspetti e diventando un regno ellenistico. Parte del Regno d'Armenia, nel 215 a.C. Antioco III ne decise la separazione, creando il Regno di Sofene, governato da un ramo della dinastia reale armena degli Orontidi. In seguito dal regno venne separata la Commagene, che and\u00f2 a formare il Regno di Commagene."}
{"id": "1648075", "revid": "228587", "url": "https://it.wikipedia.org/wiki?curid=1648075", "title": "COM (rivista)", "text": " era una rivista che pubblicava manga, iniziata nel gennaio 1967 e pubblicata da Osamu Tezuka. \u00c8 partita dopo il successo di \"Garo\" ed \u00e8 stata una via per molti artisti, compreso Tezuka, per sperimentare nuove serie. La sua pubblicazione cess\u00f2 nel 1972."}
{"id": "1648085", "revid": "228587", "url": "https://it.wikipedia.org/wiki?curid=1648085", "title": "Monaca di clausura", "text": ""}
{"id": "1648088", "revid": "119691086", "url": "https://it.wikipedia.org/wiki?curid=1648088", "title": "Beate", "text": ""}
{"id": "1648100", "revid": "21880", "url": "https://it.wikipedia.org/wiki?curid=1648100", "title": "Lisca lacustre", "text": ""}
{"id": "1648104", "revid": "767487", "url": "https://it.wikipedia.org/wiki?curid=1648104", "title": "Totally Exploited", "text": "Totally Exploited \u00e8 una raccolta della band hardcore punk The Exploited pubblicata nel 2001 dalla Taang Records."}
{"id": "1648107", "revid": "174925", "url": "https://it.wikipedia.org/wiki?curid=1648107", "title": "Velathri", "text": ""}
{"id": "1648111", "revid": "713168", "url": "https://it.wikipedia.org/wiki?curid=1648111", "title": "Giovanni Colonna", "text": ""}
{"id": "1648115", "revid": "2056951", "url": "https://it.wikipedia.org/wiki?curid=1648115", "title": "Comunit\u00e0 montana Alta Val Lemme e Alto Ovadese", "text": "La Comunit\u00e0 montana Alta Val Lemme e Alto Ovadese era un comprensorio montano del Piemonte.\nStoria.\nL'ente era formato dai comuni di: Tagliolo Monferrato, Lerma, Casaleggio Boiro, Mornese, Bosio, Carrosio, Voltaggio, Fraconalto, Parodi Ligure, Montaldeo, confluito dal 2010 nella comunit\u00e0 montana \"Alta Val Lemme, Alto Ovadese, Alta Valle Orba, Valle Erro e Bormida di Spigno\", ridenominata in \"comunit\u00e0 montana Appennino Aleramico Obertengo\".\nGeografia fisica.\nSi trovava nell'Appennino Ligure; comprendeva l'alta val Lemme e le valli del Gorzente, Piota, arrivando a comprendere la parte piemontese del lago della Busalletta, dei Laghi del Gorzente e una piccola parte dello Stura di Ovada a solo 30\u00a0km da Genova; inoltre nel suo territorio si trovava il monte Tobbio (1091 m), che era il simbolo della comunit\u00e0 montana. La sede era a Bosio.\nGran parte del suo territorio meridionale era parte del Parco Regionale delle Capanne di Marcarolo che ha al suo interno il sacrario dedicato ai 147 morti della Strage della Benedicta.\nStoria.\nPer secoli unita alla Repubblica di Genova che ne aveva fatto una risorsa per il legname con cui costruire le navi, poi segu\u00ec le sorti della Liguria sabauda fino al 1859, quando la Provincia di Novi decreto Rattazzi pass\u00f2 alla regione Piemonte e alla provincia di Alessandria. Dal 1943 al 1945 fu forte teatro di scontri tra repubblichini, nazisti e partigiani tra cui la gi\u00e0 ricordata Strage della Benedicta nel 1944."}
{"id": "1648116", "revid": "46291", "url": "https://it.wikipedia.org/wiki?curid=1648116", "title": "Specie di Bupleurum", "text": "Elenco delle specie di \"Bupleurum\":"}
{"id": "1648117", "revid": "1149807", "url": "https://it.wikipedia.org/wiki?curid=1648117", "title": "MetalGreymon", "text": ""}
{"id": "1648120", "revid": "372624", "url": "https://it.wikipedia.org/wiki?curid=1648120", "title": "Cesare Gennari", "text": "Biografia.\nFiglio di Ercole e di Lucia Barbieri, sorella del pittore Guercino, fu battezzato nella collegiata di San Biagio, a Cento, il 12 dicembre 1637. Come il padre e lo zio Bartolomeo, dopo i primi studi, apprese l'arte della pittura dal grande zio, imitandone lo stile tanto che \u00abmolti di lui lavori vengono attribuiti al Guercino medesimo da chi non \u00e8 ben esperto e fondato conoscitore\u00bb.\nCon la morte del Maestro, avvenuta alla fine del 1666, eredit\u00f2, con il fratello Benedetto, i beni e la bottega: \u00abvaloroso pittore ed un uomo d'ingegnoso carattere e di virtuosi costumi\u00bb, dipinse, fra le altre cose, una \"Maria Maddalena de' Pazzi con i santi Alberto e Andrea Corsini\", un \"Cristo orante nell'orto\" e un \"Ritratto del granduca Cosimo III\". Giuseppe Maria Figatelli fu suo allievo.\nMor\u00ec l'11 febbraio 1688, in coincidenza con la nascita di una sua bambina che mor\u00ec anch'essa quello stesso giorno. Nessuno dei figli che ebbe dalla moglie Francesca Riva segu\u00ec la via della pittura: suo figlio Giovan Francesco fu ancora padre di un Carlo Gennari, \u00abche per divertimento attese alla pittura e alcuni quadri dipinse e non pochi disegni lasci\u00f2 di sua mano fatti con ispirito e con gusto di macchia\u00bb: cos\u00ec, con la morte di Carlo, nel 1790, si estinse la lunga tradizione pittorica dei Gennari.\nTra i suoi numerosi allievi ci furono Anna Teresa Messieri, Antonio Federico Amici, Ercole Gaetano Bertuzzi, Giovanni Battista Digerini, Giuseppe Maria Figatelli, Giulio Coralli, Lorenzo Bergonzoni e Matteo Mulichi."}
{"id": "1648124", "revid": "474175", "url": "https://it.wikipedia.org/wiki?curid=1648124", "title": "Ospedale italiano di Montevideo", "text": "L'ospedale italiano di Montevideo (in spagnolo: \"Hospital Italiano de Montevideo\"), il cui nome ufficiale \u00e8 ospedale italiano Umberto I, \u00e8 un centro sanitario fondato nel 1890 a Montevideo, capitale dell'Uruguay. L'edificio, di stile tardo neoclassico, \u00e8 opera dell'ingegnere Luigi Andreoni.\nLa struttura, cos\u00ec come i pilastri che sostengono la base sulla quale si erge il modello originale, sono il risultato di un processo di costruzione un po' fuori tempo, in una Montevideo che cominciava a espandersi alla fine del XVIII secolo con l'arrivo di immigranti europei, e con la fine delle guerre interne e di indipendenza del nuovo Paese.\nL'ospedale funziona in forma quasi ininterrotta da pi\u00f9 di 110 anni, sebbene il deterioramento che porta il passare del tempo ha propiziato che molte delle installazioni, tra cui le facciate laterali e posteriore, abbiano necessitato restaurazioni, effettuate con l'aiuto di fondi destinati a tale scopo in forma congiunta dai governi uruguaiano e italiano nel 2003.\nStoria.\nA met\u00e0 del XIX secolo Montevideo usciva da uno dei periodi pi\u00f9 difficili della sua storia. Tra il 1843 e il 1851 era stata infatti assediata invano degli argentini e dai loro alleati uruguaiani del Partido Blanco. Nonostante un ventennio di instabilit\u00e0 politica e un lungo periodo di guerre, Montevideo aveva iniziato ad essere gi\u00e0 a partire dagli anni '30 del XIX secolo una meta per migliaia di immigrati italiani, spagnoli e francesi. Cos\u00ec nel dopoguerra, il rapido sviluppo della citt\u00e0 richiese il miglioramento delle infrastrutture di base di una popolazione che, nel censimento del 1850, accoglieva circa un 48% di immigrati, 10.000 dei quali italiani.\nNel 1852 alcuni tra gli esponenti pi\u00f9 in vista della comunit\u00e0 italiana di Montevideo istituirono una commissione per la costruzione di un ospedale per i loro connazionali residenti in citt\u00e0. Tra i membri pi\u00f9 noti di questo comitato figuravano Giovanni Battista Cuneo e Giovanni Battista Capurro. L'operazione fu caldeggiata dal governo sardo che proprio in quegli anni stava iniziando a tessere una rete diplomatica con tutti gli stati della regione rioplatense. Inoltre a spingere i diplomatici dei Savoia ad interessarsi della questione vi era il fatto che gran parte degli italiani residenti nella capitale uruguaiana fossero liguri e piemontesi, quindi ancora formalmente sudditi del Regno di Sardegna. Nel 1853 Capurro don\u00f2 alla commissione incaricata della realizzazione dell'ospedale un lotto di terreno posto all'incrocio tra le \"calles\" Soriano e Paraguay sul quale sarebbe sorto l'edificio progettato dall'architetto Pietro Fossati. Il 22 maggio dello stesso anno fu posta la prima pietra del nuovo ospedale. Tuttavia. i lavori, ormai giunti al termine, dovettero essere interrotti l'anno seguente per mancanza di fondi. Con lo scoppio della guerra del Paraguay l'ospedale fu requisito e assegnato all'esercito brasiliano che lo adoper\u00f2 come ricovero per i soldati feriti al fronte. Tra il 1870 e il 1872 fu affittato al governo che lo trasform\u00f2 in una caserma. Nuovamente affittato ad un ente esterno, nel 1875 torn\u00f2 alla sua funzione originaria. Tuttavia la ristrettezza degli spazi e la crescita della comunit\u00e0 italiana montevideana resero necessaria la costruzione di una nuova grande struttura ospedaliera. Cos\u00ec, nel 1884, si decise la realizzazione di un nuovo ospedale nella localit\u00e0 di Tres Cruces, nella periferia orientale di Montevideo. Il 21 settembre dello stesso anno, alla presenza del presidente uruguaiano M\u00e1ximo Santos, di alcuni ministri e delle massime autorit\u00e0 consolari italiane, fu posta la prima pietra del nuovo edificio. L'obiettivo iniziale dell'istituzione creata sotto la tutela e direzione dell'architetto italo-uruguaiano Luigi Andreoni, era quello di prestare servizi sanitari di base alla popolazione in modo da diminuire l'alta percentuale di mortalit\u00e0 infantile, risultato della scarsit\u00e0 di risorse e di centri ospedalieri che assicurassero assistenza pubblica.\nL'inaugurazione, avvenuta il 1\u00ba giugno 1890, raccolse una grande folla di cittadini uruguaiani e stranieri. Sul perimetro dell'edificio si issarono oltre cinquanta bandiere del Regno d'Italia. Il 19 agosto dello stesso anno la struttura fu intitolato a Umberto I, ucciso pochi giorni prima a Monza.\nArchitettura.\nL'edificio \u00e8 di stile neoclassico, seppur con alcune influenze eclettiche.\nL'architetto incaricato di dirigere e pianificare la struttura fu Luigi Andreoni, pure responsabile della costruzione della stazione centrale e del Club Uruguay. Andreoni si bas\u00f2 su procedimenti artistici e scientifici, in un'epoca in cui si cercava di economizzare le risorse. In questo senso l'ospedale costituisce un esempio dell'arte progressista in Uruguay, di aspetto semplice e funzionale, di fronte alla soggettivit\u00e0 e decoro che avevano caratterizzato le tappe precedenti, che avrebbero visto una certa riscoperta nella costruzione a mano di architetti italiani del palazzo legislativo di Montevideo nel 1925.\nI capitelli di stile impero, costruiti su una base stabile e con direzioni geometriche precise, in due delle quattro facciate della costruzione, sottolineano l'idea dell'unione fra arte e scienza, tipico del neoclassicismo tardivo. In questa costruzione si cerca di riproporre un modello classico e occidentale, utilizzando materiali come il marmo, il granito e piastrelle importate dall'Europa, al fine di ricreare un'immagine che unisca i concetti dell'arte antica con le novit\u00e0 della scienza moderna.\nInfine, l'ala che da verso il Bulevard Artigas, conosciuto come \"Pasiva del Hospital italiano\" presenta una galleria di sculture e figure di bronzo, che ricorda grandi personalit\u00e0 italiane e uruguaiane. Il busto in omaggio a Jos\u00e9 Gervasio Artigas si trova in questo lato dell'ospedale.\nLa superficie dell'ospedale \u00e8 di circa 30000 metri quadrati (considerando i due piani e le superfici accessorie esterne) e la sua antichit\u00e0, di oltre 110 anni, lo trasformano in uno dei pi\u00f9 antichi ospedali attivi a Montevideo e in tutto l'Uruguay.\nSi situa all'incrocio delle vie 8 di Ottobre e Italia, sull'intersezione di queste due con Bulevard Artigas e la via Jorge Canning. La struttura \u00e8 divisa in due zone con fini specifici: ospedale e sanatorio.\nL'area per maternit\u00e0 si trova al primo piano, mentre al secondo ci sono le sale operatorie.\nServizi Medici.\nL'ospedale italiano ha occupato sempre una funzione preponderante nel campo medico Uruguaiano. Il servizio medico \u00e8 privato, per\u00f2 dipende direttamente del ministero della salute pubblica (MSP), e, come tale, da trattamenti a basso costo per infermi terminali e di secondo grado. Si realizzano servizi ambulatoriali medici, anche attraverso appuntamenti con la mutua Universal di Montevideo.\nAttualmente \u00e8 aperta l'area maternit\u00e0 (mai interrotta dalla fondazione) e si sono aggiunte pi\u00f9 recentemente specialit\u00e0 chirurgiche e di trapianto di organi.\nNonostante il deterioramento dell'edificio e di problemi di debiti che aveva all'inizio del 2004, sforzi congiunti italiani e uruguaiani, e del sindacato medico (SMU) hanno potuto sanare i debiti e il deterioramento dell'ospedale, apportando donativi per la riforma e miglioramento delle installazioni interne e esterne. I dirigenti del centro Jorge Massa e Renato Azzoni, hanno approvato i lavori di ammodernamento."}
{"id": "1648126", "revid": "1305772", "url": "https://it.wikipedia.org/wiki?curid=1648126", "title": "Contea di Ashland", "text": "Contea di Ashland o Ashland County \u00e8 la denominazione delle seguenti contee degli Stati Uniti:"}
{"id": "1648127", "revid": "1573940", "url": "https://it.wikipedia.org/wiki?curid=1648127", "title": "Antrodiaetidae", "text": "Antrodiaetidae \u00e8 una famiglia di ragni appartenente all'infraordine Mygalomorphae.\nEtimologia.\nIl nome deriva dal latino antrum, cio\u00e8 \"cavit\u00e0, cunicolo\" e dal latino diaeta, cio\u00e8 \"dimora, stanza, tana\", in quanto \u00e8 posizionato, alquanto immobile, all'interno di cunicoli che costruisce nel terreno, aspettando in agguato che qualche insetto vi cada dentro, ed il suffisso \"-idae\", che designa l'appartenenza ad una famiglia.\nComportamento.\nLa caratteristica degli appartenenti a questa famiglia \u00e8, appunto, la costruzione di cunicoli di moderata lunghezza, sotterranei e ben nascosti, foderati di seta internamente in modo da non dare alcuno scampo all'insetto che passa l\u00ec vicino o vi vada a finire dentro. Durante le ore del giorno queste trappole sono celate alla vista da un colletto o una piccola torretta; appena dopo il crepuscolo i ragni sostengono aperto il colletto con le zampe, in modo da poter afferrare subito gli ignari insetti che passano nei pressi o che vi cadono dentro. Essendo ragni di abitudini notturne sono difficilissimi da fotografare.\nDistribuzione.\nLa maggior parte delle specie \u00e8 diffusa negli Stati Uniti, dai monti Appalachi, al Missouri, Kansas, Arkansas e Illinois, fino alla California, Nevada, Arizona, Utah, Oregon, Washington e Idaho.\nSolo le specie \"Antrodiaetus roretzi\" e \"Antrodiaetus yesoensis\" sono endemiche del Giappone. Sono considerate specie relitte: secondo Miller e Coyle, in uno studio del 1996, due eventi separati di speciazione allopatrica hanno probabilmente condotto all'evoluzione di queste due specie.\nSecondo uno studio del 2007 di Hendrixson e Bond le tre specie dell'ex-genere \"Atypoides\" vanno incluse nel genere Antrodiaetus.\nTassonomia.\nAttualmente, a novembre 2020, si compone di 4 generi e 37 specie viventi e di un genere fossile:"}
{"id": "1648130", "revid": "767487", "url": "https://it.wikipedia.org/wiki?curid=1648130", "title": "Singles Collection", "text": "Singles Collection \u00e8 una raccolta della band hardcore punk The Exploited.\nFormazione.\nLa formazione sotto riportata \u00e8 quella risalente alla data di uscita dell'album."}
{"id": "1648131", "revid": "76963", "url": "https://it.wikipedia.org/wiki?curid=1648131", "title": "Chitose Hajime", "text": "Di questo stile si \u00e8 detto che abbia degli effetti rilassanti che sono stati osservati grazie ad encefalogrammi eseguiti su alcune persone che ascoltavano le sue canzoni.\nChitose Hajime viene riconosciuta come una cantante folk molto dotata fin da giovane. Vince molti concorsi, pubblica due album sotto un'etichetta indipendente e viene contattata da numerose case discografiche. Tuttavia, invece di entrare nel mondo della musica decide di studiare e diventare estetista, ma a causa di alcune gravi reazioni allergiche a certi prodotti chimici utilizzati nell'industria estetica, si ritira dalla scuola e considera seriamente la carriera musicale.\nNel 2001 pubblica un mini-album intitolato Chitose Hajime, che contiene cover di vecchie canzoni. La ricezione da parte del pubblico \u00e8 molto positiva, perci\u00f2 nell'agosto del 2001 Chitose pubblica il suo secondo mini-album contenente cinque tracce originali, intitolato .\nNel 2002 pubblica il singolo sotto l'etichetta Epica, le cui vendite sono precedute solo da \"traveling\" di Utada Hikaru e \"H\" di Ayumi Hamasaki. Tre mesi dopo pubblica un nuovo singolo, . Sebbene molto popolare, non si avvicina per nulla al successo del primo singolo.\nUn anno dopo pubblica il suo primo album, , che raggiunge le vendite di 800000 copie e rimane nelle classifiche per 57 settimane.\nIl 2003 \u00e8 la volta del secondo album, , preceduto da tre singoli e seguito dalla vendita di un DVD live nel 2004, dopodich\u00e9 Hajime annuncia di voler prendersi un po' di tempo per se stessa, per sposarsi e avere figli. Il 20 gennaio del 2005 d\u00e0 alla luce la sua prima figlia.\nIl ritorno all'industria musicale, nel novembre del 2005, \u00e8 segnato dal singolo , sigla finale dell'anime \"BLOOD+\". Il singolo \u00e8 un successo e raggiunge la posizione 12 della classifica Oricon. Vengono poi pubblicati (6050 copie vendute nella prima settimana) e , fino ad arrivare al suo terzo album."}
{"id": "1648135", "revid": "1305772", "url": "https://it.wikipedia.org/wiki?curid=1648135", "title": "Contea di Douglas", "text": "Contea di Douglas o Douglas County \u00e8 la denominazione delle seguenti contee degli Stati Uniti:"}
{"id": "1648137", "revid": "1305772", "url": "https://it.wikipedia.org/wiki?curid=1648137", "title": "Contea di Dodge", "text": "Contea di Dodge o Dodge County \u00e8 la denominazione delle seguenti contee degli Stati Uniti:"}
{"id": "1648140", "revid": "1305772", "url": "https://it.wikipedia.org/wiki?curid=1648140", "title": "Contea di Chippewa", "text": "Contea di Chippewa o Chippewa County \u00e8 la denominazione delle seguenti contee degli Stati Uniti:"}
{"id": "1648142", "revid": "1305772", "url": "https://it.wikipedia.org/wiki?curid=1648142", "title": "Contea di Buffalo", "text": "Contea di Buffalo o Buffalo County \u00e8 la denominazione delle seguenti contee degli Stati Uniti:"}
{"id": "1648145", "revid": "1305772", "url": "https://it.wikipedia.org/wiki?curid=1648145", "title": "Contea di Brown", "text": "Contea di Brown o Brown County \u00e8 la denominazione delle seguenti contee degli Stati Uniti:"}
{"id": "1648152", "revid": "4175", "url": "https://it.wikipedia.org/wiki?curid=1648152", "title": "Specie di Antrodiaetidae", "text": "Di seguito sono elencate le 33 specie della famiglia di ragni Antrodiaetidae note al giugno 2012 .\nAliatypus.\n\"Aliatypus\" \nAntrodiaetus.\n\"Antrodiaetus\" \nGeneri e specie fossili.\n\"\u2020Cretacattyma\" "}
{"id": "1648153", "revid": "599013", "url": "https://it.wikipedia.org/wiki?curid=1648153", "title": "Olesno", "text": ""}
{"id": "1648154", "revid": "767487", "url": "https://it.wikipedia.org/wiki?curid=1648154", "title": "Contea di Adams (Mississippi)", "text": "La contea di Adams (in inglese Adams County) \u00e8 una contea dello Stato del Mississippi, negli Stati Uniti. La popolazione al censimento del 2000 era di 34.558 abitanti. Il capoluogo di contea \u00e8 Natchez."}
{"id": "1648157", "revid": "1305772", "url": "https://it.wikipedia.org/wiki?curid=1648157", "title": "Contea di Green", "text": "Contea di Green o Green County \u00e8 la denominazione delle seguenti contee degli Stati Uniti:"}
{"id": "1648158", "revid": "1305772", "url": "https://it.wikipedia.org/wiki?curid=1648158", "title": "Contea di Iowa", "text": "Contea di Iowa o Iowa County \u00e8 la denominazione delle seguenti contee degli Stati Uniti:"}
{"id": "1648162", "revid": "1305772", "url": "https://it.wikipedia.org/wiki?curid=1648162", "title": "Contea di Iron", "text": "Contea di Iron o Iron County \u00e8 la denominazione delle seguenti contee degli Stati Uniti:"}
{"id": "1648163", "revid": "327094", "url": "https://it.wikipedia.org/wiki?curid=1648163", "title": "Ole\u015bnica", "text": ""}
{"id": "1648164", "revid": "1048993", "url": "https://it.wikipedia.org/wiki?curid=1648164", "title": "Villa Ada (film)", "text": "Villa Ada \u00e8 un film televisivo del 1999, scritto e diretto dal regista Pier Francesco Pingitore, ambientato nell'omonimo parco di Roma. Prodotta per Mediatrade (Gruppo Mediaset), fu trasmessa in prima visione su Canale 5, il 10 novembre 1999.\nTrama.\nDiverse storie s'intrecciano sotto lo sfondo di Villa Ada, grande parco pubblico romano, durante una giornata domenicale.\nAscolti.\nAscolti in prima serata.\nIn questa tabella, sono indicati i risultati in termini di ascolto del film tv serale andato in onda su Canale 5."}
{"id": "1648165", "revid": "287204", "url": "https://it.wikipedia.org/wiki?curid=1648165", "title": "Olesnica", "text": ""}
{"id": "1648167", "revid": "36426", "url": "https://it.wikipedia.org/wiki?curid=1648167", "title": "Palazzo Comunale (Ferrara)", "text": ""}
{"id": "1648168", "revid": "486946", "url": "https://it.wikipedia.org/wiki?curid=1648168", "title": "Se\u00f1era", "text": ""}
{"id": "1648170", "revid": "1305772", "url": "https://it.wikipedia.org/wiki?curid=1648170", "title": "Contea di Juneau", "text": "Contea di Juneau o Juneau County \u00e8 la denominazione delle seguenti contee degli Stati Uniti:"}
{"id": "1648171", "revid": "406085", "url": "https://it.wikipedia.org/wiki?curid=1648171", "title": "Olszanka", "text": ""}
{"id": "1648172", "revid": "287204", "url": "https://it.wikipedia.org/wiki?curid=1648172", "title": "Enrique Flores Mag\u00f3n", "text": "Biografia.\nFlores Mag\u00f3n nacque a Teotitl\u00e1n del Camino (ridenominata poi Teotitl\u00e1n de Flores Mag\u00f3n, in onore suo e dei suoi fratelli), nello stato di Oaxaca, il 13 aprile del 1877, ultimogenito dei quattro figli (il secondogenito, Cipriano, nato nel 1872, mor\u00ec poche settimane dalla propria nascita) di Teodoro Flores, militare liberale di etnia zapoteca, che in passato aveva combattuto, sino a raggiungere il grado di tenente colonnello, nelle file dell'esercito di Benito Ju\u00e1rez, e di Margarita Mag\u00f3n, nativa di Puebla de Zaragoza (nello stato di Puebla) e di origini miste spagnole e mazateche. Trascorse i suoi i primi anni di vita nello Stato in cui nacque, Oaxaca, finch\u00e9 non si trasfer\u00ec con la famiglia a Citt\u00e0 del Messico.\nL'inizio dell'attivit\u00e0 politica.\nNella capitale, ancora giovane studente, cominci\u00f2 a partecipare alle manifestazioni contro la terza rielezione del presidente Porfirio D\u00edaz, e a scrivere, coi suoi fratelli, in un periodico politico, \"El hijo de El Ahuizote\". La sua attivit\u00e0 gli cost\u00f2, nel 1902, l'arresto e in carcere ebbe modo di approfondire le idee di autori anarchici come P\u00ebtr Kropotkin, Errico Malatesta, Maksim Gor'kij e Pierre-Joseph Proudhon.\nL'attivit\u00e0 negli USA.\nUna volta libero prosegu\u00ec la sua attivit\u00e0 di pubblicista e and\u00f2 incontro a nuove condanne \nfinch\u00e9 la repressione del regime lo costrinse a fuggire negli Stati Uniti. Qui partecip\u00f2, con i fratelli Ricardo e Jesus, alla creazione del giornale \"Regeneraci\u00f3n\", fu tra i fondatori del Partito Liberale Messicano e partecip\u00f2 a redigerne il manifesto programmatico, pubblicato il 1\u00ba luglio 1906 nella citt\u00e0 di Saint Louis nel Missouri. Il programma si poneva lo scopo prioritario di abbattere il regime porfirista e, nonostante le convinzioni anarchiche dei fondatori, aveva connotati sostanzialmente riformisti, pur perseguendo obiettivi sociali molto avanzati per il contesto in cui veniva proposto.\nEnrique prosegu\u00ec nella distribuzione di \"Regeneraci\u00f3n\" negli Stati Uniti e in Messico attraverso una rete clandestina fino al 1917, anno in cui si separ\u00f2 dagli altri \"leader\" del partito.\nIl ritorno in Messico.\nFece rientro in patria nel 1923 e nel 1933 fu tra i fondatori della Confederaci\u00f3n Campesina Mexicana. Mor\u00ec a Citt\u00e0 del Messico nel 1954."}
{"id": "1648174", "revid": "1305772", "url": "https://it.wikipedia.org/wiki?curid=1648174", "title": "Contea di Marquette", "text": "Contea di Marquette o Marquette County \u00e8 la denominazione delle seguenti contee degli Stati Uniti:"}
{"id": "1648178", "revid": "584834", "url": "https://it.wikipedia.org/wiki?curid=1648178", "title": "Palazzo municipale", "text": ""}
{"id": "1648182", "revid": "1305772", "url": "https://it.wikipedia.org/wiki?curid=1648182", "title": "Contea di Menominee", "text": "Contea di Menominee o Menominee County \u00e8 la denominazione delle seguenti contee degli Stati Uniti:"}
{"id": "1648186", "revid": "599013", "url": "https://it.wikipedia.org/wiki?curid=1648186", "title": "Opat\u00f3w", "text": ""}
{"id": "1648187", "revid": "1305772", "url": "https://it.wikipedia.org/wiki?curid=1648187", "title": "Contea di Pierce", "text": "Contea di Pierce o Pierce County \u00e8 la denominazione delle seguenti contee degli Stati Uniti:"}
{"id": "1648191", "revid": "287204", "url": "https://it.wikipedia.org/wiki?curid=1648191", "title": "Opatow", "text": ""}
{"id": "1648193", "revid": "1305772", "url": "https://it.wikipedia.org/wiki?curid=1648193", "title": "Contea di Portage", "text": "Contea di Portage o Portage County \u00e8 la denominazione delle seguenti contee degli Stati Uniti:"}
{"id": "1648195", "revid": "2184720", "url": "https://it.wikipedia.org/wiki?curid=1648195", "title": "Massa lunare", "text": "In astronomia, la massa lunare \u00e8 un'unit\u00e0 di misura comunemente usata per esprimere la massa dei satelliti naturali dei pianeti. Equivale alla massa stimata della Luna. Il suo valore e il suo simbolo convenzionale sono:\nLa massa lunare \u00e8 pari a circa un ottantesimo della massa della Terra. \nLe incertezze da cui \u00e8 affetta la stima della costante di gravitazione universale si ripercuotono sulla precisione della massa lunare. \nUna massa lunare corrisponde a:"}
{"id": "1648196", "revid": "1305772", "url": "https://it.wikipedia.org/wiki?curid=1648196", "title": "Contea di Rock", "text": "Contea di Rock o Rock County \u00e8 la denominazione delle seguenti contee degli Stati Uniti:"}
{"id": "1648197", "revid": "599013", "url": "https://it.wikipedia.org/wiki?curid=1648197", "title": "Osieczna", "text": ""}
{"id": "1648199", "revid": "1305772", "url": "https://it.wikipedia.org/wiki?curid=1648199", "title": "Contea di Rusk", "text": "Contea di Rusk o Rusk County \u00e8 la denominazione delle seguenti contee degli Stati Uniti:"}
{"id": "1648200", "revid": "6923", "url": "https://it.wikipedia.org/wiki?curid=1648200", "title": "Woodstock (Alabama)", "text": "Woodstock \u00e8 un comune degli Stati Uniti d'America situato nella contea di Bibb e, nella sua estensione a nordovest, in minima parte nella contea di Tuscaloosa, nello Stato dell'Alabama.\nDall'ottobre del 2000 \u00e8 un comune con lo status di \"town\". Il nome \u00e8 stato adottato dopo un referendum tenutosi nell'agosto del 2000, nel quale \u00e8 stato preferito il nome dell\"unincorporated community\" di Woodstock a quello di North Bibb, che talvolta \u00e8 ancora usato per indicare questa localit\u00e0.\nLa parte di Woodstock nella contea di Bibb \u00e8 compresa nell'area metropolitana di Birmingham, mentre la porzione che si estende nella contea di Tuscaloosa fa parte dell'area metropolitana di Tuscaloosa.\nGeografia fisica.\nSecondo il U.S. Census Bureau, la citt\u00e0 ha una superficie totale di , di cui \u00e8 costituita da terraferma e di acque interne (2,11% del totale)."}
{"id": "1648201", "revid": "76069", "url": "https://it.wikipedia.org/wiki?curid=1648201", "title": "North Bibb (Alabama)", "text": ""}
{"id": "1648202", "revid": "1305772", "url": "https://it.wikipedia.org/wiki?curid=1648202", "title": "Contea di Vernon", "text": "Contea di Vernon o Vernon County \u00e8 la denominazione delle seguenti contee degli Stati Uniti:"}
{"id": "1648203", "revid": "1305772", "url": "https://it.wikipedia.org/wiki?curid=1648203", "title": "Contea di Walworth", "text": "Contea di Walworth o Walworth County \u00e8 la denominazione delle seguenti contee degli Stati Uniti:"}
{"id": "1648205", "revid": "92723", "url": "https://it.wikipedia.org/wiki?curid=1648205", "title": "Osiek", "text": ""}
{"id": "1648206", "revid": "1305772", "url": "https://it.wikipedia.org/wiki?curid=1648206", "title": "Contea di Winnebago", "text": "Contea di Winnebago o Winnebago County \u00e8 la denominazione delle seguenti contee degli Stati Uniti:"}
{"id": "1648207", "revid": "436907", "url": "https://it.wikipedia.org/wiki?curid=1648207", "title": "La rivincita dei buoni", "text": "La rivincita dei buoni \u00e8 il primo album in studio del rapper italiano Ghemon, pubblicato il 15 novembre 2007 dalla The Saifam Group.\nDescrizione.\n\"La rivincita dei buoni\" rappresenta il primo album ufficiale del rapper avellinese, che conferma il successo gi\u00e0 precedentemente ottenuto con il mixtape \"Qualcosa cambier\u00e0 Mixtape\", uscito nel febbraio 2007. Con questo disco Ghemon riesce ancora una volta a distinguersi dalla classica scena hip hop italiana: infatti, l'album, caratterizzato da un lessico forbito e da testi curati e raffinati, tratta temi attuali e quotidiani con ampie riflessioni sulla vita e sulle sue sfumature.\nLa maggior parte delle sonorit\u00e0 hanno un'influenza soul e tra i tanti beatmaker svettano i nomi di Mr. Phil e DJ Shocca, considerevolmente noti nella penisola italica, e di 20Syl e Marco Polo, ormai artisti di fama mondiale.\nEccetto che nella traccia \"Avrei bisogno di un divano\" in cui al rapper olandese Pete Philly viene affidata, oltre al ritornello, anche una strofa del brano, le collaborazioni presenti in questo album sono concentrate solamente nei ritornelli cantati, nei quali Gialloman, Al Castellana, Hyst e Frank Siciliano si cimentano in modo notevole mostrando le loro capacit\u00e0 vocali.\nI temi trattati da Ghemon si rivolgono principalmente verso problemi e argomenti diversi dalla criminalit\u00e0, dalla droga e dalla violenza, e quindi sono raramente affrontati dagli altri rapper italiani: infatti, in questo disco l'artista avellinese racconta i propri pensieri passando con chiarezza da un ragazzo con molteplici paranoie, dubbi e riflessioni, alle donne e alla loro complicata psicologia.\nLa copertina \u00e8 opera di Mecna, amico di Ghemon e membro come lui della crew Blue Nox.\nLa traccia \"Che flash\" \u00e8 stata inserita in free download da Ghemon sulla sua pagina di Myspace, ma in seguito \u00e8 stata rimossa. Era in progetto un remix, in collaborazione con Marracash e Danno, del brano \"Voglio essere libero\", ma, sebbene i tre artisti fossero concordi, l'idea venne accantonata. Il ritornello della canzone \"Ancora\" era stato precedentemente scritto e cantato dallo stesso Ghemon, in seguito rimpiazzato da Frank Siciliano che a sua volta \u00e8 stato sostituito da Gialloman nella versione definitiva."}
{"id": "1648208", "revid": "1305772", "url": "https://it.wikipedia.org/wiki?curid=1648208", "title": "Contea di Wood", "text": "Contea di Wood o Wood County \u00e8 la denominazione delle seguenti contee degli Stati Uniti:"}
{"id": "1648210", "revid": "36426", "url": "https://it.wikipedia.org/wiki?curid=1648210", "title": "Addizione erculea", "text": ""}
{"id": "1648211", "revid": "289247", "url": "https://it.wikipedia.org/wiki?curid=1648211", "title": "Orto botanico (Ferrara)", "text": ""}
{"id": "1648212", "revid": "289247", "url": "https://it.wikipedia.org/wiki?curid=1648212", "title": "Orto Botanico di Ferrara", "text": ""}
{"id": "1648213", "revid": "1305772", "url": "https://it.wikipedia.org/wiki?curid=1648213", "title": "Contea di Alexander", "text": "Contea di Alexander o Alexander County \u00e8 la denominazione delle seguenti contee degli Stati Uniti:"}
{"id": "1648222", "revid": "1305772", "url": "https://it.wikipedia.org/wiki?curid=1648222", "title": "Contea di Champaign", "text": "Contea di Champaign (in inglese \"Champaign County\") \u00e8 la denominazione delle seguenti contee degli Stati Uniti:"}
{"id": "1648223", "revid": "508036", "url": "https://it.wikipedia.org/wiki?curid=1648223", "title": "Ipocrisia", "text": "L'ipocrisia (dal greco \u1f51\u03c0\u03bf\u03ba\u03c1\u03af\u03bd\u03bf\u03bc\u03b1\u03b9 \u00abfingere\u00bb) \u00e8 un atteggiamento, comportamento o vizio di una persona che volontariamente finge di possedere credenze, opinioni, virt\u00f9, ideali, sentimenti, emozioni che in realt\u00e0 non possiede. Essa si manifesta quando la persona tenta di ingannare altre persone con tali affermazioni, ed \u00e8 quindi una sorta di bugia.\n\u00c8 importante distinguere l'ipocrisia dalla semplice incapacit\u00e0 di una persona di acquisire o praticare le virt\u00f9 da essa reputate utili, anche se la stessa, pur ritenendosi incapace di raggiungere tali obiettivi, pu\u00f2 suggerire la via giusta agli altri. Ad esempio, una persona che abusa di alcool non pu\u00f2 essere tacciata di ipocrisia se consiglia agli altri di non bere, a meno che essa non si professi costantemente sobria.\nPsicologia dell'ipocrisia.\nIn psicologia, il comportamento ipocrita \u00e8 strettamente associato all'errore fondamentale di attribuzione, in cui l'individuo \u00e8 portato a spiegare e giustificare il proprio comportamento come dovuto in gran parte a cause ambientali ed estranee, mentre attribuisce le azioni degli altri a caratteristiche innate.\nAlcune persone ingenuamente commettono degli errori di valutazione riguardo ai propri comportamenti caratteriali, che proiettano negli altri, auto-ingannandosi. Secondo la psicologia di Jung, tali errori sono da attribuirsi a una scarsa conoscenza del lato oscuro del proprio subconscio.\nL'ipocrisia psicologica \u00e8 generalmente interpretata dai teorici come un meccanismo di difesa inconscio pi\u00f9 che un inganno volontario.\nIpocrisia e incoerenza sono atteggiamenti molto simili tra loro e allo stesso tempo molto diversi: un ipocrita \u00e8 colui che cerca di difendere le sue azioni con parole inadeguate e sconnesse con i fatti, l'incoerente \u00e8 una persona indecisa perch\u00e9 afflitta da una situazione esterna (es. bisogna scegliere di seguire il cuore o la testa) e molto spesso fa la scelta sbagliata quindi \u00e8 costretto a voltarsi indietro (metaforicamente parlando) per seguire l'altra strada anche se consapevole che all'errore commesso non si rimedia."}
{"id": "1648225", "revid": "599013", "url": "https://it.wikipedia.org/wiki?curid=1648225", "title": "Ostr\u00f3wek", "text": ""}
{"id": "1648226", "revid": "287204", "url": "https://it.wikipedia.org/wiki?curid=1648226", "title": "Ostrowek", "text": ""}
{"id": "1648227", "revid": "1305772", "url": "https://it.wikipedia.org/wiki?curid=1648227", "title": "Contea di Christian", "text": "Contea di Christian o Christian County \u00e8 la denominazione delle seguenti contee degli Stati Uniti:"}
{"id": "1648229", "revid": "125477960", "url": "https://it.wikipedia.org/wiki?curid=1648229", "title": "Trolley a stanga", "text": "Con il termine trolley a stanga si indica quell'organo che, sulle locomotive elettriche costruite anteriormente agli anni trenta, permetteva la captazione dell'energia elettrica dalla linea aerea soprastante allo scopo di alimentarne le apparecchiature di trazione come i motori, i dispositivi ausiliari di bordo quali i compressori d'aria, i ventilatori e il riscaldamento elettrico.\nNelle locomotive italiane venne utilizzato principalmente dalle locomotive elettriche a corrente alternata trifase della prima generazione.\nEra composto da una coppia di bracci imperniati alla base e strettamente uniti a forma di parallelogramma che nel lato superiore sorreggeva un pattino strisciante realizzato in metallo, di solito rame, adatto per la buona conducibilit\u00e0 elettrica.\nVeniva montato sul tetto dei rotabili ferroviari su un telaio isolato e collegato mediante cavi ad alto isolamento, ai dispositivi di protezione contro le sovratensioni e ai circuiti di derivazione per l'utilizzazione a bordo. Nelle locomotive trifasi lo strisciante era diviso in due sezioni isolate tra loro per il prelievo di corrente elettrica da due fasi distinte.\nI primi trolley a stanga, di costruzione Ganz, avevano il doppio strisciante a rulli; questo tuttavia era fonte di scintillio e frequenti guasti e venne presto sostituito da quello a doppio strisciante prodotto dalla Brown-Boveri.\nNei mezzi di trazione ferroviaria in genere, i trolley erano montati a coppie tenute ambedue sempre in presa mediante la pressione dei dispositivi di alzamento ad aria compressa."}
{"id": "1648231", "revid": "1305772", "url": "https://it.wikipedia.org/wiki?curid=1648231", "title": "Contea di Cook", "text": ""}
{"id": "1648233", "revid": "287204", "url": "https://it.wikipedia.org/wiki?curid=1648233", "title": "Notte d'amore", "text": "Notte d'amore \u00e8 un album del musicista e cantante italiano Pino D'Angi\u00f2, pubblicato dall'etichetta discografica Pull (numero PCD 2104) nel 1997."}
{"id": "1648236", "revid": "307923", "url": "https://it.wikipedia.org/wiki?curid=1648236", "title": "Contea di Cumberland", "text": ""}
{"id": "1648237", "revid": "125075392", "url": "https://it.wikipedia.org/wiki?curid=1648237", "title": "Milano da bere", "text": "Milano da bere \u00e8 un'espressione giornalistica, originata da una campagna pubblicitaria, che definisce alcuni ambienti sociali della citt\u00e0 italiana di Milano durante gli anni 80 del XX secolo. In questo periodo, la citt\u00e0 era assurta a centro di potere in cui si esercitava l'egemonia del Partito Socialista Italiano (PSI) del periodo craxista. Si trattava di un decennio caratterizzato dalla percezione di benessere diffuso, dal rampantismo arrivista e opulento dei ceti sociali emergenti e dall'immagine \"alla moda\".\nStoria.\nLa definizione \u2014 entrata a pieno titolo nel marketing urbano di un'epoca (similmente a quanto accadde, negli anni del \"boom\" economico, a Roma con la \"Dolce vita\") \u2014 \u00e8 un'espressione d'autore contenuta in uno slogan pubblicitario ideato nel 1985 da Marco Mignani per la \"r\u00e9clame\" televisiva dell'Amaro Ramazzotti.\nLo slogan era usato in uno spot pubblicitario che mostrava immagini di una tipica giornata milanese, descrivendo Milano come una citt\u00e0 che \u00abrinasce ogni mattina, pulsa come un cuore; Milano \u00e8 positiva, ottimista, efficiente; Milano \u00e8 da vivere, sognare e godere\u00bb. La sequenza veniva mostrata secondo la tecnica dei fotogrammi accelerati e si chiudeva con il \"claim\" \"Milano da bere\".\nL'epoca della \"Milano da bere\" non \u00e8 ben specificata: in genere, il suo inizio si fa risalire al 1981, anno convenzionalmente indicato come quello in cui terminarono gli anni di piombo (eccetto sporadici colpi di coda successivi), in concidenza con il riflusso nel privato; la sua fine \u00e8 invece tradizionalmente collocata nel 1992, con lo scoppio dello scandalo giudiziario di Mani pulite (noto anche come \"Tangentopoli\"), che travolger\u00e0 il Partito Socialista e di fatto porter\u00e0 in due anni alla fine della Prima Repubblica.\nL'espressione fu clonata in descrizioni similari degli ambienti urbani di altre realt\u00e0 italiane nel medesimo periodo, come ad esempio Roma \u2014 le cui atmosfere sono ben rappresentate nel film \"Le finte bionde\" di Carlo Vanzina (1989) \u2014, Torino o, nel Meridione, Bari \u2014 ambientazione che fa da sfondo a \"La riffa\" di Francesco Laudadio (1991).\nLo \"spot\" di Mignani, insieme allo slogan che lo accompagnava, fu inserito nella rubrica di collage televisivi di Rai 3 \"Blob\" a seguito dell'inizio delle vicende di Mani pulite, a mo' di \"pendant\" mediatico, interpolato con le immagini degli arresti dei principali esponenti politici e imprenditoriali oggetto dell'inchiesta: lo stesso utilizzo del termine \"Tangentopoli\", per definire la vasta operazione giudiziaria, richiamava sia il gioco \"Monopoly\", sia la \"polis\", nella quale le tangenti erano il motore dell'economia.\nQuesto accostamento, propagatosi nel gergo giornalistico, ha attribuito al sintagma una connotazione negativa, per tutto il periodo in cui in Italia, dal punto di vista politico, vi fu la transizione dalla Prima alla Seconda Repubblica.\nNella cultura di massa.\nLe atmosfere della \"Milano da bere\" vengono mostrate e/o utilizzate come riferimento in alcuni film italiani usciti nel corso dello stesso decennio, ambientati sullo sfondo del rampantismo, degli ambienti sociali benestanti, degli \"yuppies\", dei paninari e del mondo della moda della citt\u00e0 meneghina. Tra questi film ricordiamo:\nLe stesse atmosfere si ritrovano nella serie televisiva di Italia 1 del 1989 \"Valentina\", ispirata agli omonimi fumetti di Guido Crepax, interpretata dalla modella statunitense Demetra Hampton e in \"Colletti bianchi\", miniserie andata in onda sulla stessa rete e nella medesima stagione televisiva, con Giorgio Faletti e Franco Oppini.\nAl di fuori del periodo storico di riferimento, la \"Milano da bere\" \u00e8 stata raccontata nel film \"Lo spietato\" del 2019, diretto da Renato De Maria e interpretato da Riccardo Scamarcio."}
{"id": "1648239", "revid": "1305772", "url": "https://it.wikipedia.org/wiki?curid=1648239", "title": "Contea di DeWitt", "text": "Contea di DeWitt o DeWitt County \u00e8 la denominazione delle seguenti contee degli Stati Uniti:"}
{"id": "1648241", "revid": "1186766", "url": "https://it.wikipedia.org/wiki?curid=1648241", "title": "Chagurin", "text": " \u00e8 una rivista giapponese per bambini pubblicata da . La rivista era pubblicata in precedenza con il nome di . L'obiettivo della rivista \u00e8 quella di educare la prossima generazione. La rivista \u00e8 difficile da trovare nelle grandi fumetterie e librerie, bens\u00ec possono essere facilmente trovate nei locali \"JA\". \"Chagurin\" mira ad essere una rivista educativa, come quelle pubblicate da Shogakukan fino agli anni sessanta, e riceve raccomandazioni da parte del National PTA del Giappone.\nLa rivista contiene una grande variet\u00e0 di manga. I manga che si trovano all'interno di Chagurin di solito non vengono mai pubblicati nel formato tank\u014dbon, salvo alcune eccezioni come \"Doraemon\" e \"Kiteretsu Daihyakka\"."}
{"id": "1648242", "revid": "1543377", "url": "https://it.wikipedia.org/wiki?curid=1648242", "title": "Ahmad Nazif", "text": "Il 27 settembre 2005 si dimise per consentire al Presidente Hosni Mubarak d'indire nuove elezioni generali, dopo le quali (il 27 dicembre successivo) form\u00f2 un nuovo governo. Durante la Rivoluzione egiziana del 2011, il presidente Mubarak gli ha revocato il mandato per formare un nuovo esecutivo.\nGoverno.\nIl Presidente Hosni Mubarak lo ha invitato a formare un nuovo governo il 9 luglio 2004. Il Primo ministro Nazif ha giurato insieme con 14 componenti del nuovo Gabinetto il 14 luglio 2004. Ricevette regolarmente la fiducia del Parlamento. Fino a quel momento \u00e8 stato il pi\u00f9 giovane Primo ministro della storia parlamentare repubblicana egiziana e il secondo pi\u00f9 giovane, contando anche la storia dell'Egitto contemporaneo, khediviale e monarchico. Il suo governo \u00e8 noto per essere in maggioranza composto da tecnocrati e laureati di orientamento neo-liberista. Si afferma anche che esso sia il pi\u00f9 ricco governo della storia egiziana repubblicana.\n\u00c8 stato investito della sua carica succedendo al Primo Ministro \u02bfAtef Ebeid che s'era dimesso in una riunione d'emergenza governativa che aveva posto fine al Gabinetto di 34 ministri in carica da quattro anni. In quella compagine ministeriale Nazif era ministro delle Comunicazioni e dell'Informazione Tecnologica. Prima di ci\u00f2, Ahmad Nazif era stato un professore della Facolt\u00e0 d'Ingegneria della Universit\u00e0 del Cairo.\nAhmad Nazif ha una reputazione di onest\u00e0 e di modernit\u00e0. \u00c8 d'un certo interesse che il suo nome in lingua araba significhi \"pulito\", di modo che i commentatori arabi sentono il suo nome come \"Signor Pulito\". Il dott. Nazif e il suo governo si sono impegnati a rilanciare il ruolo dell'imprenditoria privata nell'economia. Tra i suoi ministri figurano:\nInsieme ai molti obiettivi prefissati dal suo breve governo, il Gabinetto Nazif ha cercato di risolvere alcuni grossi problemi con modesti successi come per esempio la nuova legge sulle tasse, ridurre tariffe per favorire le richieste della WTO, automatizzare il governo, ridurre l'inflazione, liberalizzare la stampa e combattere per la riforma costituzionale che fu finalmente proposta e accettata nel 2005.\nDurante il suo mandato come Ministro per le Comunicazioni e la Tecnologia delle Informazione \u00e8 ricordato per aver stabilito il piano egiziano per la connettivit\u00e0 ad internet gratuita oltre all'incremento dell'accesso pubblico ai computer con computer low-cost venduti da produttori privati attraverso la \"Egyptian Telecommunications Company\" (Telecom Egypt), che fin\u00ec sotto la giurisdizione del Ministero per le Comunicazioni e la Tecnologia delle Informazione. Il successore di Nazif, tra l'altro un suo amico, Tariq Kamel nel Ministero per le Comunicazioni e la Tecnologia delle Informazione collabor\u00f2 per rafforzare il ruolo dell'Egitto nel mercato IT Internazionale e nel miglioramento delle infrastrutture locali per favorire la crescita esponenziale dell'Egitto nella domanda per apparecchiature IT nella vita quotidiana.\nIstruzione e famiglia.\nAhmad Nazif si \u00e8 diplomato nella El Nasr Boys' School (EBS) di Alessandria, Egitto -Classe del 1969-\nAhmad Nazif ha conseguito un PhD in Ingegneria Informatica nella McGill University di Montr\u00e9al (Canada).\nAhmad Nazif risiede in un complesso suburbano del Cairo con sua moglie e i loro 2 figli. \u00c8 figlio di Mahmud Nazif, ex-marittimo, gi\u00e0 proprietario di un'agenzia di navigazione marittima."}
{"id": "1648243", "revid": "1305772", "url": "https://it.wikipedia.org/wiki?curid=1648243", "title": "Contea di Edwards", "text": "Contea di Edwards o Edwards County \u00e8 la denominazione delle seguenti contee degli Stati Uniti:"}
{"id": "1648245", "revid": "1305772", "url": "https://it.wikipedia.org/wiki?curid=1648245", "title": "Contea di Effingham", "text": "Contea di Effingham o Effingham County \u00e8 la denominazione delle seguenti contee degli Stati Uniti:"}
{"id": "1648251", "revid": "1305772", "url": "https://it.wikipedia.org/wiki?curid=1648251", "title": "Contea di Ford", "text": "Contea di Ford o Ford County \u00e8 la denominazione delle seguenti contee degli Stati Uniti:"}
{"id": "1648254", "revid": "1305772", "url": "https://it.wikipedia.org/wiki?curid=1648254", "title": "Contea di Grundy", "text": "Contea di Grundy o Grundy County \u00e8 la denominazione delle seguenti contee degli Stati Uniti:"}
{"id": "1648259", "revid": "1543377", "url": "https://it.wikipedia.org/wiki?curid=1648259", "title": "Dumbrava (Timi\u0219)", "text": "Dumbrava (in ungherese \"Igazfalva\") \u00e8 un comune della Romania di 2.741 abitanti, ubicato nel distretto di Timi\u0219, nella regione storica del Banato. \nIl comune \u00e8 formato dall'unione di 3 villaggi: Bucov\u0103\u021b, Dumbrava, R\u0103chita."}
{"id": "1648260", "revid": "1305772", "url": "https://it.wikipedia.org/wiki?curid=1648260", "title": "Contea di Hancock", "text": "Contea di Hancock o Hancock County \u00e8 la denominazione delle seguenti contee degli Stati Uniti:"}
{"id": "1648263", "revid": "1305772", "url": "https://it.wikipedia.org/wiki?curid=1648263", "title": "Contea di Hardin", "text": "Contea di Hardin o Hardin County \u00e8 la denominazione delle seguenti contee degli Stati Uniti:"}
{"id": "1648265", "revid": "244212", "url": "https://it.wikipedia.org/wiki?curid=1648265", "title": "Marcantonio Colonna (cardinale del XVIII secolo)", "text": ""}
{"id": "1648268", "revid": "1305772", "url": "https://it.wikipedia.org/wiki?curid=1648268", "title": "Contea di Henderson", "text": "Contea di Henderson o Henderson County \u00e8 la denominazione delle seguenti contee degli Stati Uniti:"}
{"id": "1648274", "revid": "1305772", "url": "https://it.wikipedia.org/wiki?curid=1648274", "title": "Contea di Kane", "text": "Contea di Kane o Kane County \u00e8 la denominazione delle seguenti contee degli Stati Uniti:"}
{"id": "1648275", "revid": "767487", "url": "https://it.wikipedia.org/wiki?curid=1648275", "title": "Bennie K", "text": "Le Bennie K (spesso reso graficamente come BENNIE K) sono un gruppo femminile j-urban, composto dalla rapper Cico e dalla cantante Yuki, entrambe amanti della musica hip-hop americana. Si sono conosciute a Los Angeles e hanno esordito nel gennaio del 2001 con il singolo \"Melody\", pubblicato sotto l'etichetta For Life Music. Le loro canzoni di solito combinano il giapponese con l'inglese. Il loro quarto album si \u00e8 posizionato primo nella classifica degli album Oricon. \nIl nuovo singolo, dal titolo \"Monochrome\" ."}
{"id": "1648276", "revid": "287204", "url": "https://it.wikipedia.org/wiki?curid=1648276", "title": "Elmetto M31", "text": "L'elmetto M31 rappresenta l'elemento di transizione tra l'elmetto Adrian di invenzione francese e l'elmetto M33, di concezione interamente italiana.\nStoria.\nDopo la conclusione della prima guerra mondiale il soldato italiano era rappresentato nei monumenti commemorativi con l'elmetto d'ordinanza Adrian Mod. 16 che, seppure fabbricato in Italia, era di paternit\u00e0 francese.\nQuesto fatto non poteva conciliarsi con il nazionalismo italiano, imperante sotto il fascismo.\nCos\u00ec mentre la Francia elaborava modifiche e varianti all'Adrian (Mod. 1922 e Mod. 1926 che continuer\u00e0 ad essere utilizzato durante tutta la seconda guerra mondiale) l'Italia punt\u00f2 su un modello completamente nuovo che si distinguesse dal tedesco Stahlhelm e dall'inglese \"Brodie\".\nIl modello M31, prodotto nel 1931 a livello di prototipo e subito sostituito dal M33 del 1933, ebbe una vita operativa assai breve o quasi nulla. Distribuito solo ad alcuni reparti del Regio Esercito e della Regia Marina ebbe molto pi\u00f9 successo sotto il profilo della divulgazione e dell'immagine. Compatto e confortevole appare in numerose medaglie e immagini ufficiali di Vittorio Emanuele III di Savoia e di Benito Mussolini, o in manifesti propagandistici o in alcune tessere del Partito Nazionale Fascista che rimasero in circolazione anche quando l'M31 fu definitivamente sostituito dall'M33.\nL'innovativo disegno dell'elmetto italiano, soprattutto nella versione del successivo M33, ha ispirato le forme degli elmetti di altri paesi europei, fra cui l'Unione Sovietica, la Svezia, la Bulgaria ed altri."}
{"id": "1648277", "revid": "1305772", "url": "https://it.wikipedia.org/wiki?curid=1648277", "title": "Contea di Kendall", "text": "Contea di Kendall o Kendall County \u00e8 la denominazione delle seguenti contee degli Stati Uniti:"}
{"id": "1648278", "revid": "123734207", "url": "https://it.wikipedia.org/wiki?curid=1648278", "title": "Mad About You (Hooverphonic)", "text": "Mad About You \u00e8 il primo singolo estratto dall'album \"The Magnificent Tree\" del gruppo musicale belga Hooverphonic, pubblicato nel 2000 dall'etichetta discografica Sony Music.\nLa canzone \u00e8 stata utilizzata in diversi spot televisivi e rientra nelle colonne sonore dei film \"A Lot Like Love\" e \"Driven\". \u00c8 stata scritta da Alex Callier e prodotta dallo stesso insieme a Roland Herrington. Del video esistono due versioni, una belga ed una internazionale: a quest'ultima sono stati abbinati ben due videoclip ufficiali.\nIl singolo contiene il brano \"Visions\" che, oltre ad essere stato inserito nell'edizione internazionale limitata di \"The Magnificent Tree\", \u00e8 stato utilizzato come tema principale ad Euro 2000. Fu infatti scritto appositamente per l'evento per essere poi eseguito dal vivo in mondovisione durante la cerimonia di apertura.\nSeconda versione.\nIl 9 novembre 2020 esce una seconda versione della canzone, per celebrarne il ventennale. Sempre nello stesso giorno viene annunciato il ritorno della loro storica cantante Geike Arnaert nella band."}
{"id": "1648280", "revid": "1543377", "url": "https://it.wikipedia.org/wiki?curid=1648280", "title": "Maj Sj\u00f6wall", "text": " \u00c8 famosa per aver creato con il compagno Per Wahl\u00f6\u00f6 il personaggio di Martin Beck, prima sovrintendente e poi commissario della squadra omicidi di Stoccolma.\nBiografia.\nMaj Sj\u00f6wall nasce a Stoccolma, figlia di Will Sj\u00f6wall, manager di una catena di alberghi, e di Margit Trob\u00e4ck. I genitori appartengono alla classe media e il loro matrimonio non \u00e8 particolarmente felice. La giovane Sj\u00f6wall, cresciuta in un ambiente opprimente e gelido, cresce con l'idea di non voler vivere la stessa vita della madre. \nStudia giornalismo e grafica, prima di trovare impiego come reporter e direttrice artistica per una serie di giornali e riviste.\nAll'et\u00e0 di 21 anni, poco dopo aver intrapreso la carriera di giornalista, scopre di essere rimasta incinta di un uomo che l'aveva gi\u00e0 lasciata. Mentre suo padre tenta di convincerla ad abortire, riceve una proposta di matrimonio da un compagno di lavoro. Pur non essendone innamorata, lo ritiene un uomo gentile e degno della sua stima, e quindi accetta di sposarlo. Il matrimonio dura ben poco, e anche il successivo, avvenuto a distanza di qualche anno, finisce con un divorzio. Maj si ritrova ad essere una madre single, e cresce da sola la figlia Lena.\nNell'estate del 1962, grazie ad una collaborazione con lo stesso editore per la redazione di alcuni articoli, Maj incontra Per Wahl\u00f6\u00f6, un giornalista svedese che nel 1956, a causa del suo coinvolgimento politico contro il regime di Franco \u00e8 stato espulso dalla Spagna, e dopo lunghi viaggi in giro per il mondo, \u00e8 tornato in Svezia. L'anno seguente intreccia con lui una relazione amorosa e una proficua collaborazione letteraria. Con Wahl\u00f6\u00f6, gi\u00e0 sposato, avr\u00e0 un figlio, Tetz. Nonostante la mancata unione in matrimonio, i due diventano inseparabili compagni di vita e co-autori, fino alla morte di Per, avvenuta nel 1975. Insieme scriveranno dieci romanzi gialli, raccolti dagli stessi autori con il titolo di \"The Story of a Crime\".\nAl Festival Internazionale del Libro di Edimburgo del 2013 Maj afferma come lei e il partner abbiano condiviso la filosofia comunista, e come questa abbia ispirato la stesura dei romanzi di Martin Beck. Sarebbe stata questa motivazione, a detta dell'autrice, a spingerli alla scrittura; se fino ad allora i romanzi gialli svedesi si erano retti su modelli narrativi ispirati ad Agatha Christie, Maj e Per avevano voluto distaccarsene offrendo una visione sociale e politica della societ\u00e0 svedese del tempo. Il loro fine sarebbe stato quello di dimostrare l'assunzione da parte del partito socialdemocratico di un orientamento politico sempre pi\u00f9 borghese e di destra. Ogni libro della raccolta esprimeva una critica marxista della societ\u00e0, e voleva indurre a riflettere sui problemi sociali della Svezia degli anni sessanta del Novecento.\nA partire dagli ultimi decenni del Novecento si dedica alla scrittura di alcune opere, prima in collaborazione con lo scrittore olandese Tomas Ross e poi con lo scrittore tedesco J\u00fcrgen Alberts. L'esito della prima collaborazione \u00e8 la pubblicazione di \"La donna che sembrava Greta Garbo\" (\"De vrouw die op Greta Garbo leek,\" 1990). Con il secondo autore citato invece, Maj scrive e pubblica due romanzi: \"Erbsensuppe flambiert\" (2003) e \"Der letzte Raucher\" (2009).\nDopo aver lasciato ufficialmente il partito comunista, la madre del romanzo scandinavo si dichiara socialista e continua a rifiutare diverse richieste da parte degli editori di scrivere le sue memorie. Nonostante il successo editoriale dei romanzi di Martin Beck, tradotti in inglese, venduti internazionalmente e riadattati cinematograficamente o per la televisione, Maj Sj\u00f6wall conduce una vita semplice e modesta, vivendo secondo la massima, da lei stessa coniata: \"meglio libera, che ricca\".\nLa raccolta \"Novel of a Crime\".\nNegli anni sessanta del Novecento, Sj\u00f6wall e Wahl\u00f6\u00f6 si dedicano alla traduzione di diversi romanzi dell'\"87\u00ba Distretto\" di Ed McBain (appartenente al filone narrativo della \"police procedural\"), all'interno dei quali trovano gli spunti per il loro progetto di scrittura degli anni seguenti, grazie alla realizzazione della possibilit\u00e0 di rispecchiare il reale panorama sociopolitico svedese attraverso la descrizione della vita privata degli ufficiali di polizia e delle loro difficolt\u00e0. \nDalla loro prospettiva marxista-leninista, gli autori avevano esplicitamente dichiarato di avere l'obiettivo di usare i loro romanzi gialli, appartenenti alla raccolta nota anche come \"Novel of a Crime\" (\"Roman om ett brott\", 1965-1975), come strumento di analisi dello stato sociale svedese (in svedese \"Folkhemmet\"; letteralmente \"la casa del popolo\"). Da \"Roseanna\" (1965, \"Roseanna\", 1967) a \"Terroristerna\" (1975, \"Terroristi\", 1976) il filo conduttore \u00e8 costituito dalla figura di Martin Beck e dalla sua squadra omicidi, a partire dal caso iniziale dell'omicidio sessuale di una turista americana fino all'assassinio del Primo Ministro dello stato di polizia svedese, anticipando cos\u00ec di un decennio l'assassinio reale del Primo Ministro Olof Palme. La caratteristica degna di nota per\u00f2 \u00e8 che, nelle loro investigazioni, Beck e la sua squadra si trovano costantemente di fronte ad una impenetrabile burocrazia poliziesca, una metonimia per la brutalit\u00e0 sociale, che all'epoca eclissava gradualmente l'idillico stato sociale svedese.\nPer Maj e Per Wahl\u00f6\u00f6, il crimine era infatti il sintomo di una societ\u00e0 brutale, denotata dal conflitto sociale, che si muoveva sempre pi\u00f9 verso il fascismo, a cui avrebbe dovuto seguire la rivoluzione comunista. In tutto questo, il sottotitolo \"Report of a Crime\" svolge una funzione importante, ovvero accentuare, porre principalmente l'attenzione sullo scopo del progetto dei due autori e renderlo immediatamente visibile a chiunque.\nDal punto di vista esterno, vi fu un vero e proprio apprezzamento della raccolta di romanzi della coppia di autori da parte della critica, soprattutto per il ruolo svolto di documentazione delle storture e ingiustizie della societ\u00e0 svedese dell'epoca.\nPremi.\nLa coppia Sj\u00f6wall-Wahl\u00f6\u00f6 vinse nel 1971 il Premio Edgar con il romanzo \"Il poliziotto che ride\", che ricevette anche la nomina di \"Miglior romanzo giallo edito\" alla prima edizione del Premio Gran Giallo Citt\u00e0 di Cattolica, 1973.\nNel 2006 vinse il premio internazionale onorario \"Rivertonklubbens\"'.\nCuriosit\u00e0.\nLa scrittrice ha fatto un cameo nella rappresentazione cinematografica ispirata ad uno dei suoi racconti e con protagonista Martin Beck, \"Stockholm Marathon\", per ora non trasmesso in Italia."}
{"id": "1648281", "revid": "110157", "url": "https://it.wikipedia.org/wiki?curid=1648281", "title": "Contea di Knox (Kentucky)", "text": "La contea di Knox in inglese Knox County \u00e8 una contea dello Stato del Kentucky, negli Stati Uniti. La popolazione al censimento del 2000 era di 31 795 abitanti. Il capoluogo di contea \u00e8 Barbourville"}
{"id": "1648282", "revid": "228587", "url": "https://it.wikipedia.org/wiki?curid=1648282", "title": "Via delle Volte", "text": "Via delle Volte si trova nel centro medievale di Ferrara. Inizia ad ovest da corso Porta Reno (proseguendo il tracciato di via Capo delle Volte) e si conclude ad est arrivando a via Giuoco del Pallone (l'antico tracciato che la faceva continuare con via Coperta oggi \u00e8 interrotto). \nStoria.\nGli archi che la caratterizzano risalgono soprattutto ai secoli XIII e XIV ma il suo tracciato quasi rettilineo risale al pi\u00f9 antico sviluppo urbano che costeggiava l'antico corso del Po prima che deviasse nel 1152. Un tempo non molto lontano era nota anche come la via delle prostitute, e alcuni detti popolari ancora vi fanno riferimento. \nOggi di questa sua antica storia non \u00e8 rimasto nulla ma vi aleggia ancora una certa atmosfera che la ricorda.\nLa via scorre parallela a via Carlo Mayr ed a questa \u00e8 unita da molti passaggi.\nLa via \u00e8 stata restaurata in molti suoi tratti ed \u00e8 pavimentata da un rustico acciottolato in pietre di fiume, tipico della citt\u00e0 medievale.\nIl nome.\nIl suo nome le viene dai numerosi archi e passaggi sospesi che la attraversano."}
{"id": "1648283", "revid": "160832", "url": "https://it.wikipedia.org/wiki?curid=1648283", "title": "Comunit\u00e0 montana Suol d'Aleramo", "text": "La Comunit\u00e0 montana Suol d'Aleramo era un comprensorio montano del Piemonte.\nStoria.\nLa comunit\u00e0 montana era formata dai comuni di: Bistagno, Cartosio, Cassinelle, Castelletto d'Erro, Cavatore, Cremolino, Denice, Grognardo, Malvicino, Melazzo, Merana, Molare, Montechiaro d'Acqui, Morbello, Pareto, Ponti, Ponzone, Prasco, Spigno Monferrato, Terzo, Visone, confluito dal 2010 nella comunit\u00e0 montana \"Alta Val Lemme, Alto Ovadese, Alta Valle Orba, Valle Erro e Bormida di Spigno\", ridenominata in \"Ccomunit\u00e0 montana Appennino Aleramico Obertengo\", a sua volta soppressa, insieme alle altre comunit\u00e0 montane del Piemonte, con la Legge regionale 28 settembre 2012, n. 11.\nLa comunit\u00e0 prendeva nome da Aleramo, fondatore degli Aleramici che governarono con il ramo monferrino i paesi della comunit\u00e0 montana. La sua sede era in comune di Ponzone.\nGeografia fisica.\nSi trovava nel nell'Appennino Ligure, comprende un territorio compreso tra la valle Orba e la Bormida a nord, la provincia di Asti a ovest e la provincia di Savona a sud. I torrenti che ne percorrono il territorio sono la Bormida di Spigno, il Valla, l'Erro e l'Orba, nella comunit\u00e0 montana era compresa la parte piemontese del lago di Ortiglieto. Il punto pi\u00f9 alto \u00e8 Bric dei Gorrei (829 m). Confinava con le comunit\u00e0 montane di:"}
{"id": "1648295", "revid": "1305772", "url": "https://it.wikipedia.org/wiki?curid=1648295", "title": "Contea di Livingston", "text": "Contea di Livingston o Livingston County \u00e8 la denominazione delle seguenti contee degli Stati Uniti:"}
{"id": "1648300", "revid": "1305772", "url": "https://it.wikipedia.org/wiki?curid=1648300", "title": "Contea di Mason", "text": "Contea di Mason o Mason County \u00e8 la denominazione delle seguenti contee degli Stati Uniti:"}
{"id": "1648301", "revid": "1516566", "url": "https://it.wikipedia.org/wiki?curid=1648301", "title": "Fiume (incrociatore)", "text": "Il Fiume fu un incrociatore pesante della Regia Marina italiana. Con altre tre navi gemelle (\"Zara\", \"Pola\" e \"Gorizia\") faceva parte della classe Zara, sviluppata negli anni 1930.\nStoria.\nCostruito nello Stabilimento Tecnico Triestino di Trieste, entr\u00f2 in servizio alla fine del 1931. All'inizio del secondo conflitto mondiale era inquadrato nella 1\u00aa divisione incrociatori della 1\u00aa squadra di base a Taranto ed era dotato degli idrovolanti IMAM Ro.43.\nNel corso della battaglia di Capo Matapan, il 28 marzo 1941, fu inviato assieme alle altre unit\u00e0 della I Divisione a soccorrere il gemello \"Pola\", immobilizzato da un aerosilurante britannico. Le navi italiane furono per\u00f2 individuate dalle corazzate britanniche \"Barham\", \"Valiant\" e \"Warspite\", che aprirono il fuoco contro le ignare unit\u00e0 della 1\u00aa divisione. Il \"Fiume\", illuminato per primo dal proiettore del cacciatorpediniere \"Greyhound\", fu devastato da numerosi colpi da 381\u00a0mm; incendiato, sband\u00f2 sul lato di dritta sino a che capovoltosi, affond\u00f2. Tra le unit\u00e0 perse nella battaglia, fu quella che ebbe le perdite maggiori fra l'equipaggio: 813 morti su 1104 uomini a bordo, fra cui il comandante, c.v. Giorgio Giorgis, che fu decorato con la medaglia d'oro al valor militare. Invece riusci' a salvarsi il comandante in seconda (CF Luigi Guida), quale prigioniero.\nL'ultimo messaggio del marinaio Chirico.\nIl 10 agosto 1952, su una spiaggia nei pressi di Cagliari, venne rinvenuta una bottiglia molto incrostata ma ben sigillata con della cera che, al suo interno, celava, scritto su un pezzo di tela strappato da una copertura di mitragliera, il seguente messaggio:\nDopo accurate ricerche si trov\u00f2 il nominativo del marinaio tra quelli dei dispersi dell'incrociatore \"Fiume\", coinvolto nella battaglia navale di Gaudo e Capo Matapan (di 11 anni prima), dove trovarono la morte 2.331 marinai italiani: 782 sullo \"Zara\", 813 sul \"Fiume\", 328 sul \"Pola\", 211 dell\"Alfieri\", 169 del \"Carducci\" e 28 di altre unit\u00e0 navali.\nIl caso fece molto scalpore e fu ampiamente trattato dalla stampa italiana, la madre venne informata e suo figlio fu insignito della medaglia di bronzo al valor militare alla memoria con la seguente motivazione:\nNome.\nIl nome deriva dalla citt\u00e0 di Fiume, cos\u00ec il motto \"Sic indeficienter virtus\" (\"Cos\u00ec il valore inesauribile\") deriva dal motto \"Indeficienter\" presente dal 1659 sullo stemma della citt\u00e0."}
{"id": "1648303", "revid": "74801", "url": "https://it.wikipedia.org/wiki?curid=1648303", "title": "Dumbr\u0103vi\u021ba (Timi\u0219)", "text": "Dumbr\u0103vi\u021ba (fino al 1924 \"S\u00e2nte\u0219ti\", in ungherese \"\u00dajszentes\", in tedesco \"Neussentesch\") \u00e8 un comune della Romania di abitanti, ubicato nel distretto di Timi\u0219, nella regione storica del Banato. \nDumbr\u0103vi\u021ba venne fondata nel 1891 da un gruppo di coloni ungheresi provenienti dalla citt\u00e0 di Szentes, il che spiega l'origine del toponimo ungherese \"\u00dajszentes\" (letteralmente \"Nuova Szentes\"); la comunit\u00e0 ungherese rappresenta ancor oggi il 40% circa della popolazione.\nIl comune ha conosciuto negli ultimi anni un interessante sviluppo, dovuto soprattutto alla sua vicinanza con Timi\u0219oara, centro politico ed economico del distretto."}
{"id": "1648305", "revid": "104087", "url": "https://it.wikipedia.org/wiki?curid=1648305", "title": "Acido iduronico", "text": ""}
{"id": "1648306", "revid": "712828", "url": "https://it.wikipedia.org/wiki?curid=1648306", "title": "Kuzan", "text": ""}
{"id": "1648311", "revid": "484362", "url": "https://it.wikipedia.org/wiki?curid=1648311", "title": "Sistema visivo", "text": ""}
{"id": "1648313", "revid": "1305772", "url": "https://it.wikipedia.org/wiki?curid=1648313", "title": "Contea di McLean", "text": "Contea di McLean o McLean County \u00e8 la denominazione delle seguenti contee degli Stati Uniti:"}
{"id": "1648315", "revid": "110157", "url": "https://it.wikipedia.org/wiki?curid=1648315", "title": "Out of Sight (Hooverphonic)", "text": "Out of Sight \u00e8 il secondo singolo estratto dall'album \"The Magnificent Tree\" della band Hooverphonic.\nPer la promozione del singolo la canzone \u00e8 stata riarrangiata e remixata dallo stesso Alex Callier.\nIn una delle due versioni del singolo vi sono il videoclip e la b-side \"Sunday Morning\", brano mai lasciato fuori dalla scaletta dei concerti del The Magnificent Tree Tour.\nSecondo alcune indiscrezioni, in principio sarebbe dovuta essere il tema principale di un film di James Bond."}
{"id": "1648317", "revid": "1305772", "url": "https://it.wikipedia.org/wiki?curid=1648317", "title": "Contea di Menard", "text": "Contea di Menard o Menard County \u00e8 la denominazione delle seguenti contee degli Stati Uniti:"}
{"id": "1648318", "revid": "1745361", "url": "https://it.wikipedia.org/wiki?curid=1648318", "title": "Cumhall", "text": "Nella mitologia irlandese Cumhall (anticamente Cumall , pronunciato \"Coo-Al\" o \"Cool\") figlio di Tr\u00e9nm\u00f3r (\"forte-grande\") era un capo dei fianna e padre di Fionn mac Cumhaill. \nEra un pretendente della mano di Muirne, figlia del druido Tadg mac Nuadat, futura madre di Fionn mac Cumhaill, ma Tadg lo rifiut\u00f2, ed in tal modo lui e Muirne fuggirono. Tadg fece appello all'Alto re, Conn delle Cento Battaglie, che dichiar\u00f2 guerra a Cumhall. Cumhall venne ucciso nella battaglia di Cnucha da Goll mac Morna, che aveva assunto la leadership dei Fianna, ma Muirne era gi\u00e0 incinta di suo figlio, Fionn. \nIn antico irlandese \"cumal\" significa \"femmina-schiavo\" ed \u00e8 possibile che un padre nobile sia stato inventato per Fionn. Alternativamente, alcuni antichi testi chiamano l'eroe \"il mac Umaill di Fionn\", che pu\u00f2 indicare che il nome di suo padre era originalmente Umall. \nTentativi di collegare Cumhall con Camulo, il dio celtico della guerra, sono oggi in gran parte rifiutati."}
{"id": "1648321", "revid": "1305772", "url": "https://it.wikipedia.org/wiki?curid=1648321", "title": "Contea di Mercer", "text": "Contea di Mercer o Mercer County \u00e8 la denominazione delle seguenti contee degli Stati Uniti:"}
{"id": "1648322", "revid": "515931", "url": "https://it.wikipedia.org/wiki?curid=1648322", "title": "Pube (osso)", "text": ""}
{"id": "1648329", "revid": "1305772", "url": "https://it.wikipedia.org/wiki?curid=1648329", "title": "Contea di Schuyler", "text": "Contea di Schuyler o Schuyler County \u00e8 la denominazione delle seguenti contee degli Stati Uniti:"}
{"id": "1648331", "revid": "729019", "url": "https://it.wikipedia.org/wiki?curid=1648331", "title": "Pervomajskaja", "text": "Pervomajskaja (, che significa \"Stazione del 1\u00ba maggio\"), \u00e8 una stazione della linea Arbatsko-Pokrovskaja, la linea numero 3 della metropolitana di Mosca. Prima dell'attuale stazione, aperta nel 1961, esisteva un'altra stazione omonima temporanea, ora chiusa, situata nel deposito Izmajlovo presso l'attuale Izmajlovskaja.\nLa stazione fu la prima ad essere costruita con il classico design a pilastri e volte, che sarebbe stato dominante nelle altre stazioni della metropolitana sia della capitale russa che delle altre citt\u00e0 dell'ex Unione Sovietica; in particolare, questa stazione presenta pilastri in marmo rosso e muri piastrellati. Gli architetti furono M. F. Markovskij e Ya. V. Tatarzhinskaja."}
{"id": "1648336", "revid": "287204", "url": "https://it.wikipedia.org/wiki?curid=1648336", "title": "Come un toro nell'arena", "text": " Come un toro nell'arena, (Pull - PCD 2108) \u00e8 un album dei cantanti ed attori Ric e Gian."}
{"id": "1648337", "revid": "1305772", "url": "https://it.wikipedia.org/wiki?curid=1648337", "title": "Contea di Stark", "text": "Contea di Stark o Stark County \u00e8 la denominazione delle seguenti contee degli Stati Uniti:"}
{"id": "1648339", "revid": "125255396", "url": "https://it.wikipedia.org/wiki?curid=1648339", "title": "Ordine supremo del Cristo", "text": "L'Ordine supremo del Cristo (o Milizia di Nostro Signore Ges\u00f9 Cristo), sorto in Portogallo come ordine monastico-militare, \u00e8 attualmente il pi\u00f9 prestigioso ordine equestre pontificio, dal 1993 quiescente, non essendovi pi\u00f9 in vita insigniti e non essendovi state nuove concessioni da parte dei pontefici recenti.\nStoria.\nNel 1318, dopo la soppressione dell'Ordine dei Cavalieri di Cristo e del Tempio di Salomone, il re di Portogallo Dionigi il Liberale ottenne dal papa il permesso di utilizzare il patrimonio dei Templari presente nei suoi territori e di arruolare i suoi ultimi cavalieri per creare un nuovo ordine monastico-militare, destinato alla lotta contro i mori nell'Algarve. Tale ordine, detto \"del Cristo\", venne approvato con la bolla \"Ad ea ex quibus\" del 14 marzo 1319 da papa Giovanni XXII, che si riserv\u00f2 il diritto di conferirne le onorificenze. Da allora \u00e8 nata una contrapposizione sulla possibilit\u00e0 di concedere queste onorificenze che col tempo si \u00e8 pacificamente conclusa con la creazione di due rami del medesimo ordine, uno conferito dal governo portoghese e l'altro da quello pontificio.\nL'ordine mantenne l'abito bianco e la regola (quella cistercense) dell'Ordine del Tempio: la sua insegna venne creata sovrapponendo alla croce patente rossa templare una croce latina d'argento. Vi potevano accedere solo i nobili dopo un noviziato di tre anni nelle campagne militari contro gli infedeli e dopo aver pronunciato i voti di povert\u00e0, obbedienza e castit\u00e0.\nPapa Alessandro VI nel 1499 esoner\u00f2 i cavalieri dall'obbligo di prestare i voti, accentuando il suo carattere militare, e nel 1551 re Giovanni III ottenne da papa Giulio III che l'ordine venisse annesso alla corona di Portogallo e che il gran magistero venisse pertanto reso ereditario: i pontefici continuarono per\u00f2 a creare cavalieri dando vita cos\u00ec ad un ramo autonomo dell'istituzione, separato dall'Ordine Militare del Cristo, che ebbe per\u00f2 un carattere prevalentemente onorifico (ne fu insignito anche Francesco Borromini).\nLa riforma dell'Ordine.\nL'assegnazione delle onorificenze venne disciplinata da papa Leone XIII e poi di nuovo da papa Pio X che, con il breve \"Multum ad excitandos\" (7 febbraio 1905), ne fece per dignit\u00e0 la prima decorazione pontificia e le attribu\u00ec il titolo di \"Supremo\"; il suo conferimento venne limitato ai capi di Stato e di Governo cattolici.\nPapa Paolo VI, con la sua bolla del 15 aprile 1966, ne riserv\u00f2 l'assegnazione ai soli sovrani e capi di Stato cattolici che si siano resi particolarmente benemeriti verso la Santa Sede: l'ultimo ad essere insignito dell'Ordine del Cristo \u00e8 stato fra' Angelo de Mojana di Cologna, gran maestro dell'Ordine di Malta. \nDal 1993, in seguito alla morte dell'ultimo membro, re Baldovino I del Belgio, l'ordine \u00e8 quiescente.\nL'Ordine comprende un'unica classe di cavalieri: in araldica, ai decorati dell'Ordine, \u00e8 concesso di attorniare il proprio scudo con le insegne.\nInsegne.\nLa \"medaglia\" dell'Ordine \u00e8 composta da una croce latina patente smaltata di rosso che ne porta al centro una semplice e pi\u00f9 piccola smaltata di bianco, sostenuta da una corona reale d'oro. \nLa \"placca\" \u00e8 composta da una stella raggiante avente al centro la medesima croce della medaglia.\nIl \"collare\" \u00e8 in oro ed \u00e8 composto dalle insegne pontificie alternate a croci dell'Ordine, mentre la decorazione \u00e8 sostenuta ad esso tramite un trofeo militare."}
{"id": "1648343", "revid": "1305772", "url": "https://it.wikipedia.org/wiki?curid=1648343", "title": "Contea di Tazewell", "text": "Contea di Tazewell o Tazewell County \u00e8 la denominazione delle seguenti contee degli Stati Uniti:"}
{"id": "1648346", "revid": "767487", "url": "https://it.wikipedia.org/wiki?curid=1648346", "title": "F\u00e2rdea", "text": "F\u00e2rdea (in ungherese \"Ferde\") \u00e8 un comune della Romania di 1.816 abitanti, ubicato nel distretto di Timi\u0219, nella regione storica del Banato. \nIl comune \u00e8 formato dall'unione di 7 villaggi: Dr\u0103g\u0219ine\u0219ti, F\u00e2rdea, Gladna Montan\u0103, Gladna Rom\u00e2n\u0103, H\u0103uze\u0219ti, M\u00e2tnicu Mic, Zolt.\nSul territorio del comune si trova un Monastero ortodosso, fondato nel 2001."}
{"id": "1648347", "revid": "767487", "url": "https://it.wikipedia.org/wiki?curid=1648347", "title": "Rock'n'roll Outlaws/Sexual Favours", "text": "Rock'n'roll Outlaws/Sexual Favours \u00e8 un documentario riguardante la scena hardcore punk britannica degli anni ottanta.\nIl DVD contiene interviste e canzoni live, inclusa \"Sexual favours\", nella seconda parte."}
{"id": "1648349", "revid": "1305772", "url": "https://it.wikipedia.org/wiki?curid=1648349", "title": "Contea di Vermilion", "text": "Contea di Vermilion o Vermilion County \u00e8 la denominazione delle seguenti contee degli Stati Uniti:"}
{"id": "1648352", "revid": "110157", "url": "https://it.wikipedia.org/wiki?curid=1648352", "title": "G\u0142og\u00f3w (comune rurale)", "text": "G\u0142og\u00f3w \u00e8 un comune rurale del distretto di G\u0142og\u00f3w, nel voivodato della Bassa Slesia, in Polonia.\nCopre una superficie di 84.28 chilometri quadrati e nel 2006 contava 5.506 abitanti. Il capoluogo \u00e8 G\u0142og\u00f3w, che non fa parte del territorio ma costituisce un comune a s\u00e9. Fanno parte del comune rurale le seguenti localit\u00e0:"}
{"id": "1648353", "revid": "287204", "url": "https://it.wikipedia.org/wiki?curid=1648353", "title": "Fardea", "text": ""}
{"id": "1648354", "revid": "1226", "url": "https://it.wikipedia.org/wiki?curid=1648354", "title": "Ordine della Milizia del Tempio", "text": ""}
{"id": "1648356", "revid": "767487", "url": "https://it.wikipedia.org/wiki?curid=1648356", "title": "Stazione meteorologica di Barcellona", "text": "La stazione meteorologica di Barcellona \u00e8 la stazione meteorologica di riferimento per il servizio meteorologico spagnolo e per l'Organizzazione Mondiale della Meteorologia, relativa alla citt\u00e0 di Barcellona.\nCoordinate geografiche.\nLa stazione meteorologica \u00e8 situata in Spagna, nella Catalogna, presso l'aeroporto di Barcellona, a 4 metri s.l.m.\nDati climatologici.\nSecondo i dati medi del trentennio 1961-1990, la temperatura media del mese pi\u00f9 freddo, gennaio, \u00e8 di +8,9\u00a0\u00b0C, mentre quella del mese pi\u00f9 caldo, agosto, si attesta a +23,7\u00a0\u00b0C.\nLe precipitazioni medie annue, di poco superiori ai 600\u00a0mm, sono distribuite mediamente in 72 giorni, con moderati picchi in autunno e primavera e minimi relativi in estate ed inverno . L'alta umidit\u00e0 ambientale combinata con il raffreddamento delle acque superficiali del mare alla fine dell'inverno ed inizio della primavera \u00e8 causa dei pochi giorni di nebbia che si registrano ogni anno. Talvolta anche con la chiusura dell'aeroporto. Medianamente si registrano 5 giorni di gelo all'anno; 1 giorno di neve; 2 di grandine e 24 di temporale."}
{"id": "1648357", "revid": "1305772", "url": "https://it.wikipedia.org/wiki?curid=1648357", "title": "Contea di Wabash", "text": "Contea di Wabash o Wabash County \u00e8 la denominazione delle seguenti contee degli Stati Uniti:"}
{"id": "1648358", "revid": "767487", "url": "https://it.wikipedia.org/wiki?curid=1648358", "title": "Vinegar &amp; Salt", "text": "Vinegar &amp; Salt \u00e8 il un brano musicale pubblicato nel 2000 come terzo singolo estratto dall'album \"The Magnificent Tree\" della band Hooverphonic.\nPer la diffusione televisiva \u00e8 stata utilizzata un'esibizione live come video promozionale che si differenzia molto dalla versione album della canzone. La versione maxi del singolo contiene la b-side \"Green\"."}
{"id": "1648360", "revid": "1494169", "url": "https://it.wikipedia.org/wiki?curid=1648360", "title": "Contea di Warren", "text": "Contea di Warren o Warren County o Warren Shire \u00e8 la denominazione delle seguenti entit\u00e0 amministrative:"}
{"id": "1648361", "revid": "110157", "url": "https://it.wikipedia.org/wiki?curid=1648361", "title": "Primera Divisi\u00f3n de Costa Rica 1934", "text": "La Primera Divisi\u00f3n costaricana del 1934, quattordicesima edizione della massima serie del campionato costaricano di calcio, fu vinta dal La Libertad, al suo quarto titolo.\nVi parteciparono otto squadre, divise in due gruppi da quattro.\nIl campionato prevedeva la divisione in due gruppi da quattro squadre ciascuno, le cui vincenti si sarebbero affrontate in un turno finale. Nel gruppo 1 per\u00f2 tutte le squadre terminarono in parit\u00e0 e questo rese necessario la disputa di due turni supplementari (il primo giocato da tutte le squadre, il secondo dalle due vincenti).\nAvvenimenti.\nNel 1934 le premesse per interrompere il dominio dell'Herediano arrivarono in estate, grazie ai risultati della \"Copa Ol\u00edmpica\", la coppa nazionale. La finale di questo torneo fu infatti disputata tra il La Libertad e la Gimn\u00e1stica Espa\u0148ola e fu vinta rotondamente dai \"libertos\" (4-1 e 7-0 i risultati della finale).\nIl La Libertad vinse poi anche il campionato imponendosi sul Deportivo Alajuela Junior, nonostante avesse giocato in precedenza due partite in pi\u00f9. In finale, dopo due pareggi per 0-0 e 1-1, riusc\u00ec ad ottenere le due vittorie decisive per 1-0 (la seconda fu per\u00f2 assegnata a tavolino in quanto il Deportivo Alajuela Junior decise di terminare anticipatamente il torneo a causa della morte, in un incidente stradale, del suo capitano Rafael Herra).\nIn questo campionato si registrarono alcune delle pi\u00f9 grandi goleade della storia del calcio in Costa Rica: il Deportivo Alajuela Junior sconfisse il CS M\u00e9xico per 10-0 e 8-3, l'Ori\u00f3n lo sconfisse 11-1 e il La Libertad batt\u00e9 il CS Buenos Aires per 9-1.\nIl cammino del La Libertad fu abbastanza buono: ottenne, in dodici partite (di cui undici effettivamente disputate), cinque vittorie, quattro pareggi e tre sconfitte segnando trenta gol e subendone ventuno. Inoltre, oltre alla gioia di aver vinto il campionato, la squadra di San Jos\u00e9 aggiunse quella di avere impedito all'Herediano, storico rivale, la realizzazione del \"pentacampeonato\"."}
{"id": "1648364", "revid": "320578", "url": "https://it.wikipedia.org/wiki?curid=1648364", "title": "Primera Division Costaricana 1934", "text": ""}
{"id": "1648367", "revid": "1305772", "url": "https://it.wikipedia.org/wiki?curid=1648367", "title": "Contea di Wayne", "text": "Contea di Wayne o Wayne County \u00e8 la denominazione delle seguenti contee degli Stati Uniti:"}
{"id": "1648368", "revid": "256896", "url": "https://it.wikipedia.org/wiki?curid=1648368", "title": "Ordine di Cristo", "text": ""}
{"id": "1648369", "revid": "1318658", "url": "https://it.wikipedia.org/wiki?curid=1648369", "title": "Unione delle associazioni internazionali", "text": "L'Unione delle Associazioni Internazionali \u00e8 un'organizzazione non governativa, no-profit, che indaga, sotto mandato ONU, la societ\u00e0 civile globale e pubblica informazioni sulle organizzazioni internazionali, sugli incontri internazionali, sui problemi mondiali, ecc. La sede \u00e8 a Bruxelles, Belgio. Fondata nel 1907 dal Premio Nobel per la Pace del 1913, Henri La Fontaine, e da Paul Otlet, uno dei padri della documentazione.\nStoria.\n1907-1914.\nFu fondata il 1\u00ba luglio del 1907, a Bruxelles, come Ufficio Centrale delle Associazioni Internazionali, in seguito al Congresso Mondiale sullo Sviluppo (Mons, 1905), da Henri La Fontane e Paul Otlet, Segretario Generale dell'allora Istituto Internazionale di Bibliografia. Divenne una federazione, con l'attuale denominazione, al primo Congresso Mondiale delle Organizzazioni Internazionali (Bruxelles, 1910), dove 132 corpi internazionali e 13 governi erano rappresentati.\nIn quel periodo, lavor\u00f2 fianco a fianco con l'Istituto Internazionale della Pace (Monaco), che fu fondato nel 1903 e produsse le edizioni del 1905, 1906 e 1907 dell'Annuario della Vita Internazionale. La UAI collabor\u00f2 con questo istituto nell'edizione 1908-1909, che successivamente si evolse nell'attuale Yearbook of International Organizations.\nIl II Congresso Mondiale delle Organizzazioni Internazionali fu organizzato in Gand e Bruxelles nel 1913 con 169 associazioni internazionali e 22 governi rappresentati. Questo congresso fu percepito come \"una nuova pietra miliare lungo la strada verso un'organizzazione internazionale attraverso un'illimitata cooperazione delle associazioni, sostenuta dagli Stati\".\nI Preparativi per il III Congresso Mondiale programmato per San Francisco nel 1915 fu interrotto dallo scoppio della guerra.\nUna considerevole quantit\u00e0 di documentazione fu preparata e pubblicata in questo periodo, incluso il precursore dell'edizione del presente Yearbook of International Organizations. Le attivit\u00e0 in questo periodo furono strette con un'organizzazione sorella, l'Istituto Internazionale della Bibliografia, che divenne in seguito la Federazione Internazionale per l'Informazione e la Documentazione (International Federation for Information and Documentation, FID), e fu responsabile dello sviluppo e della diffusione della Classificazione Decimale Universale (Universal Decimal Classification, UDC).\n1917-1939.\nLe pressioni della UAI portarono il Belgio all'adozione, il 25 ottobre 1919, di una legge speciale che offriva delle speciali facilitazioni legali per le associazioni internazionali; sotto cui l'associazione fu registrata con il Decreto Reale del Belgio, il 2 luglio 1920. (Il Belgio continua ad essere il solo paese con una legge del genere per le ONG internazionali).\nLA UAI fond\u00f2 una Libreria e un Museo Internazionale (Mundaneum), che ha raggiunto il livello massimo con 12 milioni di schede e 100 000 volumi. La UAI aument\u00f2 la pressione per la creazione di una Lega delle Nazioni, per la fondazione di una Citt\u00e0 Internazionale (incluso un Centro Internazionale per le Associazioni), per una Carta Mondiale degli Intellettuali e Interessi Morali, per un Istituto Internazionale per il Progresso Sociale, e per un Comitato Internazionale sulla Cooperazione Intellettuale. Fu indetto un Congresso Internazionale sulle Attivit\u00e0 Intellettuali (1921) che condusse alla fondazione del presente Ufficio Internazionale dell'Educazione.\nIl lavoro di promozione della UAI contribu\u00ec alla creazione il 10 gennaio 1920 della Societ\u00e0 delle Nazioni (SdN). Il Segretario Generale, Henri La Fontane, fu il relatore della commissione della Lega il cui lavoro diede luogo alla fondazione, nel 1924, dell'Istituto Internazionale della Cooperazione Intellettuale, successivamente trasformata nell'UNESCO. La Societ\u00e0 delle Nazioni sostenne la creazione da parte della UAI di un'Universit\u00e0 Internazionale la quale tenne quattro sessione nel periodo 1920-1927, con figure chiave accademiche delle organizzazioni internazionali come membri del corpo insegnante.\nIl VII Congresso Mondiale, l'ultimo, si tenne nel 1927. Nel 1930 molte delle attivit\u00e0 documentarie dell'associazione furono assunte dalla Lega delle Nazioni. La Societ\u00e0 delle Nazioni rese un tributo al lavoro della UAI di documentazione e informazione, di coordinazione dello sforzo e di educazione generale; come una \"vasta impresa di organizzazione internazionale intellettuale, caratterizzata dall'ampiezza della sua concezione e disegno\". Durante la fine di questo periodo un totale di 145 pubblicazioni furono prodotte.\nIl lavoro di Paul Otlet nel 1935 \u00e8 stata recentemente riconosciuta dagli storici come un primo sforzo nell'immaginare il web.\n1948-Presente.\nDopo la guerra e la dispersione dei loro archivi, la UAI fu ricostruita come un istituto con un nuovo statuto e separata dal Mundaneum (che continu\u00f2 a condurre un'esistenza separata). Una maggior enfasi fu posta nel suo ruolo come una casa per l'informazione sulle organizzazioni internazionali e le loro preoccupazioni, specialmente in ordine alla facilitazione delle loro attivit\u00e0. Sebbene la UAI mantenga contatti postale attivi con pi\u00f9 di 26 000 corpi internazionali, i suoi membri ora sono individui, o ufficiali esecutivi di alcuni corpi, o professori di relazioni internazionali, o funzionari internazionali o altri attivi nella comunit\u00e0 delle organizzazioni internazionali.\nCon una risoluzione del Consiglio economico sociale delle Nazioni Unite nel 1953 fu approvata la prosecuzione della pubblicazione dello Yearbook of International Organizations da parte della UAI, in seguito alla acquisizione dello stato consultativo di questo istituto.\nMembri attivi.\nI membri, il cui numero totale non pu\u00f2 eccedere i 250, sono eletti dall'Assemblea Generale dell'UAI. Sono eletti sulla base dei loro interessi e attivit\u00e0 in organizzazioni internazionali, solitamente dimostrate da un ruolo attivo in alcuni corpi nel corso di un lungo periodo di tempo. Includono diplomatici, funzionari internazionali, dirigenti di associazioni, professori di relazioni internazionali e direttori di fondazioni. I membri non devono pagare una quota annuale, ma come amministratori ci si aspetta che favoriranno gli interessi della UAI nella loro particolare campo di attivit\u00e0.\nAttualmente i membri attivi sono localizzati nei seguenti paesi:\nConsiglio esecutivo.\nL'Assemblea Generale elegge, ogni due anni, un Consiglio esecutivo formato da un numero variabile di membri (dai 15 ai 21) eletti da almeno quattro anni.\nObiettivi.\nGli obiettivi dichiarati dall'associazione sono:\nTra gli obiettivi ci sono anche il mantenimento dei contatti con una grande variet\u00e0 di associazioni in ogni parte del mondo, come una fondazione per il migliore della rete organizzativa e l'armonizzazione dei programmi, in risposta ai problemi del mondo sempre pi\u00f9 complessi."}
{"id": "1648370", "revid": "1305772", "url": "https://it.wikipedia.org/wiki?curid=1648370", "title": "Contea di Williamson", "text": "Contea di Williamson o Williamson County \u00e8 la denominazione delle seguenti contee degli Stati Uniti:"}
{"id": "1648374", "revid": "1305772", "url": "https://it.wikipedia.org/wiki?curid=1648374", "title": "Contea di Woodford", "text": "Contea di Woodford o Woodford County \u00e8 la denominazione delle seguenti contee degli Stati Uniti:"}
{"id": "1648378", "revid": "1154737", "url": "https://it.wikipedia.org/wiki?curid=1648378", "title": "Piota", "text": "Il Piota \u00e8 un torrente del Piemonte lungo 32\u00a0km che scorre interamente nella Provincia di Alessandria.\nPercorso.\nIl torrente nasce dal versante piemontese del monte Pracaban a 948\u00a0m d'altezza scavando poi il suo percorso tra i monti dell'Appennino Ligure in luoghi selvaggi che fanno parte del Parco Regionale delle Capanne di Marcarolo.\nAttraversa i comuni (tutti in provincia di Alessandria) di Bosio, Casaleggio Boiro, Lerma, Tagliolo Monferrato, Rocca Grimalda e Silvano d'Orba; qui si getta nell'Orba, a un'altitudine di 196\u00a0m s.l.m.\nPesca e utilizzi delle acque.\nNel Piota viene pescata la trota e si possono trovare piccole pagliuzze d'oro.\nIl torrente Piota, con le sue acque, alimenta l'acquedotto \"Madonna della Rocchetta\" il quale serve un bacino di circa 6.000 abitanti residenti nei comuni di Castelletto d'Orba, Parodi Ligure, Montaldeo, Mornese e San Cristoforo. L'intera gestione \u00e8 affidata ad un consorzio formato dai cinque comuni utilizzatori delle acque ad uso potabile."}
{"id": "1648380", "revid": "1305772", "url": "https://it.wikipedia.org/wiki?curid=1648380", "title": "Contea di Albany", "text": "Contea di Albany (in inglese \"Albany County\") \u00e8 la denominazione delle seguenti contee degli Stati Uniti:"}
{"id": "1648381", "revid": "198277", "url": "https://it.wikipedia.org/wiki?curid=1648381", "title": "Giuseppe Compagno", "text": "Caratteristiche tecniche.\nGiocatore.\nGiocava come ala, ed era dotato di dribbling, fantasia e buona tecnica individuale.\nCarriera.\nGiocatore.\nClub.\nCresce nel vivaio di e Atalanta, e con gli orobici esordisce in Serie A il 2 novembre 1986 in Verona-Atalanta 2-1. Colleziona 8 presenze nella stagione in cui la formazione bergamasca retrocede in Serie B ma arriva in finale di Coppa Italia: Compagno \u00e8 titolare in entrambe le partite disputate contro il . Nella stagione successiva \u00e8 poco impiegato (12 presenze e 3 reti, a cui si aggiunge una presenza in Coppa delle Coppe) e nel novembre 1988, dopo un'ulteriore presenza, passa in prestito al , in Serie B, come parziale contropartita per il trasferimento di Armando Madonna in nerazzurro. La stagione non \u00e8 positiva n\u00e9 a livello personale (22 presenze senza reti), n\u00e9 a livello di squadra: gli emiliani si classificano ultimi retrocedendo in Serie C1.\nRientra brevemente a Bergamo, dove gioca altre 4 partite in Serie A prima di essere ceduto definitivamente all'. Dopo una sola stagione in Irpinia si trasferisce per due campionati al , con cui sfiora la promozione nella massima serie nella stagione 1991-1992 sotto la guida di Edy Reja: in quell'annata mette a segno 6 reti in 36 partite. La Serie A arriva comunque con il passaggio al neopromosso : disputa 22 partite nella prima stagione, culminata con la retrocessione, senza convincere appieno l'allenatore Giovanni Galeone, poi \u00e8 titolare nella stagione successiva, quando mette a segno 7 reti (record personale). Nella stagione 1994-1995, tuttavia, finisce ai margini della squadra disputando appena 5 partite, e nel dicembre 1995 torna in Sicilia, vestendo la maglia del \"dei picciotti\" per quattro stagioni consecutive (due in Serie B e due in Serie C1).\nDisputa ancora due stagioni di Serie C1 con le maglie di e , prima di ritornare definitivamente in Sicilia. Gioca nelle serie minori con la , il Delianuova (entrambe in Serie D) e infine con il Carini, in Eccellenza.\nIn carriera ha totalizzato complessivamente 35 presenze in Serie A e 212 presenze e 21 reti in Serie B.\nNazionale.\nConvocato nella Nazionale Under-20, partecipa al Mondiale Under-20 nel 1987, collezionando una presenza.\nAllenatore.\nDopo un periodo lontano dal calcio, nel 2008 \u00e8 assunto dal Casteldaccia, formazione militante nella Promozione siciliana. Nel dicembre dello stesso anno viene esonerato."}
{"id": "1648382", "revid": "1305772", "url": "https://it.wikipedia.org/wiki?curid=1648382", "title": "Contea di Crook", "text": "Contea di Crook o Crook County \u00e8 la denominazione delle seguenti contee degli Stati Uniti:"}
{"id": "1648386", "revid": "729019", "url": "https://it.wikipedia.org/wiki?curid=1648386", "title": "Dermatan solfato", "text": "Il Dermatan solfato \u00e8 un glicosamminoglicano che si trova nelle valvole cardiache, nella pelle e nei vasi sanguigni.\n\u00c8 costituito da unit\u00e0 disaccaridiche ripetute di N-acetilgalattosammina solfatata in C-4 e acido L-iduronico (uno stereoisomero dell'acido glucuronico) unite tramite legame \u03b1-1,3. perch\u00e9 si ha un ribaltamento nella forma epimerica."}
{"id": "1648388", "revid": "1305772", "url": "https://it.wikipedia.org/wiki?curid=1648388", "title": "Contea di Fremont", "text": "Contea di Fremont o Fremont County \u00e8 la denominazione delle seguenti contee degli Stati Uniti:"}
{"id": "1648392", "revid": "47195", "url": "https://it.wikipedia.org/wiki?curid=1648392", "title": "Diari di Arthur Schnitzler", "text": ""}
{"id": "1648393", "revid": "228587", "url": "https://it.wikipedia.org/wiki?curid=1648393", "title": "Comp Ace", "text": " \u00e8 una rivista giapponese di manga sh\u014dnen e seinen pubblicata da Kadokawa Shoten, che si occupa anche di videogiochi."}
{"id": "1648395", "revid": "186283", "url": "https://it.wikipedia.org/wiki?curid=1648395", "title": "Comptiq Ace", "text": ""}
{"id": "1648396", "revid": "186283", "url": "https://it.wikipedia.org/wiki?curid=1648396", "title": "Monthly Comp Ace", "text": ""}
{"id": "1648398", "revid": "75435", "url": "https://it.wikipedia.org/wiki?curid=1648398", "title": "Acrostica", "text": ""}
{"id": "1648399", "revid": "1305772", "url": "https://it.wikipedia.org/wiki?curid=1648399", "title": "Contea di Platte", "text": "Contea di Platte o Platte County \u00e8 la denominazione delle seguenti contee degli Stati Uniti:"}
{"id": "1648400", "revid": "729019", "url": "https://it.wikipedia.org/wiki?curid=1648400", "title": "Elektrozavodskaja (Arbatsko-Pokrovskaja)", "text": "Elektrozavodskaja (, letteralmente \"fabbrica elettrica\") \u00e8 una stazione della Metropolitana di Mosca, situata sulla Linea Arbatsko-Pokrovskaja; risulta essere una delle stazioni metropolitane pi\u00f9 spettacolari e conosciute della rete. Il suo nome deriva dalla centrale elettrica e la sua peculiarit\u00e0 principale \u00e8 il soffitto, che \u00e8 quasi completamente coperto da sei serie di lampade circolari a incandescenza (318 fonti di luce in totale).\nIn sintonia con il tema elettrico, l'interno dell'atrio di ingresso \u00e8 decorato con ritratti dei pionieri dell'elettricit\u00e0 e dell'ingegneria elettrica: William Gilbert, Benjamin Franklin, Mikhail Lomonosov, Michael Faraday, Pavel Jablo\u010dkov e Alexander Popov.\nLa banchina \u00e8 relativamente breve, con soli sei pilastri in marmo bianco per ogni lato. I lati dei pilastri verso le banchine sono decorati con bassorilievi di G.I. Motovilov che raffigurano gli operai delle industrie e dell'agricoltura sovietici. Le parti invece opposte alle banchine raffigurano la falce e martello. Il design, opera di Igor Rozhin e V.G. Gelfreikh, vinse un Premio di Stato dell'URSS. La stazione fu inaugurata nel 1944.\nDal 19 maggio 2007 al 28 novembre 2008 la stazione della metropolitana \u00e8 stata chiusa per lavori di ammodernamento."}
{"id": "1648401", "revid": "767487", "url": "https://it.wikipedia.org/wiki?curid=1648401", "title": "Twelve Girls Band", "text": "Twelve Girls Band (cinese tradizionale: \u5973\u5b50\u5341\u4e8c\u6a02\u574a, cinese semplificato: \u5973\u5b50\u5341\u4e8c\u4e50\u574a pinyin: N\u01daz\u01d0 sh\u00ed'\u00e8r Y\u00f9ef\u01ceng, a volte abbreviato \u5973\u6a02 o \u5973\u4e50) \u00e8 un gruppo di 13 donne, di cui ne appaiono sempre 12 sul palco, che suonano strumenti musicali tradizionali cinesi per suonare sia canzoni tradizionali sia canzoni occidentali. Le donne che compongono il gruppo, formato il 18 giugno del 2001, sono state selezionate durante audizioni con pi\u00f9 di 4000 concorrenti, tutte studentesse di conservatorio.\nStoria.\nLa numerologia ha dato a Wang Xiao-Jing l'idea per le \"Twelve Girls Band\": quando il \"padre della musica rock cinese\" decise di voler creare un ensemble musicale femminile, sapeva di aver bisogno di 12 membri, poich\u00e9 per la mitologia cinese, le 12 jinchai (le 12 forcine) rappresentano la femminilit\u00e0. Per questo progetto, le ragazze si ispiravano all'arte dello Yue Fang, i gruppi musicali che suonavano delle corti della dinastia Tang.\nIl gruppo debutt\u00f2 in Cina e in Giappone nell'estate del 2003. Le esibizioni cominciarono a moltiplicarsi con il tutto esaurito; in Giappone il loro album d'esordio rimase in prima posizione nelle classifiche per 30 settimane. Questo, dal titolo \"Twelve Girls Band\" arriv\u00f2 anche in America nell'estate del 2004, includendo anche le cover di \"Clocks\" dei Coldplay e \"Only Time\" di Enya. L'album fu preceduto da un'enorme campagna pubblicitaria che annunciava l'arrivo del gruppo.\nTra gli strumenti utilizzati: erhu (fiddle cinese), pipa (un liuto a forma di pera), guzheng (una sorta di cetra), yangqin (dulcimer), dizi (flauto traverso), e xiao (simile al flauto turco). Occasionalmente si usa anche il duxianqin(cetra ad una sola corta) e l'hulusi.\nSono diventate molto famose in Giappone, nella Repubblica Popolare Cinese, ad Hong Kong e anche all'estero."}
{"id": "1648402", "revid": "1305772", "url": "https://it.wikipedia.org/wiki?curid=1648402", "title": "Contea di Sheridan", "text": "Contea di Sheridan o Sheridan County \u00e8 la denominazione delle seguenti contee degli Stati Uniti:"}
{"id": "1648403", "revid": "767487", "url": "https://it.wikipedia.org/wiki?curid=1648403", "title": "Jackie Cane", "text": "Jackie Cane \u00e8 il quarto singolo estratto dall'album \"The Magnificent Tree\" della band Hooverphonic.\nRacconta della tragica storia del personaggio Jackie Cane, inventato dalla band stessa, alla quale da l\u00ec a poco sarebbe stato dedicato un concept album.\nSeppure il singolo non contenga b-side, vi sono state inserite le versioni live di \"2 Wicky\", \"Mad About You\", \"Vinegar &amp; Salt\" e \"Jackie Cane\"."}
{"id": "1648405", "revid": "1305772", "url": "https://it.wikipedia.org/wiki?curid=1648405", "title": "Contea di Teton", "text": "Contea di Teton o Teton County \u00e8 la denominazione delle seguenti contee degli Stati Uniti:"}
{"id": "1648407", "revid": "256896", "url": "https://it.wikipedia.org/wiki?curid=1648407", "title": "Milizia di Nostro Signore Ges\u00f9 Cristo", "text": ""}
{"id": "1648415", "revid": "1305772", "url": "https://it.wikipedia.org/wiki?curid=1648415", "title": "Contea di Bristol", "text": "Contea di Bristol o Bristol County \u00e8 la denominazione delle seguenti contee degli Stati Uniti:"}
{"id": "1648416", "revid": "52076", "url": "https://it.wikipedia.org/wiki?curid=1648416", "title": "Funerali", "text": ""}
{"id": "1648417", "revid": "729019", "url": "https://it.wikipedia.org/wiki?curid=1648417", "title": "Jackie Cane - The Remixes", "text": "Jackie Cane - The Remixes \u00e8 una seconda versione del quarto singolo estratto dall'album \"The Magnificent Tree\" della band Hooverphonic.\nContiene una versione edita e 3 remix di \"Jackie Cane\"."}
{"id": "1648418", "revid": "1305772", "url": "https://it.wikipedia.org/wiki?curid=1648418", "title": "Contea di Kent", "text": "Contea di Kent o Kent County \u00e8 la denominazione delle seguenti aree:"}
{"id": "1648421", "revid": "1305772", "url": "https://it.wikipedia.org/wiki?curid=1648421", "title": "Contea di Coos", "text": "Contea di Coos o Coos County \u00e8 la denominazione delle seguenti contee degli Stati Uniti:"}
{"id": "1648424", "revid": "1812137", "url": "https://it.wikipedia.org/wiki?curid=1648424", "title": "Plo\u0161\u010dad' Revoljucii", "text": "Plo\u0161\u010dad' Revoljucii (in russo: \u041f\u043b\u043e\u0301\u0449\u0430\u0434\u044c \u0420\u0435\u0432\u043e\u043b\u044e\u0301\u0446\u0438\u0438, che significa \"Piazza della Rivoluzione\") \u00e8 una delle stazioni pi\u00f9 famose della Metropolitana di Mosca, situata sulla Linea Arbatsko-Pokrovskaja. Fu inaugurata nel 1938 e l'architetto costruttore fu Alexey Dushkin.\nL'opera presenta archi in marmo rosso e giallo che si adagiano su bassi piloni ricoperti di marmo armeno scuro. Gli spazi tra gli archi sono riempiti da griglie di ventilazione decorative. Ad ogni arco \u00e8 associata una coppia di sculture bronzee decorative, opera di M.G. Manizer, che raffigurano il popolo dell'Unione Sovietica, tra cui soldati, agricoltori, atleti, scrittori, aviatori, operai delle industrie e scolari. In totale, nella stazione compaiono 72 sculture.\nQuando fu costruita la Linea Arbatsko-Pokrovskaja, i binari che partivano da Plo\u0161\u010dad' Revoljucii furono estesi ad ovest verso Aleksandrovskij Sad invece di raggiungere Arbatskaja. Quando nel 1953 venne completata l'estensione occidentale della linea, i treni furono fatti correre sul nuovo tracciato.\nFre le sculture in bronzo, quella della guardia con cane \u00e8 divenuta famosa tra i pendolari e gli studenti moscoviti. Si crede infatti che sfregare il naso del cane possa essere di buon auspicio e portare fortuna negli esami scolastici. Non \u00e8 difficile vederne molti soffermarsi per il gesto bene augurale. \nInterscambi.\nDa questa stazione i passeggeri possono effettuare il trasbordo a Teatral'naja della Linea Zamoskvoreckaja e a Ochotnyj Rjad sulla Linea Sokol'ni\u010deskaja; quest'ultima tuttavia pu\u00f2 essere raggiunta solo attraverso Teatral'naja, in quanto non esiste collegamento diretto tra le due."}
{"id": "1648425", "revid": "1305772", "url": "https://it.wikipedia.org/wiki?curid=1648425", "title": "Contea di Curry", "text": "Contea di Curry o Curry County \u00e8 la denominazione delle seguenti contee degli Stati Uniti:"}
{"id": "1648426", "revid": "1543377", "url": "https://it.wikipedia.org/wiki?curid=1648426", "title": "Le\u00f3n (Nicaragua)", "text": "Le\u00f3n \u00e8 una citt\u00e0 del Nicaragua, in America centrale. Il nome completo della citt\u00e0, coniato durante il colonialismo spagnolo, \u00e8 Santiago de los Caballeros de Le\u00f3n (Santiago dei Cavalieri di Le\u00f3n). \u00c8 il capoluogo del Dipartimento di Le\u00f3n. Nel 2005 la citt\u00e0 aveva una popolazione stimata in circa 155\u00a0000 abitanti. Le\u00f3n \u00e8 la seconda citt\u00e0 del Nicaragua, dopo la capitale Managua.\nSi trova sulle rive del R\u00edo Chiquito, circa 75 chilometri a nord-ovest di Managua, ed 11 ad est delle coste dell'oceano Pacifico. Nonostante sia meno popolosa di Managua, Le\u00f3n \u00e8 il centro intellettuale della nazione grazie all'universit\u00e0 fondata nel 1813. Le\u00f3n \u00e8 anche noto come centro industriale e commerciale.\nStoria.\nLa prima citt\u00e0 di Le\u00f3n venne fondata nel 1524 da Francisco Hern\u00e1ndez de C\u00f3rdoba a circa 30 chilometri dal luogo attuale. L'eruzione del 1610 del vulcano Momotombo, distante tre chilometri, caus\u00f2 gravi danni. Gli abitanti decisero di allontanarsi per evitare altre perdite di vite e beni in seguito a nuove eruzioni. Il nuovo insediamento fu una citt\u00e0 precolombiana chiamata \"Subtiava\". Le rovine della citt\u00e0 abbandonata vennero scavate nel 1960 divenendo patrimonio dell'umanit\u00e0 dell'UNESCO nel 2000.\nLe\u00f3n vanta ottimi esempi di architettura coloniale spagnola, tra cui la grande Cattedrale dell'Assunzione, creata tra il 1706 ed il 1740, con due torri aggiunte nel 1746 e nel 1779.\nQuando il Nicaragua si alle\u00f2 con le Province Unite dell'America Centrale nel 1839, Le\u00f3n divenne capitale dello Stato. Per alcuni anni la capitale venne continuamente spostata tra Le\u00f3n e Granada, con il regime liberale che preferiva Le\u00f3n, ed il conservatore per Granada, fino alla definitiva scelta di Managua nel 1858, per porre fine alla disputa.\nNel 1950 la citt\u00e0 aveva 31.000 abitanti. Il dittatore Anastasio Somoza Garc\u00eda vi venne assassinato il 21 settembre 1956 da Rigoberto L\u00f3pez P\u00e9rez.\nL'edificio del Museo de Tradiciones y Leyendas venne usato come prigione di detenzione prima della Rivoluzione del 1979. In giro per la citt\u00e0 si trovano numerosi murales politici."}
{"id": "1648429", "revid": "1305772", "url": "https://it.wikipedia.org/wiki?curid=1648429", "title": "Contea di Lane", "text": "Contea di Lane o Lane County \u00e8 la denominazione delle seguenti contee degli Stati Uniti:"}
{"id": "1648431", "revid": "287204", "url": "https://it.wikipedia.org/wiki?curid=1648431", "title": "Contea di Linn", "text": ""}
{"id": "1648432", "revid": "1305772", "url": "https://it.wikipedia.org/wiki?curid=1648432", "title": "Contea di Morrow", "text": "Contea di Morrow o Morrow County \u00e8 la denominazione delle seguenti contee degli Stati Uniti:"}
{"id": "1648434", "revid": "12290", "url": "https://it.wikipedia.org/wiki?curid=1648434", "title": "Doc Ock", "text": ""}
{"id": "1648435", "revid": "1305772", "url": "https://it.wikipedia.org/wiki?curid=1648435", "title": "Contea di Sherman", "text": "Contea di Sherman o Sherman County \u00e8 la denominazione delle seguenti contee degli Stati Uniti:"}
{"id": "1648436", "revid": "125075136", "url": "https://it.wikipedia.org/wiki?curid=1648436", "title": "Chiesa dei Santi Vito e Modesto (Roma)", "text": "La chiesa dei Santi Vito e Modesto \u00e8 un luogo di culto cattolico di Roma, nel rione Esquilino.\nStoria.\nEssa \u00e8 collocata in prossimit\u00e0 dell'Arco di Gallieno, addossata alle antiche Mura serviane, e sorge sull'area un tempo occupata dal Macello di Livia, che pi\u00f9 tardi si trasform\u00f2 in luogo di martirio per molti cristiani.\nLa chiesa \u00e8 menzionata per la prima volta, col titolo di diaconia, nella biografia di papa Leone III tra l'VIII ed il IX secolo. Nei secoli successivi essa cadde in rovina; fu perci\u00f2 completamente ricostruita da Sisto IV nel 1477. Sub\u00ec ulteriori restauri nel XVII e nel XIX secolo. L'espandersi del rione oltre le Mura serviane, convinse a cambiare l'orientamento della chiesa, aprendo una nuova facciata su via Carlo Alberto. Queste modifiche, operate all'inizio del XX secolo, furono eliminate nel corso dei restauri all'edificio eseguiti negli anni settanta, che riportarono la chiesa all'antica struttura, con l'entrata principale in via di San Vito.\nLa chiesa \u00e8 dedicata a Vito, martire cristiano molto venerato nel Medioevo, perch\u00e9 gli si attribuivano facolt\u00e0 terapeutiche. Il suo culto era molto diffuso nell'area del Mediterraneo. La sua ricorrenza \u00e8 il 15 giugno.\nLa chiesa \u00e8 sede della \"parrocchia di Santa Maria Maggiore in San Vito\", eretta da Leone XII il 1\u00ba novembre 1824 con la bolla \"Super universam\", preposta alla cura pastorale della vicina Basilica Papale di Santa Maria Maggiore, come Ufficio parrocchiale.\nNei pressi della chiesa, si trova l'oratorio di Santa Maria Immacolata della Concezione.\nDescrizione.\nLa chiesa \u00e8 a pianta rettangolare ad un'unica navata, con abside semicircolare e soffitto a cassettoni. Gli ultimi restauri hanno eliminato tutte le aggiunte ottocentesche.\nNella parete di destra si trovano: un cippo romano con iscrizione, che la tradizione cristiana ritiene il luogo ove molti cristiani, tra cui san Vito, subirono il martirio; ed una edicola rinascimentale con un affresco attribuito a Melozzo da Forl\u00ec, \"pictor papalis\" di Sisto IV, e ad Antoniazzo Romano: \"Madonna col Bambino e Santi\".\nAll'ingresso, sempre sulla parete destra, una lapide ed uno stemma ricordano il card. Fabio degli Abati Olivieri (1658-1738), titolare della chiesa dal 1715 al 1738.\nUn'analoga edicola si trova nella parete di sinistra, con un affresco del XIX secolo raffigurante la \"Madonna che offre il rosario ai santi Domenico e Caterina da Siena\". Sempre sulla pare di sinistra \u00e8 collocato il quadro raffigurante Maria Immacolata, commisionato dai Chierici Regolari, del 1781, dipinto da Franciszek Smuglewicz (1745-1807) e il monumento funebre in memoria del card. Carlo Visconti (1523-1565), cardinale titolare della chiesa nel 1565.\nDi notevole interesse storico-archeologico \u00e8 la cripta della chiesa: gli scavi eseguiti nei primi anni settanta hanno permesso di meglio ridefinire la topografia dell'antica citt\u00e0 di Roma relativamente a questa zona, e di ricostruire i primi secoli di vita dell'antica diaconia di san Vito."}
{"id": "1648441", "revid": "1305772", "url": "https://it.wikipedia.org/wiki?curid=1648441", "title": "Contea di Wheeler", "text": "Contea di Wheeler o Wheeler County \u00e8 la denominazione delle seguenti contee degli Stati Uniti:"}
{"id": "1648444", "revid": "1788047", "url": "https://it.wikipedia.org/wiki?curid=1648444", "title": "Principato di Benevento (et\u00e0 napoleonica)", "text": "Il principato di Benevento fu un piccolo Stato formalmente indipendente costituito da Napoleone I nel 1806, retto dal marchese Charles Maurice de Talleyrand-P\u00e9rigord. Il suo territorio era limitato alla citt\u00e0 e a pochi borghi, ricalcando cos\u00ec la precedente enclave pontificia all'interno del regno di Napoli. Aveva un perimetro di 36 miglia napoletane (pari a 66,78\u00a0km) ed una superficie di 40.000 moggi. Oltre al capoluogo comprendeva un contado suddiviso in dodici centri: Sant'Angelo a Cupolo, Motta, Panelli, Pastene, Maccabei, Bagnara, Montorso, Maccoli, Perillo, Sciarra, San Leucio, San Marco ai Monti.\nL'occupazione borbonica.\nDopo l'occupazione di Roma operata dalle truppe francesi il 10 febbraio 1798, Benevento si trov\u00f2 politicamente isolata, sicch\u00e9 Ferdinando IV di Borbone decise di occuparla: il Direttorio era infatti incline a creare una Repubblica Romana, e il sovrano voleva evitare che si instaurasse anche qui un governo democratico sotto l'egida napoleonica, pericoloso per la stabilit\u00e0 del regno di Napoli.\nIl re abbandon\u00f2 quindi le trattative col Direttorio francese per una occupazione legalizzata, e provoc\u00f2 in citt\u00e0 un'agitazione filoborbonica, facendo leva sul sentimento religioso dei beneventani, che loro sentivano minacciato dall'arrivo dei francesi. Il 16 aprile 1798, ordin\u00f2 al ministro della guerra Airola di occupare la citt\u00e0. Il 19 aprile 1798 reparti di granatieri entrarono da porta Rufina (oggi scomparsa) ed il loro comandante Alessandro Filangieri, principe di Cut\u00f2, prese possesso di Benevento, ufficialmente con lo scopo custodire il ducato, senza mutarne il governo. Il 24 maggio Ferdinando IV, recatosi a Benevento ad ispezionare i suoi soldati, venne accolto con grande giubilo dalla popolazione, che vedeva in lui il difensore della religione oppressa dai francesi. Durante la visita della citt\u00e0, la elogi\u00f2 pi\u00f9 volte insieme ai suoi abitanti, e vi lasci\u00f2 un presidio di circa 5.000 soldati con la loro artiglieria.\nIl 24 giugno Cut\u00f2 prendeva il comando del reggimento Real Campagna, che aveva sostituito i granatieri. In vista di un'operazione militare contro la Repubblica Romana, il 2 novembre il comando del reggimento si rec\u00f2 a Capua, lasciando a Benevento il 3\u00ba battaglione Borgogna. Il 14 novembre Ferdinando decise l'inizio delle operazioni militari ma, dopo una effimera occupazione di Roma, il 10 dicembre l'esercito napoletano ripieg\u00f2 sbandato verso i confini del regno. Ferdinando IV si arrese rifugiandosi in Sicilia, mentre l'armistizio di Sparanise (11 gennaio 1799), sottoscritto dal conte Pignatelli e dal generale Championnet, concesse ai francesi le fortezze di Capua e di Benevento.\nL'occupazione francese.\nLa sera del 13 gennaio, giunta la notizia a Benevento, il governatore pontificio Zambelli fugg\u00ec, mentre i soldati borbonici si disperdevano ed il popolo si ribellava. Ormai decaduto il governo del Papa, i beneventani abbatterono gli stemmi pontifici e nominarono governatore il marchese Giuseppe Pacca. Questi si impegn\u00f2 per impedire ulteriori violenze popolari, e cerc\u00f2 di prevenire l'attacco francese inviando una deputazione al generale Championnet a Capua.\nMa alle ore 23 del 14 gennaio 1799 un distaccamento di dragoni francesi, guidato dal comandante Chabrier, irruppe a Benevento occupandola, senza incontrare resistenza. I proclami annunciavano l'avvento della \u00abRepubblica liberatrice\u00bb a infrangere le rugginose catene del dispotismo.\nIl 17 gennaio un annuncio dei pubblici rappresentanti, con a capo Domenico Antonio Mutarelli, invit\u00f2 i cittadini a non mancare di rispetto, dipendenza e subordinazione alla repubblica liberatrice. Sulla rocca dei Rettori, sede dei rappresentanti del Papa e futura dimora del principe Talleyrand, fu sventolato per la prima volta il tricolore. Il 19 gennaio le brigate del Brusier, giunte in citt\u00e0 durante la notte, saccheggiarono la tesoreria del duomo e rubarono soldi ed oggetti preziosi dal Monte dei Pegni Orsini, istituito per il popolo dal vescovo Orsini. Il popolo reag\u00ec prontamente: svegliato dalle campane a storno, si mise all'inseguimento dei francesi diretti a Napoli. In localit\u00e0 Campizze, nei pressi di Montesarchio, li raggiunsero e li affrontarono in una violenta battaglia, subendo per\u00f2 numerose perdite.\nNel mese di febbraio giunse in citt\u00e0 un nuovo commissario organizzatore, Andrea Valiante, che insedi\u00f2 la prima municipalit\u00e0, presieduta dal marchese Pacca e composta da 16 membri scelti fra i nobili, gli ecclesiastici ed i benestanti. Istitu\u00ec inoltre tre tribunali: di pace o di prima istanza, per le liti civili; di conciliazione, davanti al quale le parti comparivano senza patrocinatori; superiore, le cui decisioni erano inappellabili, e che in via provvisoria trattava anche cause criminali, in attesa che si costituisse il quarto tribunale, quello dei giurati, il quale per\u00f2 non fu mai insediato. Organizz\u00f2 la truppa civica, e riordin\u00f2 gli altri uffici e servizi. Fu innalzato un simbolico \"Albero della libert\u00e0\".\nIl 17 aprile Valiante fu sostituito da Carlo Popp, che proclam\u00f2 solennemente l'aggregazione di Benevento alla Repubblica Francese. Ricostru\u00ec la municipalit\u00e0 su nuove basi, riducendo a met\u00e0 i suoi componenti, e distribuendo i pubblici affari in 5 sezioni: Polizia, Sopraintendenza casali, Finanza, Opere pubbliche e Annone. Inaugur\u00f2 una sala d'istruzione, modific\u00f2 l'ordinamento militare, e diede vita al tribunale superiore di giustizia. Incamer\u00f2 poi le rendite ecclesiastiche, soppresse i conventi, abol\u00ec i titoli di nobilt\u00e0, ordinando che tutti si dovessero chiamare cittadini; mut\u00f2 il nome ai giorni e ai mesi come in Francia, ordin\u00f2 la confisca di tutti gli oggetti preziosi che erano sfuggiti al primo saccheggio, e procedette ad arresti, seminando il terrore nella citt\u00e0.\nIl 24 maggio arrivarono in citt\u00e0 2.000 soldati della neocostituita Repubblica Partenopea, al comando del generale Matera. Intanto il popolo si preparava ad un'insurrezione, che avvenne la mattina del 27 maggio. La rivolta ebbe successo: abolita la municipalit\u00e0, la coccarda repubblicana venne sostituita quella regia fregiata dalla croce, l'Albero della Libert\u00e0 fu distrutto, e si form\u00f2 una truppa civica reale. Fu inviato un messaggio al Micheroux perch\u00e9 la citt\u00e0 fosse presidiata, ripetuto il giorno dopo dal Pacca. Il 3 giugno entrava a Benevento una schiera di sanfedisti del cardinale Ruffo, il quale, scortato dai Consoli che si erano recati a riceverlo, si insedi\u00f2 nella Rocca dei Rettori.\nIl ritorno allo Stato della Chiesa.\nA settembre fu inviato in citt\u00e0 il regio visitatore Ludovico Ludovici, francescano e vescovo di Policastro. Il 12 ottobre egli emise dal castello una sentenza di condanna all'esilio ed al sequestro dei beni per circa ottanta beneventani. Ristabilite le ordinarie magistrature, il Ludovici ordin\u00f2 una severa inchiesta sulle spese fatte dalla citt\u00e0 \u00absotto il titolo di doni e regali\u00bb tra aprile 1798 e giugno 1799. La lunga e minuziosa indagine si chiuse il 7 marzo 1801 con le dimissioni del Pacca e l'elezione di un nuovo governatore, G.B. Pedicini. Il 9 aprile 1802 Benevento torn\u00f2 ufficialmente possesso della Santa Sede. Nel 1803 la citt\u00e0 fu colpita una terribile epidemia, in cui morirono 1500 persone in meno di due mesi.\nIntanto, alla morte di Pio VI gli era succeduto Pio VII, che subito affront\u00f2 il problema pi\u00f9 grave: quello dei rapporti della Santa Sede con la Francia. Nella notte fra il 15 e 16 luglio del 1801 fu firmato un concordato che, ottenne l'obiettivo di porre fine agli scontri religiosi in Francia, al prezzo per\u00f2 di ampie concessioni a Napoleone I, che si era incoronato in presenza del Pontefice. I buoni rapporti fra Papa e imperatore, ad ogni modo, non durarono a lungo. Napoleone infatti non abbandon\u00f2 i progetti di sottomettere la Chiesa, e promulg\u00f2 nel 1802, su consiglio di Charles Maurice de Talleyrand-P\u00e9rigord gli articoli organici con cui procedeva all'occupazione dei territori pontifici. Nel febbraio 1806 il regno di Napoli fu assegnato a Giuseppe Bonaparte e furono creati i principati di Benevento e Pontecorvo.\nLe prime fasi del principato.\nAlle ore 21 del 15 febbraio una divisione francese, guidata dal generale Guillaume Philibert Duhesme, entr\u00f2 a Benevento. Il 5 giugno Napoleone con decreto nominava il Principe Cardinale Charles Maurice de Talleyrand-P\u00e9rigord principe e duca della citt\u00e0; il titolo sarebbe stato trasmesso ereditariamente ai suoi figli maschi legittimi e naturali, per ordine di primogenitura. Il 16 giugno la citt\u00e0 fu militarmente occupata dal generale francese Louis-Francoise Lanchatin con 150 soldati di cavalleria. Entrato nel castello, egli ordin\u00f2 l'abbattimento degli stemmi pontifici, mentre il giorno dopo un proclama annunziava che egli prendeva possesso dello Staterello, gran feudo dell'Impero, per ordine ed in nome dell'imperatore. Il 26 luglio giunse, nominato dal Talleyrand, il primo governatore, Alessandro Dufrense de Saint-Leon, che prendeva il posto del governatore pontificio Zambelli.\nIl 28 giugno l'arcivescovo Domenico Spinucci per primo, poi il clero, i consoli, le magistrature e le altre autorit\u00e0 prestarono giuramento di rito. Un vessillo dei colori del Talleyrand, blu e arancione, apparve alle finestre del castello, pavesato con l'aquila imperiale protesa verso la sua ascesa vittoriosa.\nNel luglio 1806 venne organizzata una milizia suddivisa in una \"fanteria\", sotto la direzione del marchese Pedicini e con comandante Gaspare De Rosa, e una \"cavalleria\" sotto le direttive del marchese Pacca e con comandante il marchese Nicola De Simone.\nAl capo della truppa civica con il Vailante vi erano G. Pellegrini e G. Terragnoli.\nIl 27 luglio il Dufrense promulg\u00f2 uno statuto costituzionale, firmato dal Talleyrand, che provvedeva a stabilire i principi fondamentali per una riorganizzazione dello Stato. Il 15 agosto Benevento ebbe il suo primo governatore francese, l'alsaziano Louis De Beer, gi\u00e0 segretario d'ambasciata a Napoli.\nIl governo di De Beer.\nDe Beer rinnov\u00f2 la vita del principato. Applic\u00f2 subito il codice napoleonico, con alcune modifiche consigliate da ragioni di adattamento e di opportunit\u00e0. Dopo diversi secoli, per prima volta nell'ambiente beneventano arriv\u00f2 un soffio di vita nuova. Il governo si ispir\u00f2 a giustizia ed ebbe principalmente come obiettivo l'elevazione delle condizioni del popolo. Abol\u00ec tutti i privilegi ecclesiastici, i dazi, tranne quello sul vino, che colpiva un vizio: ne devolv\u00e9 quindi l'entrata al mantenimento di scuole.\nFu lui ad aprire le prime scuole elementari pubbliche. Esse furono istituite, oltre che nel centro (due maschili e una femminile) anche nelle periferie, a San Leucio, Sant'Angelo a Cupolo, Perrillo, Pastene, Bagnara e Montorsi.\nRiordin\u00f2 l'archivio notarile, creandon uno pubblico che assicurasse l'inviolabilit\u00e0 degli atti. In citt\u00e0, le professioni di avvocato, di notaio, di procuratore, venivano esercitate da chiunque volesse, senza nessun ordine e senza offrire le necessarie garanzie. Il De Beer, con una lettera del 18 ottobre 1806, propose di ridurre il numero di notai da 39 a otto o dieci, da lui stesso direttamente abilitati all'esercizio, con il rilascio di un brevetto. Un decreto, invece, relativo agli avvocati, venne emanato il 17 aprile 1807. Fu poi organizzata una compagnia di gendarmeria, avente giurisdizione sull'intero territorio, e furono nominati amministratori nella direzione degli ospedali. Con un decreto del 21 aprile 1807, inoltre, introdusse la vaccinazione antivaiolosa nel principato. Istitu\u00ec nel novembre del 1810, nel soppresso collegio dei Gesuiti, il liceo Pietro Giannone. Venne pure aperta una pubblica biblioteca con sede nell'ex convento dei Gesuiti. Fu introdotto in citt\u00e0 anche il sistema dei pesi e misure gi\u00e0 in vigore in Francia.\nL'estinzione del principato.\nSul finire del 1808, alcuni membri del Consiglio Provinciale di Principato Ultra, tra i quali il duca di Marigliano, presentarono in consiglio la richiesta di annessione di Benevento al regno di Napoli, senza per\u00f2 riuscirvi.\nMa, mutata la politica del nuovo re di Napoli, Gioacchino Murat, verso Napoleone, e conclusa l'alleanza offensiva e difensiva con l'Austria (11 gennaio 1814), alla fine di gennaio le truppe napoletane occuparono Benevento, fra le proteste del Talleyrand e del governatore.\nIl castello ospit\u00f2 i funzionari del Murat (il comandante militare \"Cattenacci\", il commissario del re \"De Thomasis\", il colonnello \"De Halle\", il maresciallo di campo \"Minutolo\" ed infine il generale \"Ortigoni\") sino al 21 maggio del 1815. Con l'occupazione di Benevento da parte del Murat fu allontanato il principe di Talleyrand (febbraio 1814), e con si estinse il principato."}
{"id": "1648448", "revid": "3115", "url": "https://it.wikipedia.org/wiki?curid=1648448", "title": "Leofara", "text": "Leofara \u00e8 una frazione del Comune di Valle Castellana, in Provincia di Teramo in Abruzzo. \u00c8 situata a 1.100 metri sul livello del mare.\nStoria.\nLeofara si trova sul percorso di un'antichissima strada romana che, da Roma, immetteva dalla Sabina nel Piceno: questa strada sarebbe stata anche utilizzata da Annibale durante le guerre puniche.\nIl toponimo suggerisce una origine longobarda per il suffisso \"fara\" che corrisponde al termine \"gens\" ovvero \"stirpe\".\nSuggestiva l'ipotesi che la componente \"leo\" del nome possa richiamare l'immagine del leone. \nLa presenza longobarda \u00e8 del resto testimoniata dal vicino insediamento fortificato, e relativa necropoli, di Castel Trosino.\nInflusso dei longobardi \u00e8 testimoniato anche dalla presenza dei tipici balconi di legno (gafio).\nCaratteristiche.\nLa localit\u00e0 \u00e8 situata nello splendido contesto paesaggistico e ambientale del Parco Nazionale del Gran Sasso e Monti della Laga.\nOgni anno, nell'ultima settimana di ottobre, vi si svolge una suggestiva Fiera della Castagna: nei boschi circostanti, infatti, \u00e8 particolarmente presente il castagno che produce pregiati marroni.\nCome arrivarci.\nPer raggiungere questa localit\u00e0, i percorsi preferibili sono:\nDintorni.\nNei dintorni di Leofara, oltre ai boschi di castagno, vi sono alcuni paesi abbandonati raggiungibili a piedi: Laturo, Settecerri (ristrutturato in parte ma non abitato d'inverno), Valle Pezzata (che \u00e8 in attesa di essere ristrutturato). Vi sono poi i borghi di Vallenquina, Macchia da Sole e Macchia da Borea raggiungibili in automobile. Nei pressi di Macchia da Sole vi \u00e8 il Castel Manfrino, resti della rocca di re Manfredi."}
{"id": "1648450", "revid": "1444345", "url": "https://it.wikipedia.org/wiki?curid=1648450", "title": "The World Is Mine (Hooverphonic)", "text": "The World Is Mine \u00e8 il primo singolo utilizzato per la promozione dell'album \"Hooverphonic Presents Jackie Cane\" degli Hooverphonic."}
{"id": "1648452", "revid": "1305772", "url": "https://it.wikipedia.org/wiki?curid=1648452", "title": "Contea di Sierra", "text": "Contea di Sierra o Sierra County \u00e8 la denominazione delle seguenti contee degli Stati Uniti:"}
{"id": "1648453", "revid": "1305772", "url": "https://it.wikipedia.org/wiki?curid=1648453", "title": "Contea di San Miguel", "text": "Contea di San Miguel o San Miguel County \u00e8 la denominazione delle seguenti contee degli Stati Uniti:"}
{"id": "1648455", "revid": "1305772", "url": "https://it.wikipedia.org/wiki?curid=1648455", "title": "Contea di Roosevelt", "text": "Contea di Roosevelt o Roosevelt County \u00e8 la denominazione delle seguenti contee degli Stati Uniti:"}
{"id": "1648456", "revid": "1154737", "url": "https://it.wikipedia.org/wiki?curid=1648456", "title": "Vobbia (torrente)", "text": "Il torrente Vobbia (\"V\u00f6bbia\" in ligure - \"V\u00f2bia\" in piemontese) \u00e8 un corso d'acqua dell'Appennino Ligure, affluente di destra della Scrivia.\nPercorso.\nSi forma nei pressi del comune omonimo nella citt\u00e0 metropolitana di Genova, dalla confluenza del torrente Vallenzona (che nasce dal monte Buio) e del torrente Fabio (che nasce al passo dell'Incisa, nei pressi della frazione Alpe) e con un percorso tortuoso e tratti ingolato da sud-est a nord-ovest si getta da destra nella Scrivia a Isola del Cantone, dopo aver ricevuto il rio Busti poco dopo l'antico ponte di Zan.\nNel suo percorso il torrente forma il piccolo lago artificiale di Vobbietta.\nNella valle si trovano il castello della Pietra, incastonato tra due torrioni di roccia in posizione dominante sul torrente e sulla strada che ne percorre il fondovalle, e il santuario di Nostra Signora di Tuscia, nella frazione Noceto di Isola del Cantone, lungo la strada tra le frazioni di Vobbietta e Montessoro.\nRegime.\nIl Vobbia ha regime torrentizio, alternando violente piene in autunno a forti magre estive, pur presentando sempre acqua anche in estate"}
{"id": "1648457", "revid": "36426", "url": "https://it.wikipedia.org/wiki?curid=1648457", "title": "Lorenzo Magalotti (letterato)", "text": "Biografia.\nAppartenente a una famiglia dell'aristocrazia fiorentina, nacque a Roma, dove il padre Orazio era prefetto dei corrieri pontifici, pochi mesi dopo la morte dell'omonimo zio cardinale; la madre si chiamava Francesca Venturi. Studi\u00f2 nel Collegio Romano, un seminario dei Gesuiti, e successivamente nell'Universit\u00e0 di Pisa, dove fu allievo di Vincenzo Viviani e di Marcello Malpighi.\nSegretario del cardinale Leopoldo de' Medici, nel 1660 fu nominato segretario dell'Accademia del Cimento (fondata dal cardinale nel 1657). Fece parte anche dell'Accademia della Crusca e dell'Accademia dell'Arcadia col nome di \"Lindoro Elateo\". Dall'esperienza al \"Cimento\" nacquero i \"Saggi di naturali esperienze\", ossia le relazioni dell'attivit\u00e0 dell'Accademia del Cimento dal 1662 al 1667 (anno in cui l'Accademia fu sciolta).\nDal 1667 pass\u00f2 al servizio di Cosimo III de' Medici, granduca di Toscana, iniziando cos\u00ec un'attivit\u00e0 diplomatica che lo port\u00f2 a una lunga serie di viaggi per tutta l'Europa (raccolse in diverse opere le sue vivaci e brillanti relazioni di viaggio). Nel 1675 ottenne il titolo di conte e la nomina ad ambasciatore residente a Vienna, sede dalla quale venne improvvisamente rimosso nel 1678 per ragioni rimaste ignote e legate verosimilmente a dissensi di natura politica col granduca. Si ritir\u00f2 allora a vita privata nei suoi possedimenti e successivamente chiese di entrare a far parte della Confederazione dell'Oratorio di San Filippo Neri; ma si pent\u00ec anche di questa decisione, e si ritir\u00f2 definitivamente nella sua villa di Lonchio.\nMagalotti si dedic\u00f2 anche all'attivit\u00e0 letteraria; ma la sua produzione poetica petrarcheggiante non \u00e8 ritenuta all'altezza delle sue relazioni scientifiche, tranne forse delle canzonette anacreontiche derivanti da traduzioni dalla lingua greca di testi dello stesso Anacreonte. Tradusse inoltre il \"Paradiso perduto\" del Milton e un poemetto georgico del poeta inglese John Philips (\"The Cyder\"). Un apporto positivo hanno invece recato i documenti della sua amicizia con Charles de Saint-\u00c9vremond, pubblicati nel 1964.\nPubblic\u00f2 anche vari scritti di divulgazione scientifica, da cui traspare la sua particolare attenzione per la filosofia naturale di Galileo."}
{"id": "1648458", "revid": "88740", "url": "https://it.wikipedia.org/wiki?curid=1648458", "title": "Contea di Otero", "text": "Contea di Otero (Otero County in inglese) pu\u00f2 riferirsi alle seguenti contee degli Stati Uniti d'America:"}
{"id": "1648459", "revid": "63756", "url": "https://it.wikipedia.org/wiki?curid=1648459", "title": "Santi Vito e Modesto (diaconia)", "text": ""}
{"id": "1648461", "revid": "224230", "url": "https://it.wikipedia.org/wiki?curid=1648461", "title": "Palazzo Musc\u00e8ttola di Luperano", "text": "Il palazzo Musc\u00e8ttola di Leporano (storpiato in Luperano) o villa Conigliera \u00e8 un palazzo monumentale storico di Napoli ubicato in vicolo Luperano, nella nota zona detta il Cavone.\nStoria.\nL'edificio \u00e8 appartenuto ai principi di Leporano. Nel XV secolo il palazzo venne fatto edificare da Alfonso II di Napoli come casino di caccia ai numerosi conigli che popolavano l'area e la residenza si estendeva fino alla Strada dell'Infrascata (attuale via Salvator Rosa); il progetto fu redatto da Giuliano da Maiano che realizz\u00f2, secondo gli scritti di Giovanni Battista Chiarini, un edificio difettoso, cio\u00e8 senz'aria e senza giochi d'acqua (per via delle cattive condizioni della zona).\nCome gi\u00e0 detto il palazzo pass\u00f2, alla morte di Alfonso, ai principi di Leporano che rimaneggiarono l'edificio lasciando il cortile in piperno e una conchiglia incavata che ospitava lo stemma dei Musc\u00e8ttola, poi rimosso agli inizi del XX secolo.\nDi notevole \u00e8 rimasto solo il cortile in piperno ad arcate; questo venne successivamente chiuso per far posto a botteghe, ma dell'antica struttura del cortile si possono notare le nicchie che probabilmente ospitavano busti e decorazioni pregiate."}
{"id": "1648462", "revid": "1305772", "url": "https://it.wikipedia.org/wiki?curid=1648462", "title": "Contea di Hidalgo", "text": "Contea di Hidalgo o Hidalgo County \u00e8 la denominazione delle seguenti contee degli Stati Uniti:"}
{"id": "1648463", "revid": "82575", "url": "https://it.wikipedia.org/wiki?curid=1648463", "title": "Faro di Capo Testa", "text": "Il faro di Capo Testa \u00e8 situato nella Sardegna nord-orientale sul promontorio omonimo a pochi chilometri da Santa Teresa di Gallura.\nIl faro \u00e8 attivo dal 1845. \u00c8 formato da un edificio rettangolare a due piani, sopra il quale si trova la torre con la lanterna. La torre \u00e8 di forma quadrata e colore bianco. L'altezza dell'edificio compresa la lanterna \u00e8 di 23 metri. Il faro ha una portata di 17 miglia nautiche ed \u00e8 ben visibile dalla Corsica e dalle isole dell'arcipelago di La Maddalena. Emette 3 lampi bianchi della durata di un secondo in un periodo di 12 secondi intervallati da 2 secondi di eclissi; tra l'ultimo lampo e il primo del periodo successivo passano invece 5 secondi.\nIl faro dispone di una luce di riserva, con portata 12 miglia, che entra in funzione automaticamente in caso di avaria della luce principale.\nIl faro fa capo al Comando di zona Fari della Marina Militare con sede a La Maddalena (che si occupa di tutti i fari della Sardegna), reggenza di Capo Testa.\nIl faro di Capo Testa per la sua posizione strategica sulle Bocche di Bonifacio, \u00e8 il faro pi\u00f9 importante per la navigazione nella zona nord della Sardegna."}
{"id": "1648464", "revid": "1305772", "url": "https://it.wikipedia.org/wiki?curid=1648464", "title": "Contea di Harding", "text": "Contea di Harding o Harding County \u00e8 la denominazione delle seguenti contee degli Stati Uniti:"}
{"id": "1648465", "revid": "1305772", "url": "https://it.wikipedia.org/wiki?curid=1648465", "title": "Contea di Guadalupe", "text": "Contea di Guadalupe o Guadalupe County \u00e8 la denominazione delle seguenti contee degli Stati Uniti:"}
{"id": "1648466", "revid": "1305772", "url": "https://it.wikipedia.org/wiki?curid=1648466", "title": "Contea di Colfax", "text": "Contea di Colfax o Colfax County \u00e8 la denominazione delle seguenti contee degli Stati Uniti:"}
{"id": "1648467", "revid": "228587", "url": "https://it.wikipedia.org/wiki?curid=1648467", "title": "Nube convettiva", "text": "In meteorologia la nube convettiva (detta anche nube termoconvettiva o nube a sviluppo verticale) \u00e8 un tipo di nube che si sviluppa per convezione nell'atmosfera terrestre a seguito di un intenso riscaldamento del suolo da parte della radiazione solare e/o in presenza di masse d'aria pi\u00f9 fredda in quota. \u00c8 tipica prevalentemente della stagione primaverile ed estiva ed ha un raggio d'azione locale, soprattutto nelle zone interne montuose e collinari e nelle grandi pianure.\nCaratteristiche.\nIn presenza di elevate temperature al suolo, dovute all'intenso soleggiamento, la massa d'aria calda tende a salire, evaporando, in presenza di moderati o elevati tassi di umidit\u00e0. Se alle quote superiori sono presenti anche masse d'aria pi\u00f9 fredde, il forte contrasto con la massa d'aria calda in sollevamento per le correnti ascensionali determina, per condensazione del vapor d'acqua contenuto, la formazione della nube convettiva.\nGeneralmente, il fenomeno di convezione, porta alla formazione di cumuli (\"Cu\") in tarda mattinata, che possono persistere fino al tardo pomeriggio recando solo nuvolosit\u00e0 locale, oppure possono evolvere ulteriormente in cumulonembi (\"Cb\") in presenza di un nocciolo d'aria fredda in quota: in tal caso, nelle ore pomeridiane, \u00e8 probabile lo sviluppo di nuvolosit\u00e0 convettiva associata a fenomeni di rovesci o temporali (se il fenomeno convettivo diventa abbastanza intenso), che saranno pi\u00f9 probabili sui rilievi, ma che possono estendersi localmente anche alle aree pianeggianti. L'eventuale presenza di una goccia d'aria fredda in quota determina la maggior diffusione dei temporali, sia verso le aree pianeggianti che, localmente, anche verso le fasce costiere.\nGeneralmente, l'intensit\u00e0 dello sviluppo delle nubi convettive \u00e8 direttamente proporzionale ai tassi di umidit\u00e0 relativa e alle differenze di temperatura che si verificano tra il suolo e le quote superiori dell'atmosfera. La nube convettiva termina il proprio ciclo con la sua dissoluzione tra il tardo pomeriggio e le ore serali, sia limitandosi a cumuli di bel tempo, che associandosi appunto a fenomeni temporaleschi."}
{"id": "1648468", "revid": "123753266", "url": "https://it.wikipedia.org/wiki?curid=1648468", "title": "Fionn mac Cumhaill", "text": "Fionn Mac Cumhaill (pronuncia: \"fin mac cul\", antico irlandese \"Finn\" o \"Find mac Cumail\" o \"mac Umaill\", successivamente anglicizzato in \"Finn McCool\") era un mitico cacciatore-guerriero della mitologia irlandese, figlio di Cumhall, presente anche nella mitologia scozzese e nell'Isola di Man. La storia di Fionn e dei suoi seguaci, i Fianna, formano il ciclo feniano (\"Fiannaidheacht\"), gran parte del quale si suppone narrato dal figlio di Fionn e della poetessa Sadbh, il poeta Ois\u00edn.\nEtimologia.\nIl termine \"Fionn\" o \"Finn\", attualmente, utilizzato oggi come soprannome, significa \"biondo\", \"bianco\", o \"luminoso\". Il suo nome d'infanzia era \"Deimne\" e diverse leggende raccontano di come si guadagn\u00f2 il soprannome Fionn quando i suoi capelli diventarono precocemente bianchi.\nIn lingua gallese il nome \"Fionn\" \u00e8 collegato al nome \"Gwyn\", come nella figura mitologica Gwyn ap Nudd e alla divinit\u00e0 continentale Vindos. \nL'organizzazione rivoluzionaria irlandese del diciannovesimo secolo conosciuta come la Fenian Brotherhood (Fratellanza Feniana) prese appunto nome da queste leggende. Il nome scozzese \"Fingal\" deriva da un rivisitazione dei racconti epici del diciottesimo secolo del poeta James Macpherson.\nLeggenda.\nNascita.\nLe prime avventure di Fionn sono contenute nella raccolta \"The Boyhood Deeds of Fionn\" (\"L'infanzia di Fionn\"). Figlio di Cumhall, capo dei Fianna, e di Muirne, figlia del druido Tadg mac Nuadat che viveva sulla collina di Almu nella Contea di Kildare. Cumhall rap\u00ec Muirne po\u00ecch\u00e9 il druido si oppose alla loro unione. Tadg fece appello al re supremo d'Irlanda \"Conn delle Cento Battaglie\", il quale dichiar\u00f2 Cumhall fuorilegge. Conn e Cumhall si scontrarono nella Battaglia di Cnucha. Cumhall fu ucciso da Goll mac Morna, che si mise a capo dei feniani.\nMuirne rimase incinta. Il padre la ripudi\u00f2 e ordin\u00f2 che fosse bruciata, ma Conn non lo permise e la mise sotto la protezione di Fiacal mac Conchinn e di sua moglie, la druida Bodhmall, sorella di Cumhall. Nella casa di Fiacal diede alla luce un figlio che chiam\u00f2 Deimne. \nInfanzia.\nMuirne affid\u00f2 il figlio alle cure di Bodhmall e della guerriera Liath Luachra. Lo allevarono in gran segreto nella foresta di Sliabh Bladma, insegnandogli le tecniche di guerra e di caccia. Una volta cresciuto, entr\u00f2 in incognito a servizio di alcuni re locali. Ma quando lo riconobbero come il figlio di Cumhall, lo cacciarono temendo di non riuscire a proteggerlo dai suoi nemici.\nIl giovane Fionn incontr\u00f2 il suo maestro, il druido folletto e poeta Finnegas, vicino al fiume Boyne e divenne suo allievo. Finnegas aveva trascorso sette anni cercando di pescare il salmone della saggezza nelle acque di uno stagno del Boyne: chiunque avesse mangiato il salmone, avrebbe acquisito tutto lo scibile immaginabile. Finalmente riusc\u00ec a pescarlo e chiese al ragazzo di cucinarlo per lui. Fionn si scott\u00f2 il pollice mentre stava cuocendo il pesce e istintivamente si mise il dito in bocca per alleviare il dolore, ingoiando inavvertitamente un pezzo di pelle del salmone. In questo modo Fionn acquis\u00ec la saggezza del salmone e cap\u00ec come vendicarsi di Goll. Nelle storie successive apprendiamo di come Fionn sfrutti la saggezza del salmone succhiandosi il pollice al momento del bisogno. \nIn questo mito l'importanza del salmone dimostra la stima per questa famiglia di pesci, ammirazione riscontrata anche in altre mitologie. In particolare nel racconto ci si riferisce alla variante \"Salmonidae midlandus\". Nella mitologia irlandese questa specie ricopre un ruolo di primo piano grazie alla sua forza, al suo aspetto (pi\u00f9 grande e con una gamma di variopinti colori) e alla rarit\u00e0. La storia di Fionn e del salmone della saggezza \u00e8 simile alla leggenda gallese di Gwion Bach. Ci\u00f2 potrebbe far pensare a una fonte comune per entrambi i racconti.\nEt\u00e0 adulta.\nOgni anno per ventitr\u00e9 anni, in occasione del \"Samhain\" (celebrazione che segnava la fine della stagione della luce e l'inizio dell'inverno), Aill\u00e9n mac Midgna, un essere soprannaturale chiamato \"L'Incendiario\", bruciava Tara con il suo alito di fuoco dopo aver fatto addormentare tutti i suoi abitanti suonando una musica celestiale. I Fianna, guidati da Goll mac Morna, non potevano fare nulla per evitare il disastro. Fionn arriv\u00f2 a Tara con la borsa appartenuta al padre, ricoperta di pelle di gru e contenente le sue armi magiche. Si tenne sveglio punzecchiandosi con la punta della propria lancia e poi la utilizz\u00f2 per uccidere Aillen. Dopo questo fatto, Fionn fu riconosciuto come figlio di Cumhall e fu messo a capo dei Fianna: Goll si fece da parte di sua volont\u00e0 e divenne un fedele seguace di Fionn. Tuttavia, in molti racconti la loro alleanza viene descritta come complicata e piena di ostilit\u00e0. Fionn domand\u00f2 a Tadg un risarcimento per la morte del padre, minacciando di sfidarlo a duello o di provocare una guerra se si fosse rifiutato. Tadg gli offr\u00ec la sua dimora e la collina di Alan e Fionn accett\u00f2 i doni.\nVita amorosa.\nFionn incontr\u00f2 la moglie Sadbh (pronuncia: \"sav e\") mentre stava cacciando. Era stata trasformata in una cerva dal druido Fear Doirich (\"Uomo Scuro\") per aver rifiutato il suo amore. I cani di Fionn, \"Bran\" e \"Sceolan\" (o \"Sceolang\"), una volta esseri umani, riconobbero che la cerva era un essere umano. Fionn non la uccise. L'animale si ritrasform\u00f2 in una bellissima donna e Fionn la spos\u00f2. L\u2019incanto era stato rotto dal Dun di Allen, la base di Fionn, dove fin quando ella rimane al suo interno l'incantesimo non ha effetto. Sadbh rimase subito incinta. Un po\u2019 di tempo dopo, Fionn esce per respingere alcuni invasori e Sadbh rimane nel Dun. Fer Doirich si finge Fionn, e convince Sadbh ad uscire dal Dun, perci\u00f2 si ritrasforma immediatamente in cerva. Fionn la cerc\u00f2, ma non riusc\u00ec a trovarla. Sette anni dopo Fionn riusc\u00ec a riunirsi con il figlio Ois\u00edn, che divent\u00f2 uno degli uomini pi\u00f9 in importanti della trib\u00f9 dei Fianna.\nIn \"La Caccia di Diarmuid e Gr\u00e1inne\", una delle storie pi\u00f9 famose del ciclo feniano, il re supremo Cormac mac Airt promise in sposa la figlia Gr\u00e1inne all'ormai anziano Fionn, ma Gr\u00e1inne si innamor\u00f2 invece di un fianna, Diarmuid Ua Duibhne. I due amanti scapparono con Fionn alle calcagna e furono aiutati dal padre adottivo di Diarmuid, il dio Aengus. Alla fine Fionn si riappacific\u00f2 con la coppia. Anni dopo, tuttavia, Fionn invit\u00f2 Diarmuid a una battuta di caccia al cinghiale e Diarmuid fu ferito dall'animale. Fionn possedeva la capacit\u00e0 di guarire le persone facendo bere l'acqua dalle sue mani. Quando Fionn and\u00f2 a raccogliere l'acqua da un ruscello, fece deliberatamente scorrere l'acqua tra le dita e ritorn\u00f2 a mani vuote da Diarmuid. Oscar, il nipote di Fionn, arriv\u00f2 a minacciarlo per fargli portare l'acqua a Diarmuid, ma quando Fionn torn\u00f2 con le mani piene d'acqua era troppo tardi. Diarmuid era morto.\nMorte.\nEsistono diverse versioni sulla morte di Fionn: secondo la pi\u00f9 famosa, Fionn non \u00e8 affatto morto ma dorme in una miniera sotto Dublino, pronto a svegliarsi e a difendere l'Irlanda nel momento del bisogno. Una leggenda del X-XI secolo narra invece di Mong\u00e1n (morto nel 625 a.C), figlio secondo alcuni di Fiachnae mac B\u00e1et\u00e1in e secondo altri di Manann\u00e1n mac Lir, e lo descrive come la reincarnazione di Fionn.\nFolklore.\nDiverse caratteristiche geografiche dell'Irlanda sono state attribuite a Fionn. Secondo la leggenda costru\u00ec il \"Selciato del gigante\", una formazione fatta di colonne basaltiche che avrebbe collegato l'Irlanda e la Scozia. Secondo un'altra leggenda una volta Fionn sollev\u00f2 un \"pezzo\" di Irlanda per gettarla al suo rivale scozzese, ma manc\u00f2 il bersaglio e la mole di terra cadde in mezzo al Mare d'Irlanda: il blocco divent\u00f2 l'Isola di Man, la parte composta di ciottoli divenne Rockall e la rimanente parte vuota divent\u00f2 il Lough Neagh. In Scozia c'\u00e8 una grotta che prende il nome da Fionn, la Fingal's Cave sull'isola di Staffa, e possiede le stesse colonne basaltiche esagonali del \"Selciato del gigante\". \nNell'isola di Terranova e in alcune parti della Nuova Scozia, si parla dell'\"insurrezione di Fingal\" in modo quasi patriottico grazie alle canzoni popolari. \nNelle tradizioni dell'Isola di Man Fionn \u00e8 un gigante conosciuto come Finn MacCooill. La leggendanarra che una volta stabilitosi sull'isola, un folletto dispettoso and\u00f2 a sfidarlo in duello. Volendo evitare le maniera forti, Finn si nascose in una culla mentre sua moglie intratteneva il folletto, cercando di far passare il marito per un bambino e di spaventare il visitatore. Diede al folletto una frittella che conteneva al suo interno un pezzo di ferro. Ovviamente il visitatore non riusc\u00ec a mangiarla e la moglie di Finn rispose che suo marito mangiava sempre dolci del genere. Poi diede una seconda frittella a Finn camuffato da infante, che la divor\u00f2 in un battibaleno. Vedendo che anche il figlio era cos\u00ec forte, il folletto pens\u00f2 fosse meglio evitare il duello e se la svign\u00f2. Successivamente i due si incontrarono e si sfidarono nella battaglia di Kirk Christ Rushen. I piedi di Finn crearono il canale tra le isolette di Calf of Man e di Kitterland e il canale tra Kitterland e l'Isola di Man."}
{"id": "1648469", "revid": "119991", "url": "https://it.wikipedia.org/wiki?curid=1648469", "title": "Nube a sviluppo verticale", "text": ""}
{"id": "1648472", "revid": "119991", "url": "https://it.wikipedia.org/wiki?curid=1648472", "title": "Nube termoconvettiva", "text": ""}
{"id": "1648476", "revid": "124131035", "url": "https://it.wikipedia.org/wiki?curid=1648476", "title": "Anyphaenidae", "text": "Anyphaenidae \u00e8 una famiglia di ragni appartenente all'infraordine Araneomorphae.\nEtimologia.\nIl nome deriva dal greco , \"anyf\u00e0inein\", cio\u00e8 \"tessere di nuovo\", \"rifare la ragnatela\", e il suffisso \"-idae\", che designa l'appartenenza a una famiglia.\nCaratteristiche.\nQuesta famiglia fa parte dei cosiddetti \"ragni-sacco\", i quali hanno l'opistosoma a forma di sacco pi\u00f9 o meno allungato, e ha una storia tassonomica alquanto travagliata e sicuramente non ancora terminata. All'inizio comprendeva disparate forme di ragni, purch\u00e9 avessero otto zampe sistemate in due file, le filiere anteriori e coniche; e costruissero tele a forma di sacco fra le piante o sotto le pietre e altri caratteri generici comuni che rendevano questa famiglia un guazzabuglio di diversit\u00e0.\nCol passare degli anni gli aracnologi hanno concordato nello staccare alcuni generi perch\u00e9 pi\u00f9 simili ai Lycosidae e per altri generi, aventi caratteristiche comuni pi\u00f9 precipue hanno deciso di formare famiglie a s\u00e9 stanti come i Corinnidae, Clubionidae, Tengellidae, Zorocratidae, Miturgidae e Liocranidae.\nDescrizione.\nSi distinguono dai Clubionidae perch\u00e9 hanno lo spiracolo addominale posto alla distanza fra un terzo e la met\u00e0 della parte anteriore della filiera verso il solco epigastrico. In alcuni generi \u00e8 situato solo anteriormente alla filiera. Le parti anteriori delle filiere sono di forma conica e hanno gli otto occhi sistemati in due file. La lunghezza varia fra 6 e 8\u00a0mm.\nHabitat.\nSono specie comuni nei luoghi umidi con copertura vegetale; usano infatti tessere le tele in continuazione fra il fogliame di alberi e cespugli. La stagione della maturit\u00e0 \u00e8 la primavera.\nLe specie di alcuni generi sono predatori importanti in agricoltura nella lotta alle patologie che colpiscono gli alberi da frutto: la loro vista, bench\u00e9 debole consente di trovare le uova di questi insetti e cibarsene in grande quantit\u00e0, qualit\u00e0 che condividono con i Miturgidae.\nDistribuzione.\nLa famiglia \u00e8 molto diffusa, dal genere Anyphaena diffuso in tutto il mondo eccetto Africa tropicale e Asia, al genere Hibana presente nelle Americhe e in Australia. Una sola specie (\"Anyphaena accentuata\") \u00e8 presente nell'Europa nordoccidentale.\nTassonomia.\nAttualmente, a novembre 2020, si compone di 56 generi e 575 specie; per la categorizzazione in sottofamiglie si segue quella dell'entomologo Joel Hallan:"}
{"id": "1648479", "revid": "1745361", "url": "https://it.wikipedia.org/wiki?curid=1648479", "title": "Mitologia irlandese", "text": "La mitologia irlandese \u00e8 il corpus di miti e leggende relativi all'isola d'Irlanda. Tale mitologia non riusc\u00ec a sopravvivere integra alla cristianizzazione dell'Irlanda; comunque molto \u00e8 stato conservato, magari spogliato dell'originale significato, nella letteratura irlandese medievale, tanto che si pu\u00f2 dire che la mitologia irlandese sia il ramo meglio conosciuto del ceppo celtico.\nSebbene molti manoscritti siano andati distrutti e molto del materiale non venne affidato alla tradizione scritta, ci\u00f2 che rimane \u00e8 sufficiente a identificare quattro distinti cicli narrativi, almeno in parte sovrapposti:\nVa ricordato che esistono testi minori che non possono essere inseriti all'interno di questa classificazione e che molte favole della tradizione folcloristica irlandese rimandano a personaggi della mitologia precristiana.\nLe fonti.\nLe tre fonti letterarie principali per quanto riguarda la mitologia irlandese si intitolano:\nAl di l\u00e0 della datazione esatta di queste redazioni la maggior parte del materiale da esse trattato rinvia ad un'epoca precedente, che su basi linguistiche pu\u00f2 essere datato intorno all'VIII secolo, se non in alcuni casi al VI.\nUn altro importante gruppo di fonti \u00e8 rappresentato da quattro manoscritti originari dell'Irlanda occidentale, risalenti allo scorcio tra XIV e XV secolo: \nIl Libro Giallo, che contiene una delle pi\u00f9 antiche versioni del celebre \"T\u00e1in B\u00f3 C\u00faailnge\" (Il Furto di Bestiame di Cooley) ed \u00e8 conservato al Trinity College di Dublino. I tre testi rimanenti sono collocati alla Royal Irish Academy.\nAltri manoscritti del XV secolo, come \"The Book of Fermoy\", contengono materiale interessante, allo stesso modo di successive opere di sintesi, come \"Foras Feasa ar \u00c9irinn\" (Storia d'Irlanda) di Geoffrey Keating, del 1640 circa, importanti perch\u00e9 verosimilmente compilati su materiale oggi perduto.\nNell'utilizzo di queste fonti \u00e8 decisivo stimare l'impatto dell'ambiente che le produsse. La maggior parte dei manoscritti fu opera di monaci cristiani combattuti tra il desiderio di conservare la propria originale cultura e l'ostilit\u00e0 nei riguardi del paganesimo (cfr. l'evemerizzazione di alcune divinit\u00e0). Ma anche nelle opere pi\u00f9 tarde la limpida trasposizione degli antichi miti pot\u00e9 essere influenzata dalla volont\u00e0 propagandistica di assegnare alla civilt\u00e0 irlandese un background che reggesse il confronto con la \"mitologia\" di marca inglese (cfr. lateoria proposta da Goffredo di Monmouth sulla discendenza dei britannici dai Romani; cfr. la tendenza a rivedere le genealogia mitiche d'Irlanda inserendo ascendenze greche e bibliche).\nChe attraverso i secoli la letteratura medievale irlandese abbia conservato le antiche tradizioni dei Celti in una forma virtualmente identica a quella della tradizione orale \u00e8 stato a lungo fuori discussione. Ma anche qui come in altri campi la scuola revisionista ha posto un freno a chi, come Kenneth Jackson, sosteneva che il Ciclo dell'Ulster spalanca una finestra sull'Et\u00e0 del ferro, o che azzardava paralleli tra il \"T\u00e1in B\u00f3 C\u00faailnge\" e l'iconografia del Calderone di Gundestrup (Garret Olmsted). I revisionisti suggeriscono invece che le creazioni di epoca cristiana imitino deliberatamente l'epopea greco-romana appresa dai monaci attraverso il latino (cfr. paralleli tra Iliade e \"T\u00e1in B\u00f3 C\u00faailnge\"; cfr. \"Togail Tro\u00ed\", adattamento irlandese, contenuto nel \"Book of Leinster\", del \"De excidio Troiae historia\" di Dares Frigio). Per finire va notato che una lettura critica \u00e8 raccomandata anche dall'evidenza dai testi di una cultura materiale pi\u00f9 vicina ai tempi della redazione di quella remota delle origini del mito.\nCiclo mitologico.\nIl Ciclo mitologico comprende storie sulle pi\u00f9 arcaiche divinit\u00e0 d'Irlanda e sulle origini stesse del suo popolo. Dei quattro cicli irlandesi \u00e8 il meno ben conservato.\nLe fonti principali sono due: \nAltri manoscritti che preservano storie del Ciclo mitologico sono:\nUn'altra delle storie pi\u00f9 famose d'Irlanda, \"Oidheadh Clainne Lir\", \"La tragedia dei figli di Lir\", fa parte di questo ciclo.\nIl Libro delle Invasioni (\"Lebor Gab\u00e1la \u00c9renn\") \u00e8 una pseudo-storia dell'Irlanda arcaica, che risale fino al biblico No\u00e8. Vi si racconta di una serie di invasioni e \"conquiste\" dell'isola da parte di diversi popoli. Tra questi popoli spicca il quinto, i T\u00faatha D\u00e9 Danann (\"le Genti della dea Danu\"), che avrebbero abitato l'Irlanda prima dell'arrivo dei Gaeli, ovvero dei Milesi. I T\u00faatha D\u00e9 Danann avrebbero affrontato l'opposizione dei Fomori, guidati da Balor Occhio Cattivo, infine vinto e ucciso da L\u00fag L\u00e1mfada (Lungo Braccio) nella seconda battaglia di Magh Tuireadh. All'arrivo dei Gaeli, per\u00f2, i T\u00faatha D\u00e9 Danann si sarebbero ritirati nel sottosuolo, diventando il \"Popolo fatato\" delle leggende successive.\n\"Metrical Dindshenchas\" \u00e8 il titolo della pi\u00f9 grande compilazione onomastica dell'antica Irlanda, che giustifica il nome di molti luoghi leggendari attraverso una sequenza di poesie. Include diverse informazioni sul Ciclo mitologico, come il resoconto della battaglia di Tailtiu, in cui i T\u00faatha D\u00e9 Danann vennero sconfitti dai Milesi.\nVa notato che nel Medioevo irlandese i T\u00faatha D\u00e9 Danann non sono visti tanto come antiche divinit\u00e0 quanto come un popolo di uomini, certo straordinari per magia e forza, ma mortali (cfr. \"Lebor Gab\u00e1la \u00c9renn\" e \"Cath Maige Tuireadh\"). Ci\u00f2 non toglie che altre prove ed evidenze provenienti dal mondo celtico garantiscano che in origine re ed eroi della mitologia irlandese fossero veri e propri dei, oggetto di culto. Personaggi come Lug, la M\u00f3rr\u00edgan, Aengus o Manannan mac Lir appaiono cos\u00ec trasfigurati nei secoli come mortali governatori delle regioni d'Irlanda.\nUn brano del Libro di Leinster elenca molti dei T\u00faatha D\u00e9 Danann, terminando con un significativo \"sebbene (l'autore) li abbia elencati non li venera\". Tra i principali si ricordano: \nCiclo dell'Ulster.\nIl Ciclo dell'Ulster risale all'inizio dell'era cristiana e la maggior parte delle vicende \u00e8 ambientata tra l'Ulster ed il Connacht. Consiste in un gruppo di storie eroiche imperniate sulle vite di Conchobar mac Nessa, re dell'Ulster, e del grande eroe C\u00fachulainn, figlio di L\u00fag, e quindi dei loro amori e odi, dei loro amici e nemici. Protagonisti delle vicende sono gli Ulaid, il popolo dell'Irlanda nord-orientale, mentre l'azione si concentra nella corte di Emain Macha (conosciuta in inglese come Navan Fort), presso la moderna Armagh. Gli Ulaid avevano stretti legami con le colonie irlandesi in Scozia e non a caso una parte dell'apprendistato di C\u00fachulainn si svolge proprio nel \"paese di Alba\", cio\u00e8 in Scozia.\nIl ciclo comprende storie sulla nascita, l'infanzia e l'addestramento, le tragedie e le battaglie, i banchetti e le morti di questi eroi. Dipinge una societ\u00e0 guerriera, in cui il valore si esalta nel duello di individualit\u00e0, e la ricchezza si misura principalmente nel bestiame posseduto. Sono storie scritte per lo pi\u00f9 in prosa. Il baricentro del Ciclo dell'Ulster \u00e8 rappresentato dal \"T\u00e1in B\u00f3 C\u00faailnge\". Altre importanti storie sono \"La tragica morte dell'unico figlio di Aife\" (\"The Tragic Death of Aife's only Son\"), \"Il banchetto di Bricriu\" (\"Bricriu's Feast\"), e \"La distruzione dell'ostello di Da Derga\" (\"The Destruction of Da Derga's Hostel\"). Anche \"L'esilio dei figli di Usnach\" (\"The Exile of the Sons of Usnach\"), meglio noto come la tragedia di Deirdre e come la fonte delle opere di John Millington Synge, William Butler Yeats e Vincent Woods, fa parte a sua volta del Ciclo dell'Ulster.\nPer alcuni aspetti il Ciclo dell'Ulster si pu\u00f2 accostare al Ciclo mitologico. Alcuni personaggi sono in comune, spicca la stessa spettacolare metamorfosi magica, nonch\u00e9 lo stesso cupo e crudo realismo. Come c'era da aspettarsi diversi personaggi rimandano a divinit\u00e0, come la regina Medb, C\u00fa Ro\u00ed, e naturalmente C\u00fachulainn: tutti per\u00f2 calati in specifiche esistenze, con precise coordinate spaziali e temporali. Si pu\u00f2 dire quindi che se il Ciclo mitologico rappresenta l'Et\u00e0 dell'Oro, quello dell'Ulster rappresenta l'Et\u00e0 degli Eroi della mitologia irlandese.\nCiclo feniano.\nCome il Ciclo dell'Ulster, anche il Ciclo feniano si incentra sulle vicende di alcuni eroi irlandesi. Le storie sembrano risalire al III secolo e sono riferibili principalmente alle province di Leinster e Munster. Rispetto ai cicli precedenti questo spicca per i suoi legami con la comunit\u00e0 scozzese di lingua irlandese. Rispetto al Ciclo dell'Ulster viene preferita la forma poetica, in versi, alla prosa, mentre la struttura dell'opera rimanda pi\u00f9 a modelli romanzeschi che epici. L'argomento sono le avventure di Fionn mac Cumhaill e dei suoi guerrieri, i Fianna.\nLa singola fonte principale per il Ciclo feniano \u00e8 il \"Acallam na Sen\u00f3rach\" (\"Colloquio tra vecchi\"), rinvenuto in due manoscritti del XV secolo, il \"Libro di Linsmore\" (\"Book of Lismore\") e la \"Laude 610\" (\"Laud 610\"), cos\u00ec come in un manoscritto del XVII secolo conservato Killiney, nel County Dublin. Evidenze linguistiche fanno datare il testo al XII secolo. Esso si snoda in forma di conversazione tra Ca\u00edlte mac R\u00f3n\u00e1in e Ois\u00edn, gli ultimi sopravvissuti dei Fianna, e San Patrizio, patrono d'Irlanda. Consiste di circa 8.000 versi. Che simili vicende abbiano aspettato tanto per trovare redazione potrebbe testimoniare di una lunga e tenace tradizione orale attorno a questo materiale.\nI Fianna sono divisi in due clan, il Clann Baiscne, guidato da Fionn Mac Cumhall (nella versione inglese \"Finn MacCool\", Finn figlio di Cumhall), ed il Clann Morna, guidato dal suo rivale, Goll mac Morna. Goll uccide il padre di Fionn in battaglia: lo stesso Fionn si salva solo venendo nascosto. Da ragazzo, mentre viene educato nell'arte della poesia, Fionn si ritrova a cucinare per il suo maestro il Salmone della Saggezza. Essendosi scottato accidentalmente il pollice, se lo succhia (o morde) e ottiene cos\u00ec la possibilit\u00e0 di attingere ad una saggezza infinita. Cos\u00ec diventa il capo di una banda di liberi guerrieri-cacciatori, i Fianna appunto, le cui storie riempiono buona parte del ciclo. Tra queste avventure romanzesche spiccano \"La ricerca di Diarmuid and Gr\u00e1inne\" (\"T\u00f3raigheacht Dhiarmada agus Ghr\u00e1inne\") e \"Ois\u00edn nel T\u00edr na n\u00d3g\" (\"Ois\u00edn in T\u00edr na n\u00d3g\"). In particolare la storia di Diarmuid e Grainne, una delle poche prose del Ciclo feniano, \u00e8 una delle probabili fonti della storia di Tristano e Isotta.\nIl mondo feniano vede giovani guerrieri professionisti spendere il tempo cacciando, combattendo e andando in cerca di avventure. I nuovi membri della confraternita devono superare prove di sapienza poetica e di abilit\u00e0 atletica, sottoponendosi a continue prove e ordalie. In tutte queste vicende manca un afflato religioso.\nCiclo storico.\nParte dei doveri dei bardi medievali d'Irlanda ovvero dei poeti di corte era ricordare la storia della famiglia e la genealogia del re. Da qui, con legami pi\u00f9 o meno forti con mitologia e storia, nasce il Ciclo storico (o meglio: i Cicli, vista l'eterogeneit\u00e0 del materiale).\nI re di cui si narra vanno dal leggendario Labraid Loingsech, Re Supremo d'Irlanda verso il 431 a.C., al realmente esistito Brian Boru. La parte principale nel Ciclo storico \u00e8 rappresentata dalla \"Frenesia di Shuibhne (nella versione inglese: Sweeney)\" (\"Buile Shuibhne\"), una storia in prosa e poesia risalente al XII secolo. Suibhne, re di D\u00e1l nAraidi, viene maledetto da San Ronan e diventa una specie di mostro ibrido, mezzo uomo e mezzo uccello, condannato a vivere nei boschi, in fuga dalla compagnia degli altri uomini. La storia ha catturato l'immaginazione di diversi poeti irlandesi contemporanei, ed \u00e8 stata tradotta da Trevor Joyce e S\u00e9amus Heaney.\nAltre storie.\nI letterati irlandesi medievali organizzarono la mitologia irlandese in generi, come le \"razzie del bestiame\" (\"T\u00e1in B\u00f3\"), l'avventura (\"Echtra\"), i viaggi (\"Imram\"), le feste (\"Fled\" o \"Feis\"), i corteggiamenti (\"Tochmarc\"), i concepimenti (\"Compert\") e le morti (\"Aided\"), piuttosto che la divisione relativamente moderna in cicli.\nStorie di avventure.\nLe \"avventure\" o \"echtrae\" sono un gruppo di storie su visite nell'aldil\u00e0 irlandese, sito ad Ovest, oltre il mare, sottoterra, o semplicemente invisibile agli uomini. La pi\u00f9 famosa \u00e8 \"Oisin nel Tir na nOg\" e appartiene al Ciclo feniano, ma diverse sono le storie indipendenti con lo stesso tema, tra cui \"L'avventura di Conle\" (\"The Adventure of Conle\"), \"Il viaggio di Bran\" (\"The Voyage of Bran mac Ferbail\") e \"L'avventura di L\u00f3egaire\" (\"The Adventure of L\u00f3egaire\").\nStorie di viaggi.\nI \"viaggi\" o \"immrama\" sono storie di viaggi per mare, e delle meraviglie viste durante questi viaggi. Nascono probabilmente dall'intreccio tra le esperienze romanzesche dei pescatori e le concezioni popolari sull'aldil\u00e0. Dei sette esempi citati solo tre sopravvivono nei manoscritti: \"Il viaggio di Mael D\u00fain\" (\"Voyage of Mael D\u00fain\"), \"Il viaggio del U\u00ed Chorra\" (\"Voyage of the U\u00ed Chorra\") e \"Il viaggio di Snedgus and Mac Riagla\" (\"Voyage of Snedgus and Mac Riagla\"). In particolare \"Il viaggio di Mael Duin\" \u00e8 il precursore del successivo \"Viaggio di San Brendano\" (\"Voyage of St. Brendan\").\nStorie del folclore.\nNei primi anni del XX secolo Herminie T. Kavanagh scrisse storie della tradizione irlandese su riviste e in due raccolte, \"Darby O'Gill and the Good People\" e\"Ashes of Old Wishes\", poi riproposte nel film Darby O'Gill and the Little People.\nLa nota drammaturga irlandese Lady Gregory collezion\u00f2 a sua volta le storie del folclore irlandese.\nDa parte sua Eddie Lenihan (b-1950), autore di \"Meeting the Other Crowd\", gode di una reputazione crescente come moderno scrittore di storie in stile folcloristico. NPR"}
{"id": "1648481", "revid": "1086846", "url": "https://it.wikipedia.org/wiki?curid=1648481", "title": "Atalanta Bergamasca Calcio 1990-1991", "text": "Questa voce raccoglie le informazioni riguardanti l'Atalanta Bergamasca Calcio nelle competizioni ufficiali della stagione 1990-1991.\nStagione.\nPer la stagione 1990-91, la dirigenza orobica assegn\u00f2 la propria conduzione tecnica a Pierluigi Frosio. Nei primi turni di Coppa UEFA la squadra elimin\u00f2 la Dinamo Zagabria (sconfitta dalla regola dei gol esterni), il Fenerbah\u00e7e (battuto in entrambe le sfide) e il Colonia. In campionato, a causa di una situazione non altrettanto florida, l'allenatore fu sostituito da Bruno Giorgi poco dopo il termine del girone di andata.\nEliminata in Europa dai connazionali dell'Inter, che avrebbe poi vinto il trofeo, la formazione bergamasca reag\u00ec sul fronte nazionale conquistando 5 vittorie consecutive tra marzo ed aprile. Una frenata nelle giornate conclusive imped\u00ec di ottenere un nuovo accesso alla competizione continentale, terminando il torneo in decima posizione.\nA livello societario, va segnalata la cessione del club dalla famiglia Bortolotti all'impresario Antonio Percassi.\nOrganigramma societario.\nArea direttiva\nArea organizzativa\nArea tecnica\nArea sanitaria\nStatistiche.\nStatistiche di squadra.\n\"Statistiche aggiornate al 26 maggio 1991\"."}
{"id": "1648483", "revid": "1652635", "url": "https://it.wikipedia.org/wiki?curid=1648483", "title": "Piazza Ariostea", "text": "Piazza Ariostea, anticamente piazza Nuova e per un breve periodo anche piazza Napoleone, \u00e8 un'importante piazza di Ferrara voluta da Ercole I d'Este e realizzata col progetto urbanistico dell'architetto di corte Biagio Rossetti.\nStoria.\nSino al 1496 era un casale di propriet\u00e0 di un certo Bartolomeo Zermio poi il terreno venne acquistato da Ercole I d'Este e fu trasformato in piazza, detta \"piazza Nuova\" per l'addizione inizialmente chiamata \"di Terranuova\" e solo in seguito conosciuta come Addizione Erculea.\nNei primi anni del XVI secolo vennero commissionate ad Ercole Grandi dal Duca Ercole I per un proprio monumento equestre due colonne che furono spedite a Ferrara e trasportate via fiume. Nello stesso periodo venne commissionata a Leonardo da Vinci, da Ludovico il Moro, anche il cavallo per il monumento, ma poi questa and\u00f2 perduta nel corso delle vicende che travolsero la fortuna di Ludovico. Intanto una delle colonne venne perduta nel fiume Po e l'altra, che pure arriv\u00f2 nella piazza, non venne subito innalzata. Questa fu posizionata solo nel 1675 per ospitare la statua di Papa Alessandro VII. \nNel 1796 i francesi abbatterono la statua papale e la sostituirono con una statua in gesso raffigurante la libert\u00e0, che venne anch'essa abbattuta nel 1799. Nel 1810 sulla colonna fu posta una grande statua di Napoleone, che vi rimase solo per quattro anni, perch\u00e9 intanto a Ferrara erano arrivati gli austriaci. La posa della statua dell'imperatore francese segn\u00f2 in ogni caso per Ferrara l'ingresso nel XIX secolo. Finalmente, il 25 novembre 1833, fu collocata sulla colonna la statua di Ludovico Ariosto. \nNel 1933 il piano della piazza, dal punto di vista geometrico molto equilibrata (lunga 200 metri e larga 100), fu abbassato per ricavarvi attorno una sorta di gradinata naturale e permettervi lo svolgimento della prima riedizione del palio di San Giorgio in coincidenza con le iniziative legate alla Mostra per le celebrazioni del IV Centenario Ariostesco.\nImportanti lavori di restauro e riqualificazione della piazza e del monumento a Ludovico Ariosto sono stati effettuati tra il 2018 e il 2020.\nDescrizione.\nLa piazza si estende lungo un asse della grande Addizione Erculea anticamente chiamato via dei Prioni poi suddiviso nei tre segmenti di corso Porta Po, corso Biagio Rossetti e corso Porta Mare. Ha una forma rettangolare con un anello centrale ribassato realizzato nel 1933 per le corse del Palio. Al centro della piazza si alza la colonna cinquecentesca disegnata dal ferrarese Ercole Grandi sulla quale, dal 1833, \u00e8 stata posta la statua di Ludovico Ariosto, il poeta dal quale la piazza prende il nome.\nTra le architetture che vi si affacciano da ricordare palazzo Rondinelli e palazzo Strozzi Bevilacqua, quest'ultimo con l'artistico balcone marmoreo in angolo. All'angolo nord-ovest della piazza si affaccia palazzo Massari, sede dei Musei civici di arte moderna e contemporanea.\nLa piazza \u00e8 un punto di ritrovo e di incontro grazie ai locali che vi si affacciano sul lato ovest inoltre esercita un forte richiamo per il suo ampio spazio verde e per l'anello asfaltato centrale utilizzato per alcune manifestazioni sportive minori. Nell'ultima domenica di maggio ospita inoltre il Palio di Ferrara, istituito nel 1279, ripreso negli anni 30 del secolo scorso e poi in modo regolare dopo la fine della guerra. Viene considerato tra i pi\u00f9 antichi del mondo.\nIn campo sportivo la Piazza \u00e8 sede, ogni 1\u00ba maggio, del Trofeo Internazionale del Lavoro di Pattinaggio Corsa (prima edizione 1974), prestigiosa manifestazione rotellistica che ogni anno richiama pattinatori da tutta l'Italia e non solo. La tradizione di organizzare manifestazioni rotellistiche in Piazza Ariostea inizia per\u00f2 ben prima, nel 1915, con la Riunione Internazionale di Pattinaggio Corsa."}
{"id": "1648486", "revid": "1737353", "url": "https://it.wikipedia.org/wiki?curid=1648486", "title": "Raijin", "text": " nella mitologia giapponese \u00e8 il nome che indica il dio del tuono e dei fulmini. Il nome deriva dalla parola giapponese e . Viene rappresentato spesso con sembianze di demone e con dei tamburi con i quali crea i tuoni.\nRaijin \u00e8 conosciuto anche con i nomi seguenti:\nNell'iconografia giapponese viene ritratto anche assieme a F\u016bjin, il dio del vento.\nNella cultura di massa.\nRaijin \u00e8 molto conosciuto ed usato come personaggio di molte serie giapponesi. Spesso viene usato per creare battute divertenti, come per esempio negli episodi di \"Kyorochan\". Nella cultura occidentale \u00e8 apparso principalmente come personaggio nel famoso gioco \"Mortal Kombat\", chiamato Raiden.\nNei manga ed anime giapponesi, Raijin appare spesso, come per esempio in \"Naruto\" attraverso la Spada Raijin del secondo Hokage e, assieme a F\u016bjin, come coppia di spade nel quarto film di \"Inuyasha\", \"\".\nNel manga ed anime One Piece il personaggio di Enel \u00e8 ispirato a Raijin, infatti anche lui presenta i tamburi sulla schiena di Raijin.\nNei videogiochi \"Pok\u00e9mon Versione Bianca\" e \"Pok\u00e9mon Versione Nera\" i Pok\u00e9mon leggendari Thundurus e Tornadus sono ispirati rispettivamente a Raijin e al fratello F\u016bjin."}
{"id": "1648488", "revid": "84448186", "url": "https://it.wikipedia.org/wiki?curid=1648488", "title": "Keyhole", "text": ""}
{"id": "1648490", "revid": "188116", "url": "https://it.wikipedia.org/wiki?curid=1648490", "title": "Leopoldo Piccardi", "text": "Biografia.\nNel 1918, come sottotenente di complemento, prese parte alla prima guerra mondiale. Quindi partecip\u00f2 all'impresa di Fiume con D'Annunzio. Dopo aver vinto nel 1922 il concorso in magistratura, entr\u00f2 come referendario al Consiglio di Stato nel 1930, e Consigliere di Stato nel 1934.\nIncarichi principali.\nDopo il 25 luglio 1943, fu ministro delle Corporazioni (commercio e industria) nel I Governo Badoglio; in questo ruolo propose la nomina a commissari straordinari delle confederazioni sindacali di Bruno Buozzi, Guido De Ruggiero, Giuseppe Di Vittorio, Achille Grandi, Oreste Lizzadri, Gioacchino Quarello, Giovanni Roveda, Ezio Vanoni. Fu quindi nominato nel 1944 commissario straordinario dell'IRI. Nel 1946 fu collocato a riposo dal Consiglio di Stato.\nNel 1953, Piccardi ader\u00ec a Unit\u00e0 Popolare, un movimento liberal socialista sorto per vanificare il tentativo operato dalla Democrazia Cristiana, con l'approvazione della Legge truffa, di assicurarsi \u201cfittiziamente\u201d la maggioranza assoluta nei due rami del Parlamento. Unit\u00e0 Popolare si present\u00f2 alle elezioni politiche del 7 giugno 1953, ottenendo un risultato modesto e nessun seggio, ma sufficiente ad impedire ai partiti della coalizione governativa il raggiungimento del quorum del premio di maggioranza. Il 28 novembre 1954, Piccardi fu eletto nel Comitato esecutivo del movimento, insieme a Tristano Codignola, Ferruccio Parri, Paolo Vittorelli e Oliviero Zuccarini. Tuttavia, alle elezioni regionali siciliane del 1955, \"Unit\u00e0 Popolare\" invit\u00f2 a votare il Partito Socialista Italiano; ci\u00f2 rese imbarazzante la permanenza nel partito di Piccardi e della corrente liberaldemocratica.\nNel corso dei lavori del Comitato centrale (Roma, 18 dicembre 1955), Piccardi e il suo gruppo esposero le ragioni per cui si sarebbero distaccati dal movimento. Nel corso del 1955 Piccardi aveva partecipato ad alcuni incontri organizzati dagli Amici del Mondo, e compose un Comitato esecutivo incaricato di formare un nuovo partito di area liberaldemocratica, che fu costituito il 5 febbraio 1956, con il nome di Partito Radicale. Successivamente, ed in tempi diversi, anche Parri ed Arrigo Olivetti (un liberale tra i fondatori de \"Il Mondo\" e, in seguito, del Centro Pannunzio, nonch\u00e9 cognato del pi\u00f9 conosciuto Adriano Olivetti) passarono da Unit\u00e0 Popolare al Partito Radicale.\nIl 28 febbraio 1959, Piccardi fu eletto alla segreteria, insieme a Franco Libonati, Arrigo Olivetti ed Eugenio Scalfari. Il 6 novembre 1960 fu eletto consigliere comunale di Roma.\nIl \"caso Piccardi\".\nNel 1961 lo storico Renzo De Felice, nella sua opera \"Storia degli ebrei italiani sotto il fascismo\", rivel\u00f2 che Piccardi, in qualit\u00e0 di consigliere di stato, aveva partecipato nel 1938 e 1939 a due convegni giuridici italo-tedeschi sul tema \"Razza e diritto\", destinati ad essere il luogo dell'elaborazione teorica delle leggi razziali. Nel dicembre 1961 Mario Pannunzio ed altri \"Amici del Mondo\" condannarono Piccardi, chiedendone le dimissioni dal Partito Radicale, mentre gli furono solidali Ernesto Rossi, che aveva sulle spalle anni di collaborazione con \"l'amico del Mondo\", e Ferruccio Parri. La segreteria e la direzione del Partito si dimisero; per alcuni mesi si protrassero le contrapposizioni, e il Partito Radicale sostanzialmente si disfece.\nNell'ottobre 1962 Piccardi, insieme ad altri esponenti radicali, chiese lo scioglimento del partito e la confluenza nel PSI, ma i contrasti interni lo spinsero alle dimissioni."}
{"id": "1648497", "revid": "125376324", "url": "https://it.wikipedia.org/wiki?curid=1648497", "title": "Retorica musicale", "text": "La retorica musicale vuole adottare gli stessi strumenti adottati dalla retorica classica in modo da rendere la musica pi\u00f9 vicina al linguaggio umano, tentando quindi di accattivare maggiormente l'ascoltatore, convincendolo del valore dell'opera musicale, mettendo l'ascoltatore in un particolare stato d'animo. Altro scopo di tale disciplina \u00e8 il perseguire la bellezza del discorso musicale, attraverso la combinazione di ritmo, accenti ed altezze. \u00c8 da sottolineare che non esiste un'unica retorica, ma che ogni epoca storica ha sviluppato diversi modelli, musica moderna compresa.\nTrasferimento della retorica nella musica.\nCome si \u00e8 gi\u00e0 detto, con le figure retoriche in musica si vuole condurre l'ascoltatore in una \"interpretazione affettiva\" del testo musicale, rendendo implicito l'uso di quegli artifici e di quei metodi propri dell'arte retorica. Tuttavia termini come \"esposizione\", \"sviluppo\" e \"ripresa\" non erano ancora in uso quando i primi compositori sperimentavano i primi espedienti retorici, che verranno usati nell'analisi musicale solo nel XVIII e XIX secolo, quando l'universo dei concetti retorici stava lentamente iniziando a finire: infatti il Romanticismo ritiene la retorica musicale inutile, preferendo ad essa l\"'ispirazione individuale\". Questo legame tra retorica e linguaggio \u00e8 possibile in quanto entrambe sono percepite dall'orecchio, caratterizzate da espressioni che alterano il discorso e da una organizzazione sintattica.\nSi pu\u00f2 ricondurre l'inizio di questo legame al medioevo quando sia la musica sia la retorica erano materie di studio pre-universitario (l'equivalente delle materie di studio dei licei) ed erano integrate nelle arti liberali, la retorica apparteneva al trivio e la musica al quadrivio. Nel corso del XV secolo si nota una tendenza all'avvicinamento per le arti umanistiche del trivio. Altra influenza si pu\u00f2 riscontrare nell'avvicinamento della cultura umanistica ai classici; l'Umanesimo tende a riscoprire ed avvicinarsi a tale cultura scoprendo il teatro greco, dove la musica aveva un ruolo essenziale nell'enfatizzare il contenuto del testo parlato o cantato: ne segue una teoria degli affetti volta a stimolare le passioni umane. Gi\u00e0 il ritenere le tecniche compositive per suscitare tali affetti \"licenze\", sottolinea un nesso tra le licenze poetiche della letteratura e quelle musicali: come le licenze poetiche sono elementi insoliti ma atti a cogliere l'attenzione del lettore, cos\u00ec le figure musicali, utilizzando accorgimenti particolari ed insoliti, tendono a suscitare interesse da parte dell'ascoltatore.\nQuesto stretto legame tra retorica e musica far\u00e0 in modo che fino al XVIII tale retorica fosse un elemento fondamentale dell'insegnamento musicale. Questa fusione permise inoltre alla musica di assumere la stessa struttura della orazione latina (vedi Retorica)\nI primi procedimenti compositivi.\n\u00c8 solo con l'Ars nova che, nel XIV sec., per la prima volta il compositore pu\u00f2 esprimere con il testo musicale nuove \u00abpossibilit\u00e0 espressive\u00bb rispetto al passato; queste consistevano nella ricerca, come era uso nel medioevo, di strutture simmetriche in grado di richiamare significati simbolici: ad esempio il testo poetico-musicale si basava sulla ripetizione di formule ritmiche o sull'impiego di note sulla base di alcuni numeri (vedi Numerologia) che avevano un significato intrinseco. L'impiego dei numeri in questo senso verr\u00e0 adoperato anche in epoche successive, vedi lo stesso Johann Sebastian Bach. Non si fa ancora riferimento alla \"teoria degli affetti\", che verr\u00e0 sviluppata solo nel cinquecento.\nTra il cinquecento ed il seicento l'esecutore dei brani, che di norma era anche il suo compositore, riscontrava il problema di formalizzare un brano privo dei suggerimenti emotivi che potevano trapelare da un eventuale testo poetico. Egli creava su di una melodia di origine vocale elaborazioni contrappuntistiche o variazioni. I principi seguiti erano quelli della variet\u00e0 e del contrasto: i brani quindi n\u00e9 erano simmetrici, n\u00e9 rispettavano un equilibrio formale, caratteristica delle fantasie e delle toccate. Dalla stabilit\u00e0 ritmica, melodica o armonica si passava gradatamente o immediatamente a episodi carichi di tensione, con note e periodi brevi e ravvicinati, accordi ripetuti e figurazioni melismatiche. La musica per la danza invece si caratterizz\u00f2 diversamente: seguiva una rigida organizzazione formale con la ricorrenza di sezioni uguali (vedi lo schema bipartito).\nLa caratterizzazione di questi brani musicali si pu\u00f2 far risalire alla \"chanson\" parigina che si diffuse presto in Italia (Francesco I di Francia andava spesso per motivi politici nel Nord Italia, e Renata di Francia spos\u00f2 Ercole II d'Este): era una sorta di musica a programma che perseguiva il suo scopo con una polifonia movimentata, ritmi sillabici e richiami onomatopeici. In quest'ultimo aspetto degno di nota \u00e8 \"La guerre, ou La Bataille\" (1528) di Cl\u00e9ment Janequin, ispirata alla battaglia di Marignano. Di questa \u00e8 celeberrima l'intavolatura per liuto di Francesco da Milano, inarando una serie di trascrizione pi\u00f9 o meno libere del brano di Janequin.\nLa teoria degli affetti.\nLa teoria degli affetti (in tedesco \"Affektenlehre\") pu\u00f2 considerarsi la prima forma retorica (in tedesco \"Figurenlehre\") adottata nella storia della musica, infatti puntava a \"muovere gli affetti\" dell'uditorio; gi\u00e0 i greci avevano la concezione che la musica potesse suscitare emozioni: \u00e8 proprio da questo concetto che i teorici e i musicisti dell'epoca attingono per applicarlo alla loro musica (si parla nelle prime cronache rinascimentali di interi pubblici commossi dalla musica). Le autorit\u00e0 civili ed ecclesiastiche, consapevoli del forte potere della musica sulla psiche, la utilizzarono come veicolo dei propri messaggi propagandistici. \nDurante il '400 Marsilio Ficino apprezzava di pi\u00f9 le forme semplici e comunicative rispetto alla polifonia poich\u00e9 la prima era maggiormente capace di \"muovere gli affetti, suscitare o placare le passioni umane\" rispetto alla seconda, che era vista come artificiosa e innaturale. Dello stesso parere era Vincenzo Galilei, che preferiva la musica greca per le sue capacit\u00e0 affettive.\nTra il '500 ed il '600 la teoria musicale identificava ogni affetto con un diverso stato dell'animo (es. gioia, dolore, angoscia) identificati da specifiche figure musicali definite \"figurae\" o \"licentiae\" (licenze). La loro particolarit\u00e0 era contraddistinta da anomalie nel contrappunto, negli intervalli e nell'andamento armonico, appositamente inserite per suscitare una particolare suggestione. Athanasius Kircher \u2013 gesuita matematico, musicologo ed occultista tedesco \u2013 nel suo \"Musurgia universalis\" (1650) afferma:\nQuesto trattato, conosciuto durante tutto il secolo XVIII, fu stampato anche a Roma nel 1650 e tradotto dal tedesco nel 1662. Tra le classificazioni e distinzioni degli affetti umani compilate nel Seicento, \u00e8 da menzionare quella di Cartesio che, nel trattato \"Les passions de l'\u00e2me\" del 1649, ne distingueva sei ritenuti principali, quali meraviglia, amore, odio, desiderio, gioia e tristezza.\nInvece Giovanni Maria Artusi ne \"L'Artusi, ovvero Delle imperfettioni della moderna musica\" (Venezia, 1600), attacca questa nuova forma musicale che utilizzava intervalli \"cos\u00ec assoluti et scoperti\", poich\u00e9 trasgredivano le regole contrappuntistiche (per esempio le dissonanze non sempre sono precedute da una consonanza per risolvere su di un'altra). Monteverdi difender\u00e0 quella che lui definisce \"seconda pratica\" nell\"'Avvertimento\" del \"Libro quinto\": queste licenze hanno uno scopo preciso, e devono essere viste in un nuovo modo di comporre, diverso dalla concezione musicale di Gioseffo Zarlino. Gi\u00e0 dal \"Libro Terzo\" di madrigali infatti Monteverdi con le dissonanze intensifica e rende maggiormente pungenti le immagini proposte dal testo.\n\"Augenmusik\".\nCon l'Augenmusik si vuole sottolineare visivamente al cantore alcune parole dette foco (quelle che noi definiremo parole chiave) ritenute importanti dal compositore.\nAnche l'andamento della scrittura della linea melodica evocava, ancor prima della percezione sonora, l'immagine suggerita dalla parola da musicare. Esempi di parole chiave che venivano evidenziate in questo modo sono:\nIn questo caso viene usata la hypotyposis, che appunto consiste nella descrizione visiva di una scena\nUso musicale di alcune figure retoriche.\nQueste sono alcune delle figure retoriche adottate in musica:\n\"1. Figure di ripetizione\"\n\"2. Figure di silenzio e/o fermata\"\n\"3. Figure di dissonanza o di intervalli\"\n\"4. Figure che portano ad una risoluzione\"\nIl trattato sulla retorica musicale di Hans-Heinrich Unger.\nDai numerosi trattati sull'argomento dei secoli XVII e XVIII, Hans-Heinrich Unger nel suo trattato \"Die Beziehungen zwischen Musik und Rhetorik im 16.-18. Jahrhundert\" del (1941) conta pi\u00f9 di 160 figure retoriche (tuttavia questo trattato non \u00e8 ritenuto molto specialistico,). Tra queste, sono presenti (assenti nell'elenco precedente):\nEgli ritrova dei termini latini, poich\u00e9 il latino era la lingua degli intellettuali fino a met\u00e0 Settecento (ne sono esempi \"harmonia\", \"contrapunctus\", \"clausola\") e tedeschi, che si possono distinguere nelle seguenti classi:\nA questi termini affianca anche altri appartenenti alla terminologia musicale moderna.\nContiene inoltre citazioni dei trattati di Johann Mattheson, Johann Nikolaus Forkel, Carl Philip Emmanuel Bach, Johann Joachim Quantz.\nL'impiego della sezione aurea.\nSi pu\u00f2 far risalire al XIX secolo l'analisi dell'impiego della sezione aurea nelle arti figurative: si \u00e8 infatti riscontrato che, per esempio, il rettangolo aureo \u00e8 uno dei pi\u00f9 piacevoli all'occhio umano.. L'intento quindi \u00e8 di riprodurre nella musica lo stesso effetto che si ottiene visivamente. In campo musicale per\u00f2 la percezione di questo rapporto pu\u00f2 essere meno esplicito rispetto alle arti figurative poich\u00e9 in musica subentra il fattore temporale: il brano deve mantenere una scansione temporale costante per far in modo di avvertire distintamente le (es.) due sezioni in proporzione aurea. (Es, se un brano \u00e8 formato da 8 battute, pu\u00f2 essere suddiviso in 5 e 3 battute).\nSi inizia a parlare nella trattatistica musicale dell'impiego della sezione aurea solo nella prima met\u00e0 del XX secolo con i trattatisti M. A. Brandts Buys, olandese, e J. H. Douglas Webster. Brandts Buys pubblic\u00f2 ad Arnhem nel 1934 \"Muzikale Vormleer\", dove parla approfonditamente delle architetture e strutture formali musicali con l'ausilio di schemi e grafici. Douglas Webster invece, riscontrando nel suo articolo pubblicato su \"Music&amp;Letters\" nel 1950 l'impiego di tale procedura in alcune partiture, fa entrare ufficialmente la sezione aurea nell'ambito dell'analisi musicale. In particolare alcuni musicologi come l'ungherese Ern\u0151 Lendvai e Roy Howat analizzeranno in questo senso l'opera di alcuni autori del XX secolo, quali B\u00e9la Bart\u00f3k e Claude Debussy. Jonathan D. Kramer menziona una quarantina di compositori (da Machaut a Webern) i quali avrebbero impiegato nelle loro opere pi\u00f9 o meno evidentemente le proporzioni auree. Tra quelli del XX secolo ricordiamo Stravinsky, Xenakis, Stockhausen (vedi il brano Klavierst\u00fcck IX, dove si hanno frequenti rimandi alle successioni fibonacciane nelle segnature di tempo), Nono, Ligeti, Manzoni e Gubajdulina che disse a proposito di Bartok:\nTuttavia \u00e8 molto difficile stabilire se l'artista ha voluto consciamente strutturare l'opera con la sezione aurea o se piuttosto essa sia frutto della sua sensibilit\u00e0 artistica, dato che la sezione aurea si riscontra spesso in natura, come ad esempio nelle stelle marine, in ammoniti, conchiglie, ananas, pigne e nella forma di un uovo. Infatti mentre alcuni ritengono che i sopra citati Debussy e Bartok impieghino deliberatamente la sezione aurea, per altri questo \u00e8 meno scontato. D'altronde Debussy scrive al suo editore Durand (agosto 1903) esplicitamente:\nEsempi di retorica nella storia della musica.\nClaudio Monteverdi, la \"seconda prattica\" e \"la teoria degli affetti\".\nMonteverdi intende iniziare la \"seconda pratica\", diversa da quella \"insegnata da Zarlino\". Nella \"prima pratica\" \"l'armonia non \u00e8 comandata ma comandante\", con particolare riferimento allo stile di Giovanni Pierluigi da Palestrina. Egli, con la seconda pratica, intende porre \"per signora dell'armonia l'orazione\", mettendo in risalto i valori espressivi del testo. Si ha quindi un capovolgimento di prospettive: mentre prima si sentiva il bisogno di creare regole musicali formali, rigide e precise, ora gli ambienti raffinati delle corti preferiscono assoggettarsi al testo per evidenziarlo.\nIntende quindi suscitare gli affetti con tre principali passioni: \u00abIra (\"stile concitato\"), Temperanza (\"stile temperato\") &amp; Humilt\u00e0 o supplicazione (\"stile molle\")\u00bb. Ritiene di essere il primo a intraprendere lo stile concitato introducendolo nel \"Libro ottavo\" dei madrigali; introduce quindi moltissimi espedienti, usa:\nQuesto viene quindi utilizzato anche in scene di guerra come il \"Tancredi e Clorinda\" dei \"Madrigali guerrieri\".\nBisogna per\u00f2 osservare che per l'artista cremonese l'obiettivo principale era rendere palese il contenuto del testo nella musica: i madrigalismi hanno quindi sempre minor importanza, utilizzando nuovi criteri. Osservando globalmente il testo da musicare, puntava ad identificare gli affetti principali da muovere in modo da rendere pi\u00f9 efficace la realizzazione. La musica quindi si avvicina alla parola diventando di per se \"eloquente\", tendendo a persuadere l'animo; arriva anche a manipolare il testo per ottenere l'effetto voluto (vedi \"Ahi, com'a vago sol cortese giro\" dal \"Quinto libro\" di madrigali, dove il verso finale viene ripetuto pi\u00f9 volte all'interno del testo in modo da renderlo pi\u00f9 carico emotivamente). Anche se pu\u00f2 sembrare contraddittorio, tutto \u00e8 incentrato verso le strutture musicali piuttosto che alle strutture poetiche; tuttavia persegu\u00ec con successo il suo obiettivo, tanto che esso dichiara nella prefazione del madrigale \"Combattimento\" dei \"Madrigali guerrieri et amorosi\":\nGirolamo Frescobaldi e la seconda pratica nella musica strumentale.\nGirolamo Frescobaldi, nel suo avvertimento \u00abAi lettori\u00bb del primo libro delle \"Toccate\", spiega il suo progetto musicale: ricercare con lo strumento a tastiera gli \"affetti cantabili\" dei madrigali coevi, in grado di produrre efficacia e variet\u00e0, seguendo in tutto e per tutto i criteri della \"seconda prattica\" monteverdiana. Lo stile delle toccate e delle partite era molto vicino al cantato dell'epoca, con uso di fioriture e mutevolezza delle strutture melodiche e metrico-poetiche.\nEgli diede un notevole contributo al genere della toccata, termine che deriva dal \"toccare\" la tastiera dello strumento, che poteva essere clavicembalo, organo o liuto. Nel libro delle toccate specifica nelle \"Avvertimenti al lettore\":\nInfatti il suo stile ricco di ornamenti rispecchia la musica vocale accompagnata da strumento in voga a quel tempo suonando cos\u00ec \"con affetti cantabili e diversit\u00e0 di passi\"; la scrittura \u00e8 inoltre fedele alle pratiche improvvisative coeve come la diminuzione, fissando cos\u00ec sulla carta tali tecniche che rientravano solo nella prassi esecutiva. Ancora dallo stesso testo:\nSembra quasi che faccia riferimento ai madrigali di Luca Marenzio e Carlo Gesualdo i quali, nei loro segmenti compositivi, contemplano momenti con diversi affetti che sono completi in quanto terminano con una cadenza. Cos\u00ec comment\u00f2 il francese Andr\u00e9 Maugars dopo aver assistito ad una esecuzione nella Basilica di San Pietro:\nNelle sue opere sono comunque presenti retaggi della prima pratica, come nei \"Fiori musicali\".\nBiagio Marini e gli \"affetti\" sonatistici.\nGli espedienti adottati da questo autore nelle sue sonate possono essere considerati mezzi con i quali perseguire l'intensificazione degli affetti. Esempi possono essere l'introduzione di effetti \"in eco\", \"scordature\" (accordatura degli strumenti diversa rispetto a quelle solite), \"tremoli\" (vedi la \"Sonata a tre \"La Foscarina\" \" Op.1), \"groppi\" (ovvero il \"trillo\" ordinario) e \"trilli\". Con il suo libro pubblicato a Venezia nel 1618 \"Affetti musicali [...] Opera prima. Nella quale si contiene, symfonie, canzon, sonate [...] Accomodate da potersi suonar con violini cornetti &amp; con ogni sorte de strumenti musicali\" viene impiegato per la prima volta il termine affetto in un titolo di una raccolta musicale.\nL'Oratorio: lo \"Jephte\" di Giacomo Carissimi.\nNello \"Jephte\" di Giacomo Carissimi, detta anche \"Historia de Jephte\", si vedono particolari usi delle figure retoriche, rintracciabili nella composizione musicale:\nIl brano \"Plorate filii\" di tale venne pubblicato interamente nel gi\u00e0 citato \"Musurgia universalis\" (Volume I Libro VII), poich\u00e9 ritenuto dall'autore di tale manuale \"esempio magistrale e paradigmatico\" dell'affetto del lamento. Infatti, per suscitare maggiormente emozioni nell'ascoltatore, accentua l'affetto su parole singole o su gruppi di esse utilizzando tipici inflessioni vocali patetici. Mancano comunque prove certe che Carissimi avesse applicato consapevolmente le immagini retoriche nelle sue composizioni.\nUn altro esempio di utilizzo della retorica nell'oratorio pu\u00f2 essere costituito dalla \"Rappresentazione di Anima e di Corpo\" di Emilio de' Cavalieri; infatti l'autore nella \"Prefazione\" scrive che il suo intento \u00e8 appunto quello di \nRetorica in Johann Sebastian Bach.\nPer tutto il XVIII secolo la teoria degli affetti trova diffusa applicazione. Illustre personaggio della storia della musica che adott\u00f2 questa forma di retorica musicale fu J.S. Bach. Si pu\u00f2 riscontrare una maggiore attenzione per questa pratica quando egli fu ammesso alla \"Correspondierende Societ\u00e4t der musicalischen Wissenschaften\" (\"Societ\u00e0 per corrispondenza delle scienze musicali\") del suo ex-allievo professore di contrappunto all'universit\u00e0 di Lipsia Lorenz Christoph Mizler, dove erano ammessi solo esperti di filosofia e matematica. I trattati che scrisse per questa societ\u00e0 furono tutti in forma compositiva, basta menzionare la \"Musicalisches Opfer\" (\"Offerta musicale\") e \"Die Kunst der Fuge\" (\"L'arte della fuga\"). Ivi la complessit\u00e0 della scrittura del contrappunto carica di \"pathos\" la musica, complessit\u00e0 raggiunta tramite lo studio delle composizioni della scuola franco fiamminga\nPer l'et\u00e0 barocca con la retorica si persegue l'\u00abimitazione de' sentimenti delle parole\u00bb come dice lo stesso Vincenzo Galilei ed \u00e8 quindi vista come \"spiegazione logica della parola\" e non come analisi di una parola foco, trasmettendo comunque precise sensazioni e stati d'animo.\nEsempi di figure retoriche del genere \"Augenmusik\" usate da Bach sono:\nBach nelle sue musiche fa riferimento anche alla gematria, che in Europa viene utilizzata come somma delle lettere alle quali viene cos\u00ec attribuito un significato numerico (vengono attribuite alle lettere numeri in ordine crescente in base all'ordine crescente, ovvero A=1 B=2 eccetera). Bach allarga questa concezione alla confessione luterana con la numerologia (es.: 7 simboleggia i sette doni dello Spirito Santo o le parole del Cristo sulla croce, 3 la trinit\u00e0, 5 l'umanit\u00e0. Sono presenti anche riferimenti numerici allo stesso autore: la parola \"BACH\" forma il numero 14 e \"J.S. BACH\" il 41) In questo modo la scienza musicale si unisce con l'esoterismo, unendo cos\u00ec la musica tramite anche i numeri, alla filosofia.\nMusica e potere in Francia.\nSi pu\u00f2 far risalire questo legame alla met\u00e0 del XV sec. quando gli umanisti, riscoprendo la filosofia classica, attribuiscono alla musica il potere di sviluppare armoniosamente la persona e indispensabile per l'etica indispensabile alle persone di rango, come inoltre attestato da Baldassarre Castiglione nel suo \"Il Cortegiano\". Questo spiega il fenomeno del mecenatismo delle corti italiane.\nL'uso degli \"affetti\" in Francia appare per la prima volta con Jean Antoine de Ba\u00eff, fondatore della \"Acad\u00e9mie de Po\u00e9sie et de Musique\" nel 1571 sotto l'egida di Carlo IX; Ba\u00eff volle far corrispondere il valore delle note alla quantit\u00e0 delle sillabe del verso francese, impiegando cos\u00ec la metrica classica. I suoi esperimenti poetici vennero accolti favorevolmente dai compositori francesi dell'epoca, quali Joachim Thibault de Courville, Claude le Jeune e Jaques Maudit, convinti del forte potere affettivo della ritmicit\u00e0 come unione del testo poetico e musicale.\nNel secolo XVII, Luigi XIV patrocin\u00f2 tutte le arti ed in particolar modo favor\u00ec la musica, che reputava capace di infondere i sentimenti di amore per l'ordine, lealt\u00e0 e devozione, potendo cos\u00ec mantenere un buon governo dello stato. Durante il suo regno Lully ebbe un immenso potere in campo musicale, diventando il direttore della \"Acad\u00e9mie Royale de Musique\": inoltre, grazie al re, tutti i drammi integralmente in musica dovevano essere approvati da Lully, pena una multa di 10.000 lire e confisca di \u00abteatri, macchine, scene, costumi e altre cose\u00bb. Come Richard Wagner due secoli dopo, controllava ogni aspetto della composizione, della esecuzione e della stampa dell'opera: Quinault dovette rivedere fino 20 volte alcune scene di \"Pha\u00e9ton\" (1683), evidenziando, fatto insolito per l'epoca, la totale subordinazione del librettista al compositore (Nel teatro impresariale veneziano il compositore era soltanto colui che scriveva la muisca per il \"dramma in musica\", di cui era principale autore il librettista). Lully pieg\u00f2 le forme musicali alle esigenze ed ai gusti del pubblico di corte, introducendo moltissimi balletti e scene corali; questi erano i cosiddetti \"divertissements\" (ovvero divertimenti), che avevano lo scopo di sospendere momentaneamente l'azione drammatica per \"divertire i sensi\". I libretti delle trag\u00e9die lyrique di Lully attingevano i soggetti alle leggende, miti e vicende storiche della tradizione classica che, come nell'opera di corte, avevano il fine di omaggiare la figura del Re Sole.\nSuccessivamente, Jean-Philippe Rameau teorizz\u00f2 una propria teoria degli affetti, illustrando nel \"Trait\u00e9 de l'harmonie\" con una tabella la corrispondenza tra affetti e modi tonali; inoltre riteneva che la differenza tra l'espressione della gioia o della disperazione consistesse nella preparazione o meno delle dissonanze, mentre lo spavento e l'orrore potesse essere realizzato con incastri enarmonici. Egli fu anche coinvolto nella Querelle des Bouffons, anche se non vi partecip\u00f2 direttamente, che opponeva i \"buffonisti\" agli \"antibuffonisti\"; tra i sostenitori della musica italiana (i \"buffonisti\") figurano gli enciclopedisti, mentre Rameau si schier\u00f2 con i sostenitori della musica francese. Jean-Jacques Rousseau sosteneva che la musica francese non era adatta al canto in quanto non era sufficientemente aderente al testo poetico, privilegiando quindi la melodia; riteneva quindi che l'armonia potesse solo giocare un ruolo secondario. Rameau invece ritiene che l'obiettivo della musica sia quello di esprimere il senso di un testo, andando cos\u00ec oltre la semplice aderenza al testo poetico; per lui era pi\u00f9 importante seguirne la metrica, contrapponendosi cos\u00ec anche alla \"sottomissione\" lulliana del testo poetico alla musica.\nRetorica in Carl Philip Emmanuel Bach.\nGrazie al padre, Johann Sebastian, Philip Emmanuel era gi\u00e0 avvezzo al concetto di retorica, che ampli\u00f2 grazie alla frequenzatione di circoli ai quali partecipavano Friedrich Gottlieb Klopstock, Gotthold Ephraim Lessing e Heinrich Wilhelm von Gerstenberg. Concepiva il lavoro musicale come un'opera dove dovevano dominare una corretta forma grammaticale e sintattica in modo da presentarsi come una orazione accattivante: questa musica strumentale \"astratta\" adottava cos\u00ec la capacit\u00e0 di poter parlare, toccando il cuore e muovendo appunto gli affetti; queste caratteristiche fecero in modo che la sua musica, adorna di simbolismi, si potesse diffondere in una stretta \u00e9lite di intenditori. Nella sua musica imita alcune espressioni del linguaggio verbale, come la risata, la gioia o i sospiri, caratterizzazioni proprie dell'Empfindsamer Stil (\"stile sentimentale\"), assieme a caratteri impetuosi ed espressivi (vedi le sue sonate per clavicembalo). Ricorrono nelle sue composizioni prevalentemente queste figure retoriche:\nSecondo il suo trattato \"Versuch \u00fcber die wahre Art das Klavier zu spielen\" sostiene che l'esecutore deve assecondare completamente le intenzioni del compositore, in modo da conferire a chi ascolta il pezzo l'espressione pi\u00f9 profonda del testo musicale.\nRetorica in Ludwig van Beethoven.\nNelle messe Op. 86 e Op. 123 (Missa Solemnis) si evidenziano aspetti della retorica del XVIII secolo: il suo obiettivo era quello di spiegare con l'esegesi il testo religioso tramite la musica, come egli stesso affermava nelle sue lettere. Nell'Op. 86 sono presenti ampie metafore, una tendenza ad insolite relazioni tonali e l'evocazione di un'atmosfera quasi ecclesiastica. Nella Missa Solemnis l'orchestra \u00e8 ancora pi\u00f9 indipendente, le tessiture vocali altissime, mettendo in maggiore risalto gli aspetti del testo religioso, assieme all'imponenza del pezzo. La retorica \u00e8 quindi utilizzata non come semplice supporto al testo, ma come guida all'ascoltatore alla personale interpretazione della vita e del mondo.\nEsempi di retorica musicale si possono riscontrare anche nella Sonata Op. 2 N\u00b0 2.\nUtilit\u00e0 nella comprensione della musica barocca.\nConoscere la retorica musicale permette una maggiore comprensione della musica barocca, sia per l'esecutore, che si deve quindi attenere alla prassi musicale di quel tempo per ridarle lo splendore originario e renderla in modo pi\u00f9 autentico possibile (infatti nella musica barocca era presente una serie di regole non scritte esplicitamente sullo spartito ma che dovevano essere applicate in punti particolari dello stesso, un esempio i ritardi sulle cadenze), sia per l'ascoltatore, che cos\u00ec li pu\u00f2 comprendere. L'interprete ha quindi il compito di mediatore tra l'emittente' del messaggio (il compositore), della cui realt\u00e0 l'esecutore si deve permeare, e il ricevente (l'ascoltatore). Volendo poi la musica di questo periodo raggiungere linguaggio verbale, il tempo del brano musicale non dovr\u00e0 essere rigido ma fluttuare, la dinamica dovr\u00e0 essere enfatizzata e dovranno essere aggiunti abbellimenti ove necessario (es. la scrittura di Domenico Scarlatti \u00e8 scevra di abbellimenti, ma la prassi clavicembalistica ne permette l'aggiunta estemporanea da parte dell'esecutore ove lo ritiene opportuno). La mancata considerazione di questi aspetti rendono la comunicazione senza senso sopprimendola."}
{"id": "1648503", "revid": "339392", "url": "https://it.wikipedia.org/wiki?curid=1648503", "title": "Keyholes", "text": ""}
{"id": "1648504", "revid": "123495469", "url": "https://it.wikipedia.org/wiki?curid=1648504", "title": "Canzoni (Lucio Dalla)", "text": "Canzoni \u00e8 il ventitreesimo album del cantautore Lucio Dalla, pubblicato il 5 settembre 1996 dalla Pressing e distribuito da BMG Ricordi. Trainato dal singolo \"Canzone\", scritto in collaborazione con Samuele Bersani e uscito un mese prima, l'album ha raggiunto il 1\u00ba posto nella classifiche di vendita in Italia con oltre 1.300.000 copie vendute.\nIl disco.\nRispetto alle undici canzoni indicate sulla copertina, Il CD contiene due \"ghost track\" collocate in chiusura. La prima \u00e8 un rifacimento di \"Disperato erotico stomp\" del 1977, mentre la seconda \u00e8 il canto liturgico \"Vieni, spirito di Cristo\" interpretato dal giovane frate domenicano Alessandro Fanti (voce), accompagnato alla tastiera dal pianista Stefano Greco, all'epoca incaricato dell'animazione liturgica: Dalla aveva sentito frate Alessandro eseguire quel canto nella basilica di San Domenico a Bologna qualche mese prima, e ne era rimasto talmente commosso da chiedere al priore il permesso di registrarlo. Sebbene la registrazione sia stata effettuata una prima volta in basilica, la presenza di eccessivi rumori di sottofondo rese necessario ai due esecutori di andare a registrare nuovamente il brano nella non lontana sede dello studio di registrazione Fonoprint.\nLa canzone \"Amici\" \u00e8 un rifacimento con un nuovo titolo di \"Tutto il male del mondo\", vecchia canzone di Dalla del 1966."}
{"id": "1648507", "revid": "600229", "url": "https://it.wikipedia.org/wiki?curid=1648507", "title": "Caso avverbiale", "text": "Un caso avverbiale \u00e8 un processo grammaticale della lingua finlandese affine a quello del caso grammaticale. La differenza principale consiste nel fatto che il \"caso\" vero e proprio \u00e8 applicabile a tutte le parole e implica una concordanza con gli attributi, mentre il \"caso avverbiale\" manca di questa influenza e si applica a un numero pi\u00f9 ristretto di parole o classi di parole.\nQuesti sono i casi avverbiali riconosciuti nel finnico:"}
{"id": "1648508", "revid": "229244", "url": "https://it.wikipedia.org/wiki?curid=1648508", "title": "Caso grammaticale", "text": ""}
{"id": "1648512", "revid": "287204", "url": "https://it.wikipedia.org/wiki?curid=1648512", "title": "Auge", "text": ""}
{"id": "1648513", "revid": "767487", "url": "https://it.wikipedia.org/wiki?curid=1648513", "title": "Vento di caduta", "text": "Il vento di caduta \u00e8 una corrente d'aria che, soffiando da una precisa direzione, dopo aver scavalcato catene montuose, scende nelle valli sottostanti, determinando un sensibile aumento di temperatura e condizioni di cielo pressoch\u00e9 sereno, con aria molto limpida e tersa e bassissimi tassi di umidit\u00e0 relativa.\nCaratteristiche.\nLe vette delle catene montuose creano il cosiddetto \"muro dello Stau\", dove si addensano le nubi per effetto orografico; prima di superare la catena montuosa, il vento non incide sulle temperature, se non in base alla natura della massa d'aria a cui \u00e8 associato. Una volta valicate le vette, il vento crea condizioni atmosferiche stabili, con aria molto secca; spesso possono verificarsi sensibili differenze di temperatura ed umidit\u00e0 tra le due valli separate dalla catena montuosa e, talvolta, mentre il tempo \u00e8 stabile nel versante sottovento, pu\u00f2 anche essere molto perturbato in quello sopravento.\nIl vento di caduta crea fenomeni locali, in base alla direzione da cui soffia. In Pianura Padana, possono verificarsi condizioni di f\u00f6hn, che tende a soffiare da ovest sulla pianura piemontese, da nord sulla pianura lombardo-veneta e nelle aree pedemontane del Trentino-Alto Adige, da est nella pianura del Friuli-Venezia Giulia; al contrario, nelle regioni d'oltralpe, il f\u00f6hn tende a soffiare dai quadranti meridionali.\nAltri venti di caduta possono interessare le aree pianeggianti, pedecollinari e pedemontane dell'Italia peninsulare, dove vengono denominati favonio o garbino. Essi tendono a soffiare da ovest o da sud-ovest quando interessano il versante orientale della penisola, mentre tendono a spirare da est o da nord-est scendendo sul versante occidentale.\nI venti di caduta provenienti dai quadranti settentrionali possono determinare temporanee condizioni di cielo sereno e temperature in aumento, in attesa della massa d'aria fredda che li segue, al cui sopraggiungere viene meno l'effetto sulle temperature, pur permanendo condizioni di clima secco."}
{"id": "1648519", "revid": "224230", "url": "https://it.wikipedia.org/wiki?curid=1648519", "title": "Aldo Attardi", "text": "Biografia.\nNato nel 1926, vinse il concorso per una cattedra di diritto processuale civile nel 1956. Ha svolto tutta la sua attivit\u00e0 d'insegnamento nella facolt\u00e0 di Giurisprudenza dell'Universit\u00e0 di Padova fino al 1998, anno in cui egli \u00e8 stato collocato fuori ruolo. Per molti anni ha svolto incarichi d'insegnamento anche alla Leopold Franzens Universitaet di Innsbruck. Tra i pi\u00f9 insigni e autorevoli componenti della Facolt\u00e0 padovana, egli ne \u00e8 stato preside tra il 1968 e il 1972.\nAttardi fu allievo di Enrico Allorio, ma sub\u00ec notevolmente l'influsso metodologico dell'amministrativista Enrico Guicciardi. In un certo senso, si pu\u00f2 ritenere che egli fu anche allievo di Francesco Carnelutti, quando quest'ultimo riprese l'insegnamento padovano, al termine della propria carriera. A sua volta, Attardi fu maestro di una progenie di processualisti, che hanno illustrato la scuola del diritto processuale civile padovano, come Augusto Cerino Canova, Annalisa Lorenzetto, Claudio Consolo, Augusto Chizzini, Marino Marinelli, Francesco Amato, Marco Giacomelli, Carla Gobbetto, Elisabetta Bortoletto e Luca Prendini.\nDisciplina.\nIl suo metodo era strettamente collegato al dato di diritto positivo. Bench\u00e9 non ignaro delle ragioni funzionali dell'interpretazione, Attardi prefer\u00ec ricostruzioni di carattere sistematico, basate su una sorta di razionalismo geometrico ma niente affatto sterile. Attinse assai alla teoria generale del diritto, cui port\u00f2 non pochi contributi, specialmente in tema di situazioni giuridiche soggettive.\nFu in questo influenzato, pi\u00f9 che dai precedenti maestri del diritto processuale civile, dalla vicinanza accademica ad Enrico Guicciardi, che nella stessa Universit\u00e0 di Padova utilizzava questo metodo nello studio della giustizia amministrativa, sulla base delle indicazioni di Donato Donati fino dalla fine degli anni '30.\nOpere.\nA lui si devono alcune celebri monografie del diritto processuale civile moderno. In particolare quella su \"L'interesse ad agire\", pubblicata nel 1955, e quella su \"\"La revocazione\" del 1958. Accanto a queste va poi ricordato il libro su \"L'efficacia giuridica degli atti di stato civile\" (1949) e il pi\u00f9 recente manuale, quasi una trattazione di teoria generale del processo, in cui egli rivers\u00f2 una vita di ricerca (\"Diritto processuale civile\"\" - 1994). Altro scritto degno di nota \u00e8 \"Le nuove disposizioni sul processo civile e il progetto del Senato sul giudice di pace\" del 1991.\nNumerosissimi e di rilievo gli studi minori, che hanno spaziato su quasi ogni aspetto della disciplina. Ci\u00f2 nonostante, il principale tema della sua ricerca riguard\u00f2 l'oggetto del processo e della cosa giudicata, con particolare attenzione al processo costitutivo, oltre allo studio dei presupposti di trattabilit\u00e0 della causa nel merito."}
{"id": "1648521", "revid": "33751", "url": "https://it.wikipedia.org/wiki?curid=1648521", "title": "Stadio Alejandro Morera Soto", "text": "L'Estadio Alejandro Morera Soto \u00e8 uno stadio di Alajuela, citt\u00e0 della Costa Rica. \u00c8 uno dei principali stadi del paese, con una capienza di 17 895 spettatori.\n\u00c8 lo stadio di casa dell'Alajuelense ed \u00e8 chiamato cos\u00ec in onore di Alejandro Morera Soto (\"El Mago del Balon\"), famoso giocatore della nazionale costaricana di calcio, dell'Herediano e del Barcellona.\nStoria.\nL'idea di donare uno stadio ad Alajuela arriv\u00f2 nel 1938 (fino a quel momento l'unico stadio era a San Jos\u00e9) quando il presidente dell'Alajuelense Carlos Bola\u00f1os propose alla societ\u00e0 di acquistare un terreno su cui iniziare i lavori.\nIl terreno fu acquistato nel 1940 ma il primo match si disput\u00f2 dopo due anni: il 18 gennaio 1942 l'Alajuelense gioc\u00f2 qui contro il Cartagin\u00e9s.\nIl 20 luglio 1966, dopo una petizione al comune di Alajuela, lo stadio assunse l'attuale denominazione. Il 19 marzo 1970 nello stadio si disput\u00f2 la prima partita in notturna, vinta 4-1 contro il Motagua, squadra honduregna.\nAttualmente si alterna con l'Estadio Ricardo Saprissa Aym\u00e1 nell'ospitare le partite della nazionale locale."}
{"id": "1648522", "revid": "767487", "url": "https://it.wikipedia.org/wiki?curid=1648522", "title": "Pompa muscolare", "text": "La pompa muscolare \u00e8 il meccanismo per cui il sangue venoso pu\u00f2 rifluire all'atrio destro grazie a contrazione dei muscoli dell'apparato scheletrico.\nPi\u00f9 precisamente \u00e8 definita vis a latere, in quanto deriva dalla contrazione dei muscoli degli arti: questi ultimi, contraendosi, fanno aumentare la vasocostrizione e quindi, in accordo con la legge di Poiseuille, aumenta la pressione sanguigna e la forza di ritorno del sangue all'atrio destro."}
{"id": "1648524", "revid": "486946", "url": "https://it.wikipedia.org/wiki?curid=1648524", "title": "Stadio Alejandro Morera", "text": ""}
{"id": "1648529", "revid": "34760", "url": "https://it.wikipedia.org/wiki?curid=1648529", "title": "Gerd Thei\u00dfen", "text": ""}
{"id": "1648531", "revid": "547034", "url": "https://it.wikipedia.org/wiki?curid=1648531", "title": "Luca Mazzieri", "text": "Biografia.\nFiglio del pittore Antonio e fratello di Marco, anche lui regista, apprende le tecniche cinematografiche collaborando come pittore di scena con scenografi come Lorenzo Baraldi, Paolo Biagetti e Andrea Crisanti.\nDopo gli studi presso la Libera Universit\u00e0 del Cinema di Roma, in pochi anni realizza e produce diversi documentari d'arte tra cui nel 1996 \"I Farnese\" con Federico Zeri, nel 2000 \"Strade, santi e pellegrini\" con Jacques Le Goff, nel 2003 \"Parmigianino\" e \"Correggio\" (2008) con Lucia Fornari Schianchi e \"Tiziano. Ultimo atto\" con Lionello Puppi.\nHa eseguito apprendistato per la regia cinematografica presso i set di Franco Zeffirelli, Tinto Brass, Piero Schivazappa e Maurizio Nichetti. Dirige con il fratello Marco il film di esordio \"I virtuali\" (1996). Nel 1998 scrive il soggetto e la sceneggiatura de \"Il goal del Martin Pescatore\" per Rai 1, diretto da Ruggero Miti, con Mara Venier, e nello stesso anno scrive e dirige sempre a quattro mani con Marco Mazzieri, \"La storia di Gigi 2\", per Rai 1 e poi il film \"Voglio una donnaaa!\", con protagonisti il duo Rocco Barbaro e Massimo Olcese, e nuovamente Stefania Rocca. Nel 1999 dirige e scrive un film ambientato ad Innsbruck in Tirolo, \"Facce da cinema\" per ora inedito in Italia. Seguono nel 2003 il film \"Giovani\" con Lina Sastri e Massimo Wertm\u00fcller di cui scrive anche la sceneggiatura, e nel 2005 il primo film che dirige e scrive autonomamente, \"Cielo e terra\" con Gianmarco Tognazzi, Anita Caprioli, Hermann Weiskopf, Fabrizia Sacchi e Giuseppe Cederna.\nCome scrittore, ha esordito nel 2008 con il romanzo \"L'amore che dorme\", sulla vita e la morte del Parmigianino e ha firmato diverse sceneggiature per altri autori tra le quali \"Noi due\", tratto dall'omonimo romanzo di Enrico Brizzi e \"Il giovane Verdi\" per Mediaset. L'ultimo suo lungometraggio \"La soluzione migliore\" (2012) con Enrico Lo Verso e Hirsto Jivkov ha ricevuto il Van Gogh Award al Festival di Amsterdam.\n\u00c8 stato nel 2017 direttore artistico della mostra \"Magister Giotto\" (Cose Belle d'Italia Media Entertainment) alla Scuola Grande della Misericordia di Venezia, prima monografica multimediale dedicata alle opere di Giotto. Nel 2018 \u00e8 di nuovo direttore artistico di \"Magister Canova\" sempre a Venezia, mostra multimediale dedicata allo scultore Antonio Canova, primo format espositivo con le nuove tecnologie dedicato allo scultore di Possagno (TV)."}
{"id": "1648535", "revid": "94219641", "url": "https://it.wikipedia.org/wiki?curid=1648535", "title": "Pompa respiratoria", "text": "Si definisce pompa respiratoria quel meccanismo che contribuisce al ritorno venoso tramite il susseguirsi dei moti respiratori: inspirazione ed espirazione.\nFunzionamento.\nDurante l'inspirazione la pressione diminuisce (viene definita \"negativa\") e favorisce il ritorno del sangue al cuore. Durante l'espirazione, invece, la pressione intratoracica aumenta e questo favorisce la velocit\u00e0 del flusso sanguigno agli arti inferiori.\nLa pompa polmonare \u00e8 il frutto dell'attivit\u00e0 dei polmoni all'interno di una gabbia toracica con scheletro osteo-cartilagineo che permette il variare della pressione all'interno della stessa e favorendo cos\u00ec il Ritorno Venoso al cuore in particolare l'inspirazione ampliando la gabbia toracica crea pressione negativa depressione che favorisce lo svuotamento del ventricolo destro oltre al suo riempimento e quindi favorisce senza opporre resistenza il riempimento dell'atrio sinistro e del ventricolo sinistro dopo la contrazione dello stesso (sistole). Un problema nella pompa polmonare si manifesta immediatamente sul piccolo circolo o polmonare. La pompa polmonare ha un significato importantissimo nell'equilibrio del circolo sanguigno in quanto, mentre il cuore sinistro \u00e8 progettato per lavorare contro RESISTENZA, vedi Ipertensione essenziale, il ventricolo destro non sopporta variazioni dell'ordine anche di pochi millimetri di Mercurio (circa 5 mmHg). Una pressione superiore ai 50 mmHg \u00e8 vera Ipertensione Polmonare che porta all'insufficienza cardio-polmonare. Un esempio: le apnee notturne ostruttive e la BPCO."}
{"id": "1648545", "revid": "1442080", "url": "https://it.wikipedia.org/wiki?curid=1648545", "title": "Tolomeo di Commagene", "text": "Tolomeo era imparentato con gli Orontidi, la dinastia reale dell'Armenia, in quanto parente del re di Sofene Arsame I, di Mitridate I di Partia e, secondo delle iscrizioni ritrovate sul monte Nemrut, di Dario I di Persia.\nDal 201 al 163 a.C., Tolomeo fu satrapo di Commagene, amministratore, cio\u00e8, della provincia dell'Impero seleucide, servendo sotto i sovrani seleucidi Antioco III, Seleuco IV, Antioco IV e Antioco V. Nel 163, approfittando dello scontro tra Antioco V e Demetrio I Sotere, Tolomeo si dichiar\u00f2 indipendente, scegliendo Samosata come capitale del suo nuovo regno.\nMor\u00ec nel 130 a.C.; gli succedette il figlio Samo II Teosebe Diceo."}
{"id": "1648549", "revid": "33277", "url": "https://it.wikipedia.org/wiki?curid=1648549", "title": "Ordine di Pio IX", "text": ""}
{"id": "1648553", "revid": "1305772", "url": "https://it.wikipedia.org/wiki?curid=1648553", "title": "The Simpsons Theme", "text": "The Simpsons Theme, anche chiamato The Simpsons Main Title Theme nei dischi, \u00e8 un tema strumentale composto da Danny Elfman nel 1989, sigla musicale de \"I Simpson\". Viene utilizzato nell'apertura di tutti gli episodi del cartone animato. Il tema \u00e8 stato composto da Elfman in due giorni, ed \u00e8 citato come il pi\u00f9 celebre lavoro dell'autore. Il tema \u00e8 stato riarrangiato nella seconda stagione, mentre l'attuale arrangiamento ad opera di Alf Clausen \u00e8 stato introdotto all'inizio della terza serie. \u00c8 stato inoltre edito numerose volte in modo da coincidere con le varie lunghezze differenti della sequenza introduttiva de \"I Simpson\". Numerose versioni dell'assolo di sassofono, teoricamente suonato da Lisa Simpson sono state realizzate nel corso delle varie stagioni della serie.\nUna versione arrangiata in modo leggermente differente viene utilizzato alla fine di ogni episodio, mentre scorrono i titoli di coda. Originariamente, c'erano due versioni principali della sigla di chiusura, con la versione pi\u00f9 lunga che si concludeva in una tonalit\u00e0 pi\u00f9 bassa. Entrambe le versioni sono state riarrangiate per la terza stagione, ma soltanto la versione pi\u00f9 breve \u00e8 stata utilizzata sino alla quarta stagione, per poi essere accorciata ulteriormente durante la sesta stagione. La versione alternativa pi\u00f9 lunga della sigla finale \u00e8 stata occasionalmente utilizzata in alcuni episodi successivi alla quarta stagione, ma il pi\u00f9 delle volte nelle occasioni in cui non veniva suonata alcuna musica nella prima met\u00e0 dei titoli finali (nelle occasioni in cui o continuavano i dialoghi, o veniva mostrata qualche altra sequenza nella prima parte dei titoli finali).\nIl tema ha vinto il National Music Award come \"Favorite TV Theme\" nel 2002, ed ha vinto il BMI TV Music Award nel 1996, 1998 e 2003. Nel 1990, il tema \u00e8 stato nominato agli Emmy nella categoria \"Miglior tema musicale\".\nCover dei Green Day.\nNel 2007 i Green Day hanno registrato una cover della sigla del cartone animato \"I Simpson\".\nI tre componenti del gruppo, con la loro cover sono apparsi in \"I Simpson - Il film\" in versione animata facendo una breve apparizione. "}
{"id": "1648556", "revid": "93556", "url": "https://it.wikipedia.org/wiki?curid=1648556", "title": "Specie di Anyphaenidae", "text": "Di seguito sono elencate tutte le 519 specie della famiglia di ragni Anyphaenidae note al dicembre 2012\nAcanthoceto.\n\"Acanthoceto\" \nAlijassa.\n\"Alijassa\" \nAmaurobioides.\n\"Amaurobioides\" \nAnyphaena.\n\"Anyphaena\" \nAnyphaenoides.\n\"Anyphaenoides\" \nArachosia.\n\"Arachosia\" \nAraiya.\n\"Araiya\" \nAustralaena.\n\"Australaena\" \nAxyracrus.\n\"Axyracrus\" \nAysenia.\n\"Aysenia\" \nAysenoides.\n\"Aysenoides\" \nAysha.\n\"Aysha\" \nBromelina.\n\"Bromelina\" \nBuckupiella.\n\"Buckupiella\" \nCoptoprepes.\n\"Coptoprepes\" \nFerrieria.\n\"Ferrieria\" \nGamakia.\n\"Gamakia\" \nGayenna.\n\"Gayenna\" \nGayennoides.\n\"Gayennoides\" \nHatitia.\n\"Hatitia\" \nHibana.\n\"Hibana\" \nIguarima.\n\"Iguarima\" \nIlocomba.\n\"Ilocomba\" \nIsigonia.\n\"Isigonia\" \nItalaman.\n\"Italaman\" \nJessica.\n\"Jessica\" \nJosa.\n\"Josa\" \nKatissa.\n\"Katissa\" \nLepajan.\n\"Lepajan\" \nLupettiana.\n\"Lupettiana\" \nMacrophyes.\n\"Macrophyes\" \nMalenella.\n\"Malenella\" \nMesilla.\n\"Mesilla\" \nMonapia.\n\"Monapia\" \nNegayan.\n\"Negayan\" \nOsoriella.\n\"Osoriella\" \nOtoniela.\n\"Otoniela\" \nOxysoma.\n\"Oxysoma\" \nPatrera.\n\"Patrera\" \nPhidyle.\n\"Phidyle\" \nPhilisca.\n\"Philisca\" \nPippuhana.\n\"Pippuhana\" \nSanogasta.\n\"Sanogasta\" \nSelknamia.\n\"Selknamia\" \nSillus.\n\"Sillus\" \nTafana.\n\"Tafana\" \nTasata.\n\"Tasata\" \nTemnida.\n\"Temnida\" \nTeudis.\n\"Teudis\" \nThaloe.\n\"Thaloe\" \nTimbuka.\n\"Timbuka\" \nTomopisthes.\n\"Tomopisthes\" \nUmuara.\n\"Umuara\" \nWulfila.\n\"Wulfila\" \nWulfilopsis.\n\"Wulfilopsis\" \nXiruana.\n\"Xiruana\" "}
{"id": "1648557", "revid": "19933", "url": "https://it.wikipedia.org/wiki?curid=1648557", "title": "Leon Viejo", "text": ""}
{"id": "1648559", "revid": "287204", "url": "https://it.wikipedia.org/wiki?curid=1648559", "title": "The Paper", "text": ""}
{"id": "1648565", "revid": "104458", "url": "https://it.wikipedia.org/wiki?curid=1648565", "title": "Lingua galatica", "text": ""}
{"id": "1648569", "revid": "115675654", "url": "https://it.wikipedia.org/wiki?curid=1648569", "title": "Sindaci di San Marzano sul Sarno", "text": "Elenco dei Sindaci.\nL'elenco dei sindaci di San Marzano sul Sarno \u00e8 diviso in due sezioni:\n1) I Sindaci Particolari dell'Universit\u00e0 di San Marzano;\n2) I Sindaci del Comune di San Marzano.\nPer quanto riguarda i \"Sindaci Particolari\" dell'Universit\u00e0 di San Marzano (1521 - 1808), l'elenco \u00e8 tuttora incompleto e, forse, non sar\u00e0 mai possibile completarlo del tutto per mancanza di una fonte specifica. I \"Libri dei Parlamenti\" di San Marzano, infatti, quei volumi, cio\u00e8, che avrebbero dovuto contenere i verbali delle assemblee popolari, che si svolsero per circa quattro secoli nello spiazzo antistante la Chiesa di S.Biagio, sono certamente andati perduti o distrutti, per cui le uniche fonti, indirette, sono i protocolli notarili e, casualmente, altri atti, episodici, conservati negli archivi di altre amministrazioni (archivio diocesano, archivio giudiziario, ecc.).\nL'elenco dei \"Sindaci del Comune\" dovrebbe cominciare dal 1806, perch\u00e9 fu in virt\u00f9 della Legge n. 211 del 18 ottobre 1806 di Giuseppe Bonaparte che la comunit\u00e0 di San Marzano si costitu\u00ec in Comune. Per\u00f2, non essendo certa la data in cui ebbe effettivo inizio il nuovo assetto amministrativo, si \u00e8 considerato, quale primo Sindaco del Comune, colui che cominci\u00f2 ad apporre la propria firma sugli atti dei Registri di Stato Civile (1809).\nSindaci Particolari dell'Universit\u00e0.\nSindaci durante il Regno delle Due Sicilie.\n Regno delle Due Sicilie\nSindaci del Comune.\nSindaci durante il Regno delle Due Sicilie.\n Regno delle Due Sicilie\nSindaci durante il Regno d'Italia.\n Regno d'Italia\nSindaci durante la Repubblica.\n Repubblica italiana"}
{"id": "1648572", "revid": "1104133", "url": "https://it.wikipedia.org/wiki?curid=1648572", "title": "Janet. Remixed", "text": "janet. Remixed \u00e8 il secondo album di remix della cantante statunitense Janet Jackson, pubblicato il 13 marzo 1995 dalla Virgin Records.\nDescrizione.\nDue anni dopo la pubblicazione di \"janet.\" la Jackson decise di darne alle stampe alcuni brani in versione remixata, nove su quattordici totali, con l'aggiunta di due inediti, \"And on and on\" e \"70's Love Groove\". Il disco usc\u00ec solo al di fuori degli Stati Uniti e non riscosse particolare successo se non in Regno Unito, dove si piazz\u00f2 alla 15\u00aa posizione dei dischi pi\u00f9 venduti e ricevette la certificazione di Disco d'oro.\nNelle versioni in vinile e in musicassetta \u00e8 contenuto anche il brano \"One More Chance\", lato B del singolo \"If\"."}
{"id": "1648573", "revid": "599013", "url": "https://it.wikipedia.org/wiki?curid=1648573", "title": "Foro Italico (disambigua)", "text": ""}
{"id": "1648578", "revid": "167080", "url": "https://it.wikipedia.org/wiki?curid=1648578", "title": "Aulerci Brannovici", "text": ""}
{"id": "1648583", "revid": "1573940", "url": "https://it.wikipedia.org/wiki?curid=1648583", "title": "Dengeki Hime", "text": " \u00e8 una rivista giapponese pubblicata mensilmente da MediaWorks che tratta tematiche adulte (Eroge visual novel)."}
{"id": "1648584", "revid": "232551", "url": "https://it.wikipedia.org/wiki?curid=1648584", "title": "Blannovi", "text": "I Blannovi erano un piccolo popolo celtico della Gallia, cliente dei potenti Edui, che li coinvolsero nella coalizione contro la campagna di conquista dei Romani, nel 52 a.C. \nIl loro territorio, nella regione degli Edui, non \u00e8 localizzato con precisione.\nNon sono conosciuti che per una menzione di Giulio Cesare, nel suo \"De bello Gallico\", dove compaiono a fianco dei Segusiavi, Ambivareti e Aulerci Brannovici, come \u00ab vassalli \u00bb dei loro vicini Edui. Forniranno un contingente che far\u00e0 parte dell'esercito di soccorso a Vercingetorige assediato ad Alesia "}
{"id": "1648592", "revid": "287204", "url": "https://it.wikipedia.org/wiki?curid=1648592", "title": "Bibliografia su Ges\u00f9", "text": "La voce si occupa di fornire una bibliografia relativa alla figura di Ges\u00f9."}
{"id": "1648593", "revid": "75435", "url": "https://it.wikipedia.org/wiki?curid=1648593", "title": "Deicidi", "text": ""}
{"id": "1648594", "revid": "167080", "url": "https://it.wikipedia.org/wiki?curid=1648594", "title": "Blannovii", "text": ""}
{"id": "1648597", "revid": "6923", "url": "https://it.wikipedia.org/wiki?curid=1648597", "title": "Object-relational mapping", "text": "In informatica l'Object-Relational Mapping (ORM) \u00e8 una tecnica di programmazione che favorisce l'integrazione di sistemi software aderenti al paradigma della programmazione orientata agli oggetti con sistemi RDBMS.\nUn prodotto ORM fornisce, mediante un'interfaccia orientata agli oggetti, tutti i servizi inerenti alla persistenza dei dati, astraendo nel contempo le caratteristiche implementative dello specifico RDBMS utilizzato.\nDescrizione.\nI principali vantaggi nell'uso di un tale sistema sono i seguenti.\nI prodotti per l'ORM attualmente pi\u00f9 diffusi offrono spesso nativamente funzionalit\u00e0 che altrimenti andrebbero realizzate manualmente dal programmatore:"}
{"id": "1648604", "revid": "767487", "url": "https://it.wikipedia.org/wiki?curid=1648604", "title": "Illusioni parallele", "text": "Illusioni parallele, pubblicato nel 2004, \u00e8 il settimo album dei Tiromancino. Anticipato dal singolo \"Amore impossibile\", l'album \u00e8 arricchito di collaborazioni con Manuel Agnelli degli Afterhours nel brano \"Esplode\" e con il trombettista Claudio Corvini in \"Attraversare la notte\", inoltre vi \u00e8 una cover del brano \"Felicit\u00e0\" di Lucio Dalla.\nFormazione.\nFederico Zampaglione - voce, chitarra elettrica ed acustica, basso elettrico, tastiera\nAndrea Pesce - tastiere, piano, sintetizzatori, piano elettrico, cori\nLuigi Pulcinelli - programmazione, campionatore, drum machine, basso synth, tastiere aggiuntive, arrangiamenti\nAltri musicisti:\nPiero Monterisi - batteria\nManuel Agnelli - voce e chitarra (8)\nNicole Pellicani - voce (6)\nDario Ciffo - violino elettrico (8)\nClaudio Corvini - tromba (12)"}
{"id": "1648605", "revid": "767487", "url": "https://it.wikipedia.org/wiki?curid=1648605", "title": "Westover (Alabama)", "text": "Westover \u00e8 un comune degli Stati Uniti d'America situato nella contea di Shelby dello Stato dell'Alabama.\nCostituito come comune dal 2001."}
{"id": "1648616", "revid": "74801", "url": "https://it.wikipedia.org/wiki?curid=1648616", "title": "Comuni urbani del Madagascar", "text": "Lista dei 45 comuni urbani del Madagascar, con provincia, regione, distretto e popolazione di ognuno."}
{"id": "1648634", "revid": "729019", "url": "https://it.wikipedia.org/wiki?curid=1648634", "title": "Kurskaja-Radial'naja", "text": "Kurskaja , anche conosciuta come Kurskaja-Radial'naja \u00e8 una stazione della Linea Arbatsko-Pokrovskaja, la linea 3 della Metropolitana di Mosca.\nPrende il nome dalla stazione ferroviaria Kursky, che sorge vicino alla fermata. Disegnata da Leonid Michajlovi\u010d Poljakov e completata nel 1938, la stazione presenta mura piastrellate e pilastri in marmo grigio, con infissi per l'illuminazione e griglie circolari per la ventilazione.\nInterscambi.\nDa questa stazione \u00e8 possibile effettuare il trasbordo Kurskaja, della Linea Kol'cevaja e verso \u010ckalovskaja sulla Linea Ljublinsko-Dmitrovskaja."}
{"id": "1648637", "revid": "539461", "url": "https://it.wikipedia.org/wiki?curid=1648637", "title": "Trade Unions", "text": ""}
{"id": "1648640", "revid": "767487", "url": "https://it.wikipedia.org/wiki?curid=1648640", "title": "Shiloh (Alabama)", "text": "Shiloh \u00e8 un comune degli Stati Uniti d'America situato nella contea di DeKalb dello Stato dell'Alabama."}
{"id": "1648644", "revid": "232551", "url": "https://it.wikipedia.org/wiki?curid=1648644", "title": "Ambivareti", "text": "Gli Ambivareti erano un piccolo popolo celtico della Gallia, cliente dei potenti Edui, che li coinvolsero nella coalizione contro la campagna di conquista dei Romani, nel 52 a.C. \nIl loro territorio, nella regione degli Edui, non \u00e8 localizzato con precisione.\nNon sono conosciuti che per la menzione che Giulio Cesare ne fa nel suo \"De bello Gallico\", dove compaiono a fianco di Segusiavi, Blannovi e Aulerci Brannovici, come \u00ab vassalli \u00bb dei loro vicini Edui. Forniranno un contingente che far\u00e0 parte dell'esercito di soccorso a Vercingetorige assediato ad Alesia \nIn una seconda menzione (Libro vii, 90), Cesare afferma di aver inviato presso gli Ambivareti una legione (la Legio XI Claudia), comandata da Gaio Antistio Regino."}
{"id": "1648645", "revid": "1543377", "url": "https://it.wikipedia.org/wiki?curid=1648645", "title": "Eicosanoidi", "text": "Gli eicosanoidi sono derivati dell'acido arachidonico, un acido grasso a 20 atomi di carbonio. Questo precursore di tipo polinsaturo con quattro doppi legami \u00e8 compattato come estere del fosfatidilinositolo e di altri fosfolipidi di membrana. L'enzima che si occupa della sua liberazione al fine di dare vita ai derivati \u00e8 la Fosfolipasi A2 che agisce a livello del C2 dei fosfolipidi.\nI prodotti dell'acido arachidonico hanno azione ormone-simile e agiscono sui tessuti dai quali sono stati prodotti, cio\u00e8 sono autacoidi.\nIl termine eicosanoidi si usa normalmente per riferirsi ai Leucotrieni e a tre tipi di Prostanoidi: Prostaglandine, Prostaciclina e Trombossani; ciascuna di queste \u00e8 a sua volta suddivisa in sottoclassi. Anche altre classi di acidi grassi potrebbero essere incluse nella categoria (tra questi le lipossine e gli endocannabinoidi). In caso di ambiguit\u00e0 si pu\u00f2 utilizzare il termine \"eicosanoidi classici\", in senso ristretto ovvero per riferirsi solo ai primi 4\ne \"eicosanoidi \"nuovi\"\" o \"non-classici\" per includere anche gli altri acidi."}
{"id": "1648648", "revid": "3831", "url": "https://it.wikipedia.org/wiki?curid=1648648", "title": "Campanile della chiesa vecchia", "text": ""}
{"id": "1648650", "revid": "1573940", "url": "https://it.wikipedia.org/wiki?curid=1648650", "title": "Dengeki Maoh", "text": " \u00e8 una rivista seinen giapponese pubblicata da MediaWorks. Il primo numero \u00e8 stato pubblicato il 27 ottobre 2005, e da allora viene venduto ogni 27 del mese. La rivista contiene informazioni su manga, videogiochi e light novel. Una speciale edizione della rivista, nominata \"Dengeki Black Maoh\" \u00e8 pubblicata trimestralmente."}
{"id": "1648651", "revid": "118227331", "url": "https://it.wikipedia.org/wiki?curid=1648651", "title": "Yiquan", "text": "L'Yiquan (\u610f\u62f3, Pugilato della mente) \u00e8 uno stile di arti marziali cinesi creato da Wang Xiangzhai a partire dallo stile che praticava, lo Xingyiquan e dalle sue successive esperienze marziali. Qualcuno utilizza il nome Dachengquan (\u5927\u6210\u62f3, pugilato del grande conseguimento) per indicare questo nuovo sistema, un nome di matrice Confuciana.\nCerte correnti attuali di Yiquan integrano delle tecniche provenienti dal Tantui, dal Meihuaquan, dal Shuaijiao e dalla Boxe.\nI principi.\nEsposti in Yiquan yao dian (\u610f\u62f3\u8981\u70b9) questi sono i principi che caratterizzano il metodo di Wang Xiangzhai: \u201cL'intenzione \u00e8 liberata dalla forma, la forma si manifesta a partire dall'intenzione[...] La postura segue l'\u2019intenzione, la forza \u00e8 emessa a partire dall'intenzione.\u201d (\u4ee5\u5f62\u53d6\u610f, \u4ee5\u610f\u8c61\u5f62, \u5f62\u968f\u610f\u8f6c, \u610f\u81ea\u5f62\u751f, \u5f0f\u968f\u610f\u4ece, \u529b\u7531\u610f\u53d1)\nIl metodo.\nIl metodo prende come base le posture statiche (\u7ad9\u6869, Zhanzhuang) dello Xingyiquan; comprende un esercizio di spostamento detto Mocabu (\u6469\u64e6\u6b65) o Zuobu (\u8d70\u6b65), degli esercizi per sentire la forza detti Shili (\u8bd5\u529b), per sentire i suoni detti Shisheng (\u8bd5\u58f0), per emettere la forza detti Fali (\u53d1\u529b), le spinte con le mani dette Tuishou (\u63a8\u624b), la pratica del combattere da soli o Dan Caoshou (\u5355\u64cd\u624b) e la pratica del combattimento libero o Sanshou (\u6563\u624b).\nIl metodo Yi Quan \u00e8 assai particolare e scientifico, composto da otto fasi ben precise e fortemente collegate tra loro. Studiando e comprendendo queste fasi si ottiene una grande efficacia nel combattimento reale e la capacit\u00e0 di generare moltissima forza esplosiva interna."}
{"id": "1648652", "revid": "339392", "url": "https://it.wikipedia.org/wiki?curid=1648652", "title": "Sacro Militare Ordine Costantiniano di S. Giorgio", "text": ""}
{"id": "1648655", "revid": "729019", "url": "https://it.wikipedia.org/wiki?curid=1648655", "title": "Smolenskaja (Arbatsko-Pokrovskaja)", "text": "Smolenskaja (in russo: \u0421\u043c\u043e\u043b\u0435\u043d\u0441\u043a\u0430\u044f) \u00e8 una stazione della Linea Arbatsko-Pokrovskaja, la terza linea della Metropolitana di Mosca. Fu costruita nel 1953 per sostituire una vecchia stazione omonima, che fu poi riaperta ed che \u00e8 oggi parte della Linea Fil\u00ebvskaja. Le due stazioni non sono collegate.\nSmolenskaja presenta pilastri quadrati in marmo bianco con angoli smussati, cornici decorative e griglie per la ventilazione nascoste dietro gli elementi ornamentali. Alla fine della banchina vi \u00e8 un bassorilievo di G.I. Motovilov intitolato \"I difensori della Russia\", che ritrae soldati dell'Armata Rossa in battaglia. Gli architetti della stazione furono I.Ye. Rozhin e G.P. Yakovlev. Con i suoi 50 metri sotto il livello del suolo, Smolenskaja era la stazione pi\u00f9 profonda della linea, finch\u00e9 non fu aperta nel 2003 Park Pobedy."}
{"id": "1648657", "revid": "55935", "url": "https://it.wikipedia.org/wiki?curid=1648657", "title": "Gioachino da Fiore", "text": ""}
{"id": "1648661", "revid": "55935", "url": "https://it.wikipedia.org/wiki?curid=1648661", "title": "Ludovico Vittorio Savioli", "text": ""}
{"id": "1648664", "revid": "466539", "url": "https://it.wikipedia.org/wiki?curid=1648664", "title": "Swallow My Pride/Pinhead", "text": "Swallow My Pride/Pinhead \u00e8 un singolo discografico della band punk Ramones. \u00c8 stato pubblicato nel luglio del 1977.\nStoria di \"Pinhead\".\nLa canzone s'ispira ad un film degli anni trenta, \"Freaks\".\nContiene il famoso slogan dei Ramones \"Gabba Gabba Hey!\":\n\"Gabba Gabba Hey!\" deriva direttamente dal film \"Freaks\" in quanto \u00e8 presente un personaggio nella versione in lingua inglese che dice:"}
{"id": "1648674", "revid": "110157", "url": "https://it.wikipedia.org/wiki?curid=1648674", "title": "Polisportiva Virgilio", "text": "La Polisportiva D. Borgo Virgilio \u00e8 una societ\u00e0 sportiva di Virgilio, in provincia di Mantova; le discipline praticate all'interno dell'associazione sono calcio, ginnastica, ciclismo, karate, tennis e pallavolo maschile, sport grazie al quale raggiunse la popolarit\u00e0 alla fine degli anni ottanta.\nStoria.\nSorta nel 1981, la societ\u00e0 biancazzurra raggiunse la Serie A2 di pallavolo maschile nel 1986. Sotto la guida di Daniele Bagnoli, dopo due campionati in cui la promozione fu sfiorata, vinse i play-off 1988-89 ottenendo il passaggio in A1 per la stagione 1989-90. L'annata seguente si chiuse per\u00f2 con la retrocessione: altern\u00f2 cos\u00ec stagioni in A1 e A2 per cinque anni, emigrando anche a Mantova e Verona per l'inagibilit\u00e0 del palasport di casa. Al termine del campionato 1993-94 retrocesse in A2 e scelse di cedere i diritti alla partecipazione al campionato alla Pallavolo Torino.\nDa allora la squadra ha focalizzato la sua attenzione sul settore giovanile."}
{"id": "1648675", "revid": "48040", "url": "https://it.wikipedia.org/wiki?curid=1648675", "title": "Gabbiano Virgilio", "text": ""}
{"id": "1648680", "revid": "121682961", "url": "https://it.wikipedia.org/wiki?curid=1648680", "title": "Bandana", "text": "La bandana (dal sanscrito \"bandhana\", legatura, legaccio, fiocco; da cui in lingua hindi \u092c\u0928\u094d\u0927\u0928 = attaccare) \u00e8 un pezzo di stoffa triangolare o quadrato legato intorno alla testa, al viso o al collo per scopi protettivi o decorativi. La popolarit\u00e0 delle bandane pu\u00f2 variare in base alla cultura o alla religione e pu\u00f2 variare tra ebrei ortodossi e cristiani, cattolici, amish e musulmani.\nIl fazzoletto da collo e il fazzoletto sono articoli correlati.\nTipologie.\nUna bandana \u00e8 un tipo di fazzoletto grande, solitamente colorato, originario del subcontinente indiano, spesso indossato sulla testa o intorno al collo di una persona. \u00c8 considerato un cappello da alcuni. Le bandane sono spesso stampate con un motivo cachemire e sono pi\u00f9 spesso utilizzate per trattenere i capelli, sia come accessorio alla moda per la testa, sia per scopi pratici. Viene anche usato per legare intorno al collo per prevenire scottature, e intorno alla bocca e al naso per proteggersi dall'inalazione di polvere o per nascondere l'identit\u00e0 di chi lo indossa.\nStoria.\nLe bandane sono nate in India come fazzoletti di seta e cotone dai colori vivaci con macchie bianche su fondi colorati, principalmente Bandhani rossi e blu. Gli stili di seta erano realizzati con filati della migliore qualit\u00e0 ed erano popolari. Le stampe a bandana per l'abbigliamento sono state prodotte per la prima volta a Glasgow con filati di cotone e ora sono realizzate in molte qualit\u00e0. Il termine, attualmente, indica generalmente un tessuto in stili stampati, sia esso seta, seta e cotone, o tutto cotone. La parola bandana deriva dalle parole hindi 'b\u0101ndhn\u016b' o \"tie-tintura\" e 'b\u0101ndhn\u0101,' \"legare\". Questi derivano dalle radici sanscrite \"badhn\u0101ti\", \"lega\" e dal sanscrito \"bandhana\" (\u092c\u0928\u094d\u0927\u0928), \"un legame\". Nel XVIII e XIX secolo le bandane erano spesso conosciute come bandannoes.\nUna bandana pu\u00f2 essere un segno di potere, come nel caso di un capo indiano, di Geronimo, o al contrario dichiarare inclinazione del tutto anarchica, di quella libert\u00e0 alla \"Easy Rider\", estetica essenzialmente messa in pellicola da Dennis Hopper e ripresa dagli appassionati facenti parte del circuito Harley Davidson.\nLa moda della bandana \u00e8 stata oggetto del look del rapper Tupac Shakur e del cantante Axl Rose, frontman dei Guns N' Roses. \nIl ciclista Marco Pantani aveva la consuetudine di gettare al vento la sua bandana (che gli attribu\u00ec il nome di \"Pirata\") quando si trovava prossimo alla vittoria.\nSpesso, attraverso colori e marchi stampati, esprime solidariet\u00e0 per un movimento di natura politica o sociale."}
{"id": "1648684", "revid": "1305772", "url": "https://it.wikipedia.org/wiki?curid=1648684", "title": "Taizuquan", "text": "Il Taizuquan (\u592a\u7956\u62f3, Pugilato di Taizu, il Grande Antenato) \u00e8 uno stile di arti marziali cinesi il cui nome fa riferimento al fondatore della dinastia Song, Zhao Kuangyin (\u8d75\u5321\u80e4), il quale assunse come nome dinastico proprio Taizu.\nDi questo stile esistono due versioni: una praticata nel nord della Cina e detta anche Taizu Changquan (\u592a\u7956\u957f\u62f3); una praticata nel sud.\nSecondo Wu Bing e Liu Xiangyun il \"metodo di Pugilato Taizu \u00e8 la quintessenza del Wuyi (\u6b66\u827a) Shaolin della Scuola del Nord \" ed \u00e8 anche detto Taiziquan (\u592a\u5b50\u62f3). Il Taizuquan \u00e8 associato al Changquan sin dall'epoca della Dinastia Ming perch\u00e9 Qi Jiguang scrisse \"di Famiglia antica ed attuale di Pugilato, il pacifico Taizu aveva trentasei figure di Pugilato Lungo\".\nTaizu Changquan.\nDi questo stile si trovano praticanti in Laizhou (\u83b1\u5dde) in Shandong. \nQuesto stile ha come Taolu il famoso Sanshi'er shi (\u4e09\u5341\u4e8c\u52bf) citato nel Jixiao Xinshu del generale Qi Jiguang;\nIl Taizu Changquan possiede 4 Taolu:\nTaizuquan in Cangzhou.\nDurante il regno di Kangxi (\u5eb7\u7199, 1654-1722) il Taizuquan \u00e8 stato trasmesso nell'area di Cangzhou, nella provincia di Hebei.\nTaizuquan, Nanquan.\nIl Taizuquan del Sud \u00e8 diffuso in particolare nel Fujian.\nHa come Taolu o forme caratteristici: Xiao simen (\u5c0f\u56db\u9580); Da simen (\u5927\u56db\u9580); Wubu (\u4e94\u6b65); Fei bagua (\u98db\u516b\u5366); Luohanquan (\u7f85\u6f22\u62f3); ecc.\nCome forme con armi: Taizu gun; Meihua dao (\u6885\u82b1\u5200); shuangdao; Shier lian qiang (\u5341\u4e8c\u8fde\u67aa); Simen dadao (\u56db\u95e8\u5927\u5200); Hu Cha (\u864e\u53c9, la forca per tigri); liuxingchui; jiujiebian; Meihua qiang; mao (\u77db) e dun (\u76fe); fang bian chan (\u65b9\u4fbf\u94f2); Shuangshou dan (\u53cc\u624b\u5e26); Meihua shuanggou (\u6885\u82b1\u53cc\u94a9); fang sheng dao (\u4e07\u80dc\u5200).\nCome Duilian: duida (\u5c0d\u6253); gun duida (\u68cd\u5c0d\u6253); quan dui dao (\u62f3\u5c0d\u5200); Hu cha dui dao dun; sanjiegun jin qiang (\u4e09\u8282\u68cd\u8fdb\u67aa); dandao jin qiang (\u5355\u5200\u8fdb\u67aa); dadao jin qiang (\u5927\u5200\u8fdb\u67aa); zimu chui duida (\u5b50\u6bcd\u9524\u5bf9\u6253); ecc."}
{"id": "1648690", "revid": "481666", "url": "https://it.wikipedia.org/wiki?curid=1648690", "title": "Una tragedia fiorentina", "text": "Una tragedia fiorentina, titolo originale in inglese \"A Florentine Tragedy\", \u00e8 il frammento di un'opera mai completata di Oscar Wilde. \nLa storia riguarda un ricco mercante del XVI secolo, Simone, che trova sua moglie fra le braccia di un principe locale, Guido Bardi. Simone sfida il principe a duello, lo disarma e uccide. Quest'episodio risveglia l'affetto della moglie e i due si riconciliano. \nInfluenze letterarie.\nAlexander von Zemlinsky scrisse nel 1916 un'opera basata sulla traduzione in tedesco del dramma, intitolata \"Eine florentinische Trag\u00f6die\"."}
{"id": "1648694", "revid": "116944", "url": "https://it.wikipedia.org/wiki?curid=1648694", "title": "Segno di uguale", "text": ""}
{"id": "1648697", "revid": "767487", "url": "https://it.wikipedia.org/wiki?curid=1648697", "title": "Cocoon (Anna Tsuchiya)", "text": "Cocoon \u00e8 il settimo singolo della cantante giapponese Anna Tsuchiya. \u00c8 stato pubblicato in due versioni: un'edizione limitata CD+DVD e una versione col solo CD."}
{"id": "1648698", "revid": "244253", "url": "https://it.wikipedia.org/wiki?curid=1648698", "title": "Coda di cavallo (acconciatura)", "text": "La coda di cavallo \u00e8 un'acconciatura unisex, in cui i capelli vengono raccolti in almeno una ciocca, che prende appunto il nome di \"coda di cavallo\".\nLa coda di cavallo nelle donne.\nLa coda di cavallo viene molto usata dalle donne.\nInfatti, avendo, la maggioranza delle donne, i capelli lunghi, si ha una maggiore pratica di raccolta dei capelli nelle donne.\nSpesso, con l'abito elegante, viene usata una sua variante: lo \"chignon\" (coda raccolta a gomitolo).\nLa coda di cavallo negli uomini.\nDurante la guerra del Vietnam molti uomini iniziarono la pratica di farsi crescere i capelli. La pratica si espanse a macchia d'olio grazie anche ad idoli dei giovani come Steven Seagal o Roberto Baggio, che sfoggiavano code di cavallo, rispettivamente, in ambito cinematografico e calcistico.\nNegli ultimi decenni anche i giovani con i capelli corti usano raccoglierli in una piccola coda, chiamata appunto \"codino\".\nAltra pratica odierna \u00e8 il \"rattail\", cio\u00e8 i capelli corti, ma con una ciocca lunga."}
{"id": "1648700", "revid": "110157", "url": "https://it.wikipedia.org/wiki?curid=1648700", "title": "L'amore non si spiega", "text": "L'amore non si spiega \u00e8 un brano musicale di Sergio Cammariere e Roberto Kunstler, interpretato dallo stesso Cammariere e uscito come singolo in Italia nel 2008. Con questo brano il cantautore ha partecipato al 58\u00ba Festival di Sanremo, piazzandosi al settimo posto.\nIl brano \u00e8 stato successivamente inserito nell'album di Cammariere intitolato \"Cantautore piccolino\", pubblicato nello stesso anno.\nAll'indomani della manifestazione, il singolo si \u00e8 dimostrato quello di maggior successo commerciale di quell'edizione del festival, entrando nella classifica degli MP3 pi\u00f9 scaricati direttamente alla terza posizione, ed alla sesta nella classifica mista di download ed airplay radiofonico\nIl senso della canzone \u00e8 che senza l'amore \"non si va da nessuna parte\"; malgrado le incomprensioni tutto gira attorno all'asse dell'amore.\nIl video musicale ufficiale del brano \u00e8 stato diretto da Gaetano Morbioli."}
{"id": "1648703", "revid": "1971044", "url": "https://it.wikipedia.org/wiki?curid=1648703", "title": "Elisabetta Trebbiani", "text": "La sua figura \u00e8 legata a quelle dei personaggi pi\u00f9 noti della seconda met\u00e0 del XIV secolo della citt\u00e0 di Ascoli Piceno. Sebbene non si conoscano riferimenti precisi di nascita e morte l'autore Catalamessa Carboni scrive che visse oltre il 1397. \nLa storia locale la ricorda non solo come poetessa e donna di lettere, ma anche come guerriera che partecip\u00f2 attivamente alle dispute cittadine.\nBiografia.\nFu figlia di Meliaduso d'Ascoli della famiglia Trebbiani podest\u00e0 di Firenze nel periodo del duca d'Atene, nipote di Pietro Trebbiani che ebbe l'incarico di Abbreviatore Apostolico e moglie di Paolino Grisanti.\nLa Trebbiani \u00e8 narrata come una donna di raro coraggio e dotata di \"\u201cvirili virt\u00f9 e chiara in letteratura\u201d\" che, in abiti da guerriero, seguiva il marito nelle contese. \nVisse nella profonda convinzione di non doverlo mai abbandonare e \"\u201ccome un angelo custode\u201d\" lo accompagnava anche nei momenti di pericolo.\nIl Grisanti, descritto come un uomo \"\u201cdedito alle armi\u201d\", abit\u00f2 nelle vicinanze di Porta Solest\u00e0 nel quartiere di San Giacomo dove \u00e8 stata dedicata una via alla sua famiglia: Rua dei Grisanti.\nUn episodio che ben rappresenta la sua devozione nei confronti del consorte narra di un tumulto avvenuto durante una notte per le vie della citt\u00e0 cui partecip\u00f2 insieme al marito. Durante la lotta la Trebbiani rimase ferita, ma non volle essere soccorsa ed aiutata fino a quando non fu sicura che anche Paolino Grisanti fosse in salvo. \nIntrattenne amicizia e corrispondenza epistolare con la poetessa Livia Chiavelli di Fabriano alla quale invi\u00f2 l'unico sonetto che \u00e8 stato ritrovato.\nNella citt\u00e0 di Ascoli le \u00e8 stata dedicata una via vicina a quella che ricorda la presenza della Famiglia Grisanti e l'intolazione, nell'anno 1892, della \"Regia Scuola Normale Superiore Femminile\", l'attuale Istituto Psicopedagogico.\nLe opere.\nBen poco degli scritti della rimatrice giunge ai nostri giorni. Ci perviene il solo sonetto, inviato a Livia Chiavelli, pubblicato da P. Antonio Appiani che lo rinvenne nei carteggi del duomo della citt\u00e0."}
{"id": "1648713", "revid": "104265", "url": "https://it.wikipedia.org/wiki?curid=1648713", "title": "\u00c9ric Chahi", "text": "Il suo lavoro pi\u00f9 conosciuto \u00e8 \"Another World\", una avventura dinamica per Amiga e MS-DOS.\nI primi titoli della sua carriera, datati 1983, sono stati scritti in BASIC per sistemi Amstrad e per Oric-1 (personal computer della Tangerine Computer Systems). Nel 1985 adatt\u00f2 il videogioco a piattaforme \"Infernal Runner\" per Amstrad CPC, dove si possono notare le elaborate animazioni delle \"morti\" del protagonista, in seguito presenti nei suoi titoli futuri. Nel 1989 inizi\u00f2 il suo lavoro alla Delphine Software, dove collabor\u00f2 alla parte grafica di Future Wars. Nel 1991 fu la volta di Another World, mentre nel 1998 usc\u00ec quello che \u00e8 il suo ultimo titolo originale, il controverso Heart of Darkness. Fra il 2005 e il 2006 ha realizzato, insieme a Cyril Cogordan, una versione per Gameboy Advance di Another World, e con l'aiuto del team di sviluppatori francese \"Magic Productions\" una versione per telefoni cellulari e per Windows XP, dotata di grafica ad alta risoluzione."}
{"id": "1648721", "revid": "1149807", "url": "https://it.wikipedia.org/wiki?curid=1648721", "title": "I nostri eroi alla riscossa", "text": "I nostri eroi alla riscossa (noto anche come: \"Cartoni animati contro la droga\", titolo originale: \"Cartoon All-Stars to the Rescue\") \u00e8 un mediometraggio a cartone animato educativo; uno speciale televisivo per la prevenzione contro la droga, in cui compaiono molti popolari personaggi dei cartoni animati degli anni ottanta. \u00c8 stato prodotto da McDonald's, Disney Television Animation, e da Southern Star Productions, in collaborazione con la Wang Film Productions.\nQuesto speciale fu originariamente trasmesso il 21 aprile 1990, in simultanea su quattro fra le maggiori emittenti statunitensi (NBC, CBS, ABC, Fox) e anche su diverse altre reti indipendenti e via cavo. Inoltre McDonald's ne distribu\u00ec una edizione VHS per la visione casalinga prodotta da Buena Vista Home Video, con inserita una sequenza introduttiva dell'allora presidente statunitense George H. W. Bush, insieme alla first lady Barbara Bush.\nIn Italia venne trasmesso a partire dal 29 dicembre 1990 su iniziativa del Dipartimento degli Affari Sociali della Presidenza del Consiglio dei ministri, preceduto da un'introduzione del presidente del Consiglio Giulio Andreotti, intervistato da Sergio Zavoli. La trasmissione in prima TV si ebbe su RaiUno il 29 dicembre, ma nei giorni seguenti, lo special venne replicato su RaiDue e Italia 1 (30 dicembre), nonch\u00e9 su Canale 5 e TMC. Le varie case di produzione, detentrici dei diritti sui vari personaggi, hanno dato il loro benestare all'utilizzo senza richiedere compensi, \nTrama.\nNella camera da letto di una ragazzina di nome Corey qualcuno ruba il suo porcellino salvadanaio dalla sua scrivania. Il ladro \u00e8 avvistato dal Grande Puffo che insieme ad altri Puffi emergono dal loro fumetto e avverte gli altri personaggi dei cartoni (Garfield, Alf, Baby Kermit, Winnie the Pooh, Alvin and the Chipmunks e Slimer) presenti nella stanza come suppellettili e subito prendono vita.\nI personaggi dei cartoni rintracciano il ladro, e sono allibiti nello scoprire che si tratta del fratello maggiore di Corey, ovvero Michael; Alf e i Chipmunk poi aprono una scatola che Michael teneva sotto il letto e vi trovano marijuana. Nel frattempo, Corey esprime la sua preoccupazione per il cambiamento di suo fratello, il quale esce da casa. I personaggi dei cartoni presto si rendono conto che dovranno fare qualcosa per la dipendenza di Michael e si mettono alla sua ricerca, mentre Pooh rimane a fare compagnia a Corey.\nAd una sala giochi, mentre Michael fuma marijuana con i suoi vecchi amici e \"Fumo\" (una nuvola di fumo antropomorfa che funge da demone tentatore), l'avvicinarsi delle sirene della polizia porta i ragazzi a darsi alla fuga, inclusi Michael e Fumo che si ritrovano in un vicolo cieco. Appare quindi l'ombra di un poliziotto che si avvicina sempre di pi\u00f9 fino a rivelarsi essere Bugs Bunny con addosso un'uniforme: Bugs intrappola Fumo in un bidone della spazzatura e usa una macchina del tempo (presa in prestito da Wile E. Coyote) per scoprire quando e come \u00e8 iniziata la dipendenza di Michael, notando che prima di iniziare con la droga il ragazzo sub\u00ecva bullismo dei suoi \"amici\".\nA casa, anche la madre di Michael e Corey si dice preoccupata per il figlio, ma Corey a malincuore finge di non avere notato niente. Pooh torna in vita e le chiede perch\u00e9 non ha confidato alla madre quanto ha visto con Michale: la ragazzina spiega di non averlo fatto, per timore di cacciarsi anche lei nei guai; Pooh riconosce questa possibilit\u00e0, ma le chiede di pensare a cosa accadrebbe a Michael se lei tacesse. Corey quindi tenta di spiegare le cose al padre, invano.\nAl parco, uno dei presunti amici di Michael offre di comprare del Crack per dieci dollari: Michael tentenna, ben sapendo che non trattandosi di droga leggera potrebbe avere effetti pi\u00f9 che devastanti sulla loro salute, ma Fumo ruba il suo portafogli e lo lancia a una degli amici, che subito scappa in un vicolo. Michael la insegue, ma cade in un tombino con Fumo. Qui, vengono accolti da Michelangelo, che rimprovera Michael dicendogli che se avesse usato la testa, avrebbe potuto evitare di rovinarsi con le droghe, e che il cervello del ragazzo \u00e8 ridotto male: volendo portare Michael a \"controllare di persona\" ci\u00f2, toglie un enorme tappo da lavandino che svuota letteralmente la fognatura, risucchiando Michael e Fumo e facendoli finire in un tour del cervello umano su rotaie. Ad attenderli trovano i Muppet Babies Baby Kermit, Baby Piggy e Baby Gonzo, dove mostrano a Michael cosa succede al cervello quando ci si droga.\nAlla fine del giro, Michael realizza di trovarsi nel suo stesso cervello e che lui e i Muppets sono ancora dentro di lui mentre cade dallo skateboard. I baby Muppet scappano dal cervello, lasciando indietro Michael e Fumo, ma fortunatamente il trip di Michael finisce. Michael si sveglia ai piedi di Qui, Quo e Qua che, assieme agli altri personaggi animati incontrati e a Tigro, gli insegnano con una canzone che ci sono \"Mille modi al mondo per dire di no\", per poi svegliarsi nella sua camera da letto.\nIn quel momento, Corey entra nella stanza e dice che Pooh vuole sapere come mai non parla pi\u00f9 con i loro genitori. Il fratello replica di dire a Pooh che la sua testa sono affari suoi e intima molto bruscamente alla sorella di uscire dalla sua stanza. le sue maniere spaventano Corey e all'istante Michael se ne dipiace. Tuttavia, Fumo esce da sotto il letto e insiste nel dire che ha fatto la cosa giusta. Michael ammette che Corey \u00e8 la sua sorellina e che ora non sa pi\u00f9 cosa \u00e8 giusto, mentre si specchia nel riflesso interno della scatola di marijuana, il suo riflesso diventa Alf, che lo trascina nella scatola in una sala di specchi. Fumo tenta di seguirli, ma rimane indietro.\nAlf conduce Michael in una Sala degli Specchi, e in particolare davanti a uno di questi che mostra Michael prima il suo riflesso attuale, poi di come sar\u00e0 se non cessa di assumere droga: una versione cadavere e anziana di se stesso (che Alf paragona a Frankenstein) e al che Michael insiste nel dire che \u00e8 lui a decidere per la sua stessa vita, Alf lo porta a vedere \"L'uomo che comanda\", ovvero Fumo.\nCorey e Pooh rientrano nella camera di Michael e trovano la scatola di marijuana. Appare Fumo che tenta di convincerla a prendere la droga. Quando Pooh prova a convincerla del contrario, Fumo lo lancia in una credenza, quindi Corey pensa che, comportandosi come Michael, allora potr\u00e0 tornare a divertirsi assieme a lui, come era prima che cominciasse a usare droghe.\nIntanto, in un luna park a tema horror, Michael dopo un nuovo e spaventoso trip si dirige alla tenda di un indovino e chiede a Daffy Duck in veste di veggente di vedere il suo futuro. Daffy all'inizio non si rende conto di vedere dentro una palla da bowling fino a che Michael non glielo fa notare, e la cambia con una sfera di cristallo: questa mostra Michael che giace sul suo letto di morte, e con una faccia persino peggiore di quella mostrata da Alf. La prospettiva spaventa Michael, e Daffy gli rivela che pu\u00f2 essere evitata smettendo di assumere droghe. I personaggi dei cartoni allora creano una porta per farlo uscire.\nMichael rientra nella sua camera, in tempo per evitare che Corey prenda la marijuana della scatola, e subito le dice che non vuole mai pi\u00f9 vederla usare droghe e ammette di aver sbagliato, anche se non \u00e8 sicuro di poter cambiare. Corey gli consiglia di parlare dei suoi problemi con i genitori e con lei. Fumo tenta di persuaderlo dal farlo, ma questa volta Michael, replicando di averlo \"ascoltato troppo a lungo\", scaraventa il demone fuori dalla finestra. Quando Fumo atterra in un autocarro, promette di ritornare: Michael tristemente ammette che Fumo ha ragione, che tenter\u00e0 di tornare. Corey ammette che potrebbe essere vero, ma aggiunge che \"quando arriver\u00e0 noi saremo pronti per lui\".\nLa scena finale vede Michael e Corey andare dai loro genitori e parlare dei suoi problemi, mentre Pooh salta in un poster sul muro con gli altri personaggi dei cartoni.\nI personaggi.\nQuesto speciale televisivo ha potuto impiegare tanti personaggi da differenti proprietari grazie alla loro concessione gratuita. . A parte Michael, Corey, Fumo, i genitori e gli amici di Michael (ovvero creati apposta per lo speciale), i personaggi dei cartoni animati che appaiono sono: "}
{"id": "1648723", "revid": "289247", "url": "https://it.wikipedia.org/wiki?curid=1648723", "title": "Liceo Cicognini-Rodari", "text": ""}
{"id": "1648725", "revid": "167080", "url": "https://it.wikipedia.org/wiki?curid=1648725", "title": "Etnonimi", "text": ""}
{"id": "1648726", "revid": "309289", "url": "https://it.wikipedia.org/wiki?curid=1648726", "title": "U\u010dur", "text": "L'U\u010dur () \u00e8 un fiume della Russia siberiana orientale (Territorio di Chabarovsk e Repubblica Autonoma della Jacuzia-Sacha), affluente di destra dell'Aldan nel bacino della Lena.\nNasce dall'estremo lembo nordorientale dei monti Stanovoj, dove questi si saldano alla catena dei monti D\u017eugd\u017eur; scorre quindi con direzione mediamente nordorientale, in un ambiente montagnoso, drenando la parte orientale dell'altopiano dell'Aldan. Piega quindi pi\u00f9 decisamente verso nord, sfociando nell'Aldan a 1\u00a0208\u00a0km dalla foce, nei pressi dell'abitato di \u010cagda.\nLa vicinanza, ad oriente, dello spartiacque con il bacino della Maja fa s\u00ec che tutti gli affluenti di un certo rilievo provengano dalla sinistra idrografica: il maggiore \u00e8 il Gonam, mentre altri minori sono Ujan, Tyrkan, Gynym.\nIl regime \u00e8 simile a quello di tutti i fiumi della Siberia orientale: gelato per il lungo periodo che va da ottobre a maggio, manifesta le piene pi\u00f9 abbondanti in tarda primavera; il valore di portata media \u00e8 di circa 1\u00a0345\u00a0m\u00b3/s, ma nasconde variazioni che possono fare oscillare questo valore (misurato a 154\u00a0km dalla foce) fra i circa 40 delle minime assolute e i 21\u00a0600 delle massime assolute."}
{"id": "1648728", "revid": "167080", "url": "https://it.wikipedia.org/wiki?curid=1648728", "title": "Gentilizi", "text": ""}
{"id": "1648729", "revid": "80339", "url": "https://it.wikipedia.org/wiki?curid=1648729", "title": "Uchur", "text": ""}
{"id": "1648731", "revid": "287204", "url": "https://it.wikipedia.org/wiki?curid=1648731", "title": "Ucur", "text": ""}
{"id": "1648732", "revid": "767487", "url": "https://it.wikipedia.org/wiki?curid=1648732", "title": "Fronte Nazionale (1990)", "text": "Il Fronte Nazionale \u00e8 stato un movimento politico, fondato da Franco Freda nel dicembre del 1990, attivo fino al 1993 ed infine sciolto nel 2000.\nCostituzione.\nIl Fronte Nazionale \u00e8 fondato il 21 dicembre 1990, ma la costituzione ufficiale del movimento avviene il 12 gennaio 1991, a Ferrara.\nDallo statuto: \u00abRiconoscendosi la funzione di \"Ordine sociale\", il Fronte Nazionale \u00e8 il sodalizio politico che intende custodire i lineamenti essenziali che formano lo Stato-Nazione. [...] Perseguendo il bene della comunit\u00e0 nazionale nella sua totalit\u00e0 e trascendenza rispetto al bene individuale e all'interesse privato, il sodalizio si propone di orientare il bene transitorio della comunit\u00e0 nazionale attuale \u2013 sintesi storica delle generazioni passate, presenti, future \u2013 al bene perpetuo della Nazione. In questa prospettiva, il rispetto dell'omogeneit\u00e0 etnica del corpo sociale dello stato nazionale assume per il sodalizio significato fondamentale\u00bb.\nIl simbolo del Fronte Nazionale \u00e8 raffigurato da un monogramma, che stilizza l'acronimo F.N., in colore rosso, inserito nel cerchio bianco, quest'ultimo incluso in un quadrato blu.\nLe funzioni del sodalizio sono svolte mediante gli organi seguenti: il reggente, il comitato di reggenza, l'ufficio di reggenza, il consiglio dei responsabili territoriali e la consulta nazionale.\nLa funzione di rappresentanza e di coordinamento dell'attivit\u00e0 del Fronte Nazionale \u00e8 affidata a Franco Freda, che assume l'incarico di reggente. Cesare Ferri viene nominato sostituto reggente.\nLa struttura territoriale.\nAl Fronte Nazionale aderiscono alcune decine di militanti, coordinati dai responsabili territoriali.\nNel gennaio 1993 la struttura viene gerarchizzata in modo pi\u00f9 rigido: Cesare Ferri, Aldo Gaiba, Gianfranco Nini e Vincenzo Campagna assumono, rispettivamente, il coordinamento delle sedi territoriali del Nord-Ovest, del Nord-Est, del Centro e del Sud. Sedi territoriali del sodalizio si trovano a Milano, Varese, Verona, Padova, Pordenone, Bologna, Ferrara, Rimini, Terni, Chieti, Napoli, Salerno, Taranto, Catanzaro, Lamezia Terme, Catania e Perugia.\nL'attivit\u00e0 politica.\nFra il 1990 ed il 1993, il Fronte Nazionale svolge un'azione di propaganda riguardo alla cosiddetta \"questione razziale\". La nascita del sodalizio, del resto, \u00e8 dettata proprio da una reazione di rigetto da parte di elementi gi\u00e0 politicamente attivi nell'area del neofascismo nei confronti dell'emergere del flusso immigratorio di origine extraeuropea. Lo scopo \u00e8 quello di opporsi all'immigrazione, considerata segno della decadenza delle \"stirpi europee\".\nIl Fronte Nazionale cura anche la pubblicazione de L'Antibancor, rassegna di studi economici e finanziari.\nLe vicende giudiziarie e lo scioglimento.\nIl 12 luglio 1993, per ordine dell'autorit\u00e0 giudiziaria di Verona vengono arrestati, con le accuse di ricostituzione del partito fascista e di incitamento all'odio e alla discriminazione razziale, Franco Freda, Aldo Gaiba, Cesare Ferri, l'addetto alla sede territoriale di Verona ed alcuni militanti veronesi.\nCon il procedere dell'inchiesta l'elenco degli inquisiti si allunga e finisce con il comprendere circa ottanta fra militanti e simpatizzanti del movimento.\nFreda e altri quarantanove aderenti al sodalizio vengono, infine, rinviati a giudizio per ricostituzione del partito fascista.\nNel 1995 la Corte d'Assise di Verona condanna Freda a sei anni di reclusione, Cesare Ferri a quattro anni e sei mesi, Aldo Gaiba a quattro anni e gli altri aderenti a pene minori.\nNel 1998 la Corte di Assise d'Appello di Venezia conferma la sentenza di primo grado.\nNel 1999 la Corte di Cassazione annulla la sentenza ed applica, in ordine al reato previsto dall'art. 1 comma 3 L. 25 giugno 1993 n. 205 (cd. legge Mancino) le seguenti pene: tre anni di reclusione a Freda, un anno e otto mesi a Cesare Ferri, un anno e quattro mesi ad Aldo Gaiba, pene minori agli altri imputati.\nIl Fronte Nazionale viene sciolto dal Ministero dell'Interno con decreto del 9 novembre 2000."}
{"id": "1648734", "revid": "1543377", "url": "https://it.wikipedia.org/wiki?curid=1648734", "title": "Petrocori", "text": "I Petrocori (\"Petrocorii\") furono un popolo gallico stanziati nell'attuale dipartimento della Dordogna, tra il fiume Dordogna e l'Isle. La loro capitale era \"Vesunna\" (P\u00e9rigueux). Il nome della citt\u00e0 di P\u00e9rigueux cos\u00ec come l'antica provincia del P\u00e9rigord devono il loro nome a questo popolo che in gallico vuol dire \"i quattro eserciti\", da \"petru-\" \u00abquattro\u00bb e \"corii\" \u00abesercito\u00bb.\nEtnonimi e Gentilizi.\nIl nome di \"Petrocoriani\" designa ai nostri giorni gli abitanti di P\u00e9rigueux (chiamati anche \"Perigurdini\").\nEtimologia.\nL'etimologia del termine \"Petrocorii\" non \u00e8 affatto soggetta a discussione tra i linguisti, solo gli storici l'interpretano talvolta un po' diversamente.\nIl primo elemento del nome si spiega con il gallico Petru - \"quattro\", che \u00e8 derivato dal numero ordinale \"petuar(ios)\", attestato su una ceramica di La Graufesenque (tu\u0111\u0111os petuar \"quarta infornata\") e dal composto gallico latinizzato \"petorritum\" (\"carro a quattro ruote\"), cos\u00ec come i vari nomi di Petromantalo o Pierremande, in latino medioevale \"Petramantula\", che significa \"quattro strade\" o \"quadrivio\", cio\u00e8 \"crocevia\" od \"incrocio\", in francese \"carrefour\" ed in latino \"quadri-furcus\".\nLa forma \"Petru\" \u00e8 ben attestata in Petru-sidius, Petru-decameto (\"quattordici\"), oltre che in romeno, dove \u00e8 scritta esattamente \"patru\" e significa proprio \"quattro\"), ecc.\nSi compara con il gallese Pedwar: \"pedr\" ed il bretone \"Pevar\", che significa ugualmente \"quattro\".\n\u00c8 la stessa etimologia del latino \"quadru-\", da cui l'italiano \"quadro\", e del gotico \"fidur\", e si confronti con l'inglese \"four\", che risalgono tutte all'indoeuropeo *k\u02b7etur\u0325 / *k\u02b7etru.\nIl secondo elemento \"corios\" significa \"esercito\" e s'incontra nell'etnonimo \"Tricorii\", vale a dire \"tre forze\" (con tri- tradotto in \"tre\") e \"Coriosolites\", nonch\u00e9 in vari toponimi e nomi di persone.\nSi tratta della stessa parola del celtico moderno, lo si confronti con l'irlandese \"cuire\", tradotto con \"truppa\" od \"esercito\"; e con il \"bretone antico\" \"cor-\", che vuol dire \"famiglia\" sempre \"truppa\".\nSi tratta anche di un parente del germanico *hari-,\nin gotico ritrascritto in harjis, che significa appunto \u00abesercito\u00bb, ed in alto tedesco antico sempre *hari, che vuol dire la stessa parola, e del greco koiranos, che vuol dire \u00abcapo o comandante dell'esercito\u00bb.\nIl significato generale di Petrocorii sarebbe dunque quello di \"quattro forze\" o \"quattro clan\".\nStoria.\nI Petrocori abitavano la regione situata tra la Dordogna e la V\u00e9z\u00e8re. Nell'anno 52 avanti Cristo, fornirono un contingente di 5.000 uomini per partecipare alla coalizione gallica contro Giulio Cesare. Strabone menziona la loro eccellenza nella lavorazione del ferro."}
{"id": "1648742", "revid": "767487", "url": "https://it.wikipedia.org/wiki?curid=1648742", "title": "Lolita No.18", "text": " \u00e8 una band punk giapponese, formata da sole ragazze, fondata nel 1989.\n\u00c8 considerata come la band fondatrice del movimento punk di sole ragazze in Giappone."}
{"id": "1648745", "revid": "167080", "url": "https://it.wikipedia.org/wiki?curid=1648745", "title": "Petrocorii", "text": ""}
{"id": "1648748", "revid": "228587", "url": "https://it.wikipedia.org/wiki?curid=1648748", "title": "Tripiti", "text": "Tripiti \u00e8 un piccolo villaggio di 400 abitanti di Milo, in Grecia. \n\u00c8 famoso in quanto si trova in prossimit\u00e0 di catacombe di un teatro Romano .\nLungo la costa si ammira un caratteristico buco nella roccia che disegna un arco naturale sopra il mare."}
{"id": "1648751", "revid": "339392", "url": "https://it.wikipedia.org/wiki?curid=1648751", "title": "Capo Tripiti", "text": ""}
{"id": "1648754", "revid": "1318658", "url": "https://it.wikipedia.org/wiki?curid=1648754", "title": "Serie A2 1984-1985 (pallacanestro maschile)", "text": "La prima categoria del campionato italiano di pallacanestro 1984-1985 \u00e8 suddivisa in due serie: A1 ed A2. Nella seconda sono iscritte 16 squadre.\nLa prima fase prevede un girone all'italiana con partite di andata e ritorno. La vittoria vale 2 punti, la sconfitta 0, in caso di parit\u00e0 sono previsti i supplementari.\nAlla seconda fase accedono le prime 4 squadre classificate, che oltre alla promozione in serie A1 per la stagione 1985-1986, hanno la possibilit\u00e0 di accedere ai play-off scudetto.\nLe ultime 3 classificate invece retrocedono in serie B.\nRestano ferme in serie A2 tutte le altre squadre.\nStagione regolare.\nRisultati.\nTabellone Gare Serie A2\u00a01984-85."}
{"id": "1648760", "revid": "729019", "url": "https://it.wikipedia.org/wiki?curid=1648760", "title": "Ross\u00f8ya", "text": "Ross\u00f8ya \u00e8 un isolotto che fa parte dell'arcipelago di Sju\u00f8yane a sua volta compreso nell'arcipelago norvegese delle isole Svalbard, a nord della costa del Nordaustlandet.\nCon coordinate 80\u00b049'44\"N \u00e8 in punto pi\u00f9 a nord della Norvegia (non dell'Europa, che \u00e8 il Capo Fligely, Russia). La distanza dal Polo Nord \u00e8 1024,3 km."}
{"id": "1648762", "revid": "287204", "url": "https://it.wikipedia.org/wiki?curid=1648762", "title": "Rossoya", "text": ""}
{"id": "1648763", "revid": "729019", "url": "https://it.wikipedia.org/wiki?curid=1648763", "title": "Fort Riley", "text": "Fort Riley \u00e8 un'installazione dell'Esercito degli Stati Uniti situata nel Kansas nordorientale proprio sul fiume Kansas tra le citt\u00e0 di Junction City e Manhattan.\nIl forte ricopre un'area di 100.656 acri, circa 407\u00a0km\u00b2, divisa fra le contee di Geary e Rileye comprende inoltre due census-designated place: Fort Riley North e Fort Riley-Camp Whiteside. Ad oggi possiede una popolazione di circa 25.000 abitanti."}
{"id": "1648765", "revid": "24281", "url": "https://it.wikipedia.org/wiki?curid=1648765", "title": "Lolita No. 18", "text": ""}
{"id": "1648768", "revid": "729019", "url": "https://it.wikipedia.org/wiki?curid=1648768", "title": "Sju\u00f8yane", "text": "Sju\u00f8yane (\"Sette Isole\") \u00e8 la parte pi\u00f9 a nord dell'arcipelago norvegese delle isole Svalbard, a nord di Nordaustlandet.\nCome dice il nome, \u00e8 un gruppo di sette isole, sebbene almeno tre di esse sono degli isolotti. Le isole principali sono: Phipps\u00f8ya, Martens\u00f8ya, Nelson\u00f8ya, Walden\u00f8ya.\nGli isolotti sono Tavle\u00f8ya, Vesle Tavle\u00f8ya e Ross\u00f8ya. Quest'ultimo \u00e8 considerato il punto pi\u00f9 a nord della Norvegia."}
{"id": "1648770", "revid": "287204", "url": "https://it.wikipedia.org/wiki?curid=1648770", "title": "Sjuoyane", "text": ""}
{"id": "1648773", "revid": "34971", "url": "https://it.wikipedia.org/wiki?curid=1648773", "title": "Zima", "text": "Zima \u00e8 una cittadina della Siberia sudorientale (Oblast' di Irkutsk), situata 251 km a nordovest del capoluogo Irkutsk, lungo il fiume Oka, nei pressi della confluenza in esso del piccolo fiume omonimo; \u00e8 il capoluogo amministrativo del distretto omonimo.\nFondata nel 1743 con il nome di \"Staraja Zima\"; nel 1898 il piccolo insediamento venne raggiunto dalla ferrovia Transiberiana e vi fu costruita una stazione ferroviaria. Nel 1915 inizi\u00f2 lo sfruttamento del legno proveniente dalle vaste foreste circostanti, mentre nel 1922 venne concesso lo \"status\" di citt\u00e0.\nL'economia \u00e8 al giorno d'oggi prevalentemente industriale; sono presenti stabilimenti di prodotti forestali, oltre che una fabbrica di materiale ferroviario.\n\u00c8 la citt\u00e0 natale del poeta e romanziere Evgenij Aleksandrovi\u010d Evtu\u0161enko, a cui lui stesso dedic\u00f2 il poema \"La stazione di Zima\".\nEd \u00e8 anche la citt\u00e0 citata nella canzone \"La stazione di Zima\" di Roberto Vecchioni, contenuta nell'album \"El bandolero stanco\" del 1997 ed ispirata dal poema di Evtu\u0161enko.\nPopolazione.\n\"Fonte: mojgorod.ru\""}
{"id": "1648774", "revid": "767487", "url": "https://it.wikipedia.org/wiki?curid=1648774", "title": "Noise from the Basement", "text": "Noise from the Basement \u00e8 l'album di debutto dell'artista canadese Skye Sweetnam. Ha raggiunto la 124\u00aa posizione nella classifica Billboard 200 e ha venduto pi\u00f9 di copie. Ha inoltre raggiunto la 15\u00aa posizione della classifica giapponese Oricon, dove ha avuto un enorme successo vendendo oltre copie.\nTracce.\n\"Noise from the Basement\" CD + Bonus DVD\nCD:\nDVD:\n\"Noise from the Basement\" Edizione speciale giapponese\nCD:\nDVD:"}
{"id": "1648775", "revid": "486946", "url": "https://it.wikipedia.org/wiki?curid=1648775", "title": "Fiore di Luna", "text": ""}
{"id": "1648776", "revid": "767487", "url": "https://it.wikipedia.org/wiki?curid=1648776", "title": "Paper (Krayzie Bone)", "text": "Paper \u00e8 il secondo singolo del rapper Krayzie Bone, estratto dall'album \"Thug Mentality 1999\".\nLayzie Bone fa un'apparizione nel videoclip."}
{"id": "1648778", "revid": "339392", "url": "https://it.wikipedia.org/wiki?curid=1648778", "title": "Niobe di Deep", "text": ""}
{"id": "1648780", "revid": "712828", "url": "https://it.wikipedia.org/wiki?curid=1648780", "title": "Papillon (I Cavalieri dello zodiaco)", "text": ""}
{"id": "1648785", "revid": "909579", "url": "https://it.wikipedia.org/wiki?curid=1648785", "title": "Giovanni Tarditi", "text": "Biografia.\nFormatosi a Genova alla scuola di Quintino Cataudella, si laure\u00f2 in Letteratura greca (avendo come relatore Francesco Della Corte) e in Filosofia, specializzandosi poi a Roma con Carlo Gallavotti grazie ad una borsa di studio. A Roma fu professore di liceo, percorrendo l'intera carriera scolastica da professore, a preside, a ispettore ministeriale e nel contempo insegnando all'Universit\u00e0 (a Roma come incaricato di Papirologia e a Macerata come incaricato di Letteratura Greca).\nDivenne ordinario di Letteratura Greca all'Universit\u00e0 di Pavia nel 1970, e a Pavia insegn\u00f2 dal 1970 al 1975. Fu chiamato successivamente all'Universit\u00e0 di Genova, ove fu ordinario di Civilt\u00e0 Greca dal 1975 al 1979 e Preside della Facolt\u00e0 di Magistero nel 1978-1979. In s\u00e9guito ricevette la chiamata come ordinario di Letteratura Greca all'Universit\u00e0 Cattolica del Sacro Cuore di Milano, ove fu professore di Letteratura Greca dal 1979 al 1996, direttore dell'Istituto di Filologia Classica e Preside della Facolt\u00e0 di Lettere e Filosofia. Mor\u00ec a Genova nel 1996.\nLa sua attivit\u00e0 di studioso fu dedicata largamente alla poesia e alla poetica greca; vivissimo interesse ebbe sempre per il rapporto tra Universit\u00e0 e scuola, come testimoniato dalla sua fortunata \"Storia della letteratura greca\" e dalla fondazione di una rivista, \"Aevum Antiquum\", il cui compito istituzionale era appunto quello di favorire, oltre alla ricerca universitaria, anche la feconda collaborazione tra Universit\u00e0 e insegnamento medio superiore.\nPubblicazioni.\nLa bibliografia di Tarditi \u00e8 elencata nel primo dei due volumi degli scritti in suo onore pubblicati nel 1995: \"Studia classica Iohanni Tarditi oblata\", a cura di L. Belloni, G. Milanese, A. Porro, Milano, Vita e pensiero, 1995"}
{"id": "1648787", "revid": "309289", "url": "https://it.wikipedia.org/wiki?curid=1648787", "title": "Gonam", "text": "Il Gonam (; in lingua sacha: \u0413\u0443\u043e\u043d\u0430\u0430\u043c) \u00e8 un fiume della Russia siberiana orientale (Sacha-Jacuzia e Territorio di Chabarovsk), affluente di sinistra dell'U\u010dur.\nNasce dal versante settentrionale dei monti Stanovoj, correndo con direzione mediamente nord-orientale attraverso l'altopiano dell'Aldan; non incontra nessun centro urbano di qualche rilievo. I principali affluenti sono Sutam e Algama dalla destra idrografica, Ytymd\u017ea (121\u00a0km) dalla sinistra; nell'intero bacino si trovano circa 1\u00a0800 laghi.\nIl Gonam, analogamente a tutti i corsi d'acqua del bacino, gela per lunghi periodi ogni anno (mediamente, da fine ottobre a met\u00e0 maggio)."}
{"id": "1648788", "revid": "57057439", "url": "https://it.wikipedia.org/wiki?curid=1648788", "title": "Eterogeneit\u00e0", "text": ""}
{"id": "1648789", "revid": "729019", "url": "https://it.wikipedia.org/wiki?curid=1648789", "title": "Xiajiaquan", "text": "Lo Xiajiaquan (\u4fa0\u5bb6\u62f3, pugilato della famiglia cavalleresca) \u00e8 uno stile di arti marziali cinesi classificabile come Nanquan, in quanto praticato nel Guangdong. \u00c8 pi\u00f9 conosciuto con la sua pronuncia cantonese di Hopgar kuen.\nIn origine proveniva dal Monte Emei da Li Huzi (\u674e\u80e1\u5b50) e fu tramandato al monaco Wang Yinlin (\u738b\u9690\u6797) nel tempio Qingyunsi (\u5e86\u4e91\u5bfa) presso la montagna Dinghushan (\u9f0e\u6e56\u5c71) nel Guangdong. Questo monaco studi\u00f2 arti marziali nel tempio per dieci anni, dopo dei quali riprese la vita secolare ed apr\u00ec una scuola di arti marziali a Canton dove ebbe come allievi: Wang Hanrong (\u738b\u6c49\u8363), Wang Jingchu (\u738b\u656c\u521d), Cai Yigong (\u8521\u4ee5\u516c), Wang Linkai (\u738b\u6797\u5f00), Pan Jian (\u6f58\u9274), ecc. Il figlio di Deng Longzhi (\u9093\u9f99\u4e4b), un famoso maestro di Hongjiaquan, Deng Jintao (\u9093\u9526\u6d9b) apprese lo Xiajiaquan da Wang Jingchu e lo trasmise a sua volta a suo figlio Deng Zhenjiang (\u9093\u9547\u6c5f).\nTaolu.\nLe forme di questo stile sono: Shier zhi qiao (\u5341\u4e8c\u652f\u6865); Xiao e Da Luohanquan (\u5c0f e \u5927\u7f57\u6c49\u62f3); Hu he xiangdou (\u864e\u9e64\u76f8\u6597); Xiajia dandao (\u4fa0\u5bb6\u5355\u5200); Zuoba qiang (\u5de6\u628a\u67aa); Jiudian shisan qiang xiang gun (\u4e5d\u70b9\u5341\u4e09\u67aa\u54cd\u68cd); Huanglong gun (\u9ec4\u9f99\u68cd, bastone del drago giallo); ecc."}
{"id": "1648790", "revid": "110157", "url": "https://it.wikipedia.org/wiki?curid=1648790", "title": "Sound Soldier", "text": "Sound Soldier \u00e8 il secondo album della rocker canadese Skye Sweetnam. L'album \u00e8 stato pubblicato il 30 ottobre 2007 in Canada e il 14 febbraio 2008 in Giappone. Il disco non \u00e8 stato pubblicizzato in Giappone e perci\u00f2 ha raggiunto solo la posizione #161 delle classifiche, vendendo 950 copie nella prima settimana. L'album non \u00e8 ancora stato pubblicato negli USA. Il primo singolo estratto \u00e8 \"Human\", prodotto da The Matrix."}
{"id": "1648792", "revid": "80339", "url": "https://it.wikipedia.org/wiki?curid=1648792", "title": "Capelli raccolti", "text": ""}
{"id": "1648793", "revid": "156341", "url": "https://it.wikipedia.org/wiki?curid=1648793", "title": "II Categoria", "text": ""}
{"id": "1648794", "revid": "174925", "url": "https://it.wikipedia.org/wiki?curid=1648794", "title": "Gotici", "text": ""}
{"id": "1648796", "revid": "762947", "url": "https://it.wikipedia.org/wiki?curid=1648796", "title": "Luigi Fornaciari", "text": "Biografia.\nFiglio di Angelo Fornaciari e di Rosaria Tognini, studi\u00f2 grammatica e retorica nell'Universit\u00e0 di Lucca, allora conosciuta anche come \"Istituto dei Pubblici Studi di San Frediano\"; ebbe come professore di greco l'erudito Cesare Lucchesini. Al termine degli studi si laure\u00f2 in giurisprudenza. Nel 1820 si trasfer\u00ec a Roma per fare pratica nello studio di un avvocato.\nTornato a Lucca nel 1824, fu incaricato dell'insegnamento di belle lettere e di greco, si spos\u00f2 nel 1825 con Teresa Martinelli, dalla quale ebbe quattro figli, fu ammesso nel 1826 all'Accademia di Scienze Lettere ed Arti, divenendone segretario, pubblic\u00f2 in quello stesso anno un commento delle odi di Pindaro e nel 1829 gli \"Esempi di bello scrivere in prosa\" seguiti l'anno dopo dagli \"Esempi di bello scrivere in poesia\", un'antologia in due volumi con i quali egli presentava agli studenti esempi letterari scelti secondo il suo gusto di purista.\nNecessit\u00e0 di carattere economico lo obbligarono a lasciare parzialmente l'insegnamento - mantenne la sola cattedra di greco - per entrare nel 1830 in magistratura, prima giudice e poi presidente della Rota criminale di Lucca. Nel 1837 fu avvocato regio e nel 1845 fu ancora primo presidente in Rota criminale e consigliere di Stato.\nNel 1847 consigli\u00f2 il Duca Carlo Ludovico di Borbone di concedere lo Statuto ai Lucchesi, mostrando allo stesso tempo le \"piaghe dello Stato\": perci\u00f2 perse onori e stipendi. Ma il Granduca Leopoldo II di Toscana lo risollev\u00f2, dandogli l'incarico di procuratore generale. Il Fornaciari entr\u00f2 poi nella Corte Regia di Lucca, a capo del \"criminale\".\nDopo essere divenuto avvocato regio, ebbe l'occasione di sperimentare le cause dei delitti, molti dei quali originati dalla miseria e da carenza di educazione, quindi nell'Accademia Lucchese compose e lesse \"Discorsi\" sulla povert\u00e0, per ottenere l'istituzione di asili infantili e aiuti per l'istruzione e la disciplina dei bisognosi. Divenne Scolarca dei Filomati di Lucca e presenziava regolarmente alle adunanze dell'Istituzione, come testimoniano gli Atti della Reale Accademia De' Filomati.\nIn occasione del suo funerale fu letta una orazione da Telesforo Bini, incaricato dall'Accademia Reale lucchese.\nIl figlio Raffaello (1837-1917) fu insegnante di letteratura nei licei di Lucca e Firenze, autore di diversi saggi e di un apprezzato \"Disegno storico della letteratura italiana\" (1874)."}
{"id": "1648800", "revid": "125950457", "url": "https://it.wikipedia.org/wiki?curid=1648800", "title": "Emanuela Folliero", "text": "\u00c8 stata il volto ufficiale di Rete 4, nonch\u00e8 ultima signorina buonasera, annunciandone il palinsesto televisivo per 28 anni, dal 2 aprile 1990 all'8 luglio 2018.\nBiografia.\nAnni '80.\nDopo aver terminato il liceo artistico, esordisce sul piccolo schermo partecipando come concorrente al gioco di Rete 4 \"M'ama non m'ama\". Dopo aver lavorato come fotomodella, debutta ufficialmente in televisione nel 1986, partecipando al programma sportivo \"Milan-Inter,\" in onda su Telenova. Successivamente interpreta un piccolo ruolo nella serie \"Licia dolce Licia,\" con protagonista Cristina D'Avena, per poi prendere parte come valletta al gioco di Rai 2 \"Conto su di te\".\nAnni '90.\nIl 2 aprile 1990 inizia a fare l'annunciatrice per la Fininvest: inizialmente come supplente delle annunciatrici di ruolo (comparendo cos\u00ec in tutti e tre i canali del gruppo), poi a partire dall'autunno del 1991 \u2013 a seguito dell'abbandono di Cinzia Lenzi \u2013 diventa l'annunciatrice ufficiale di Rete 4. Nello stesso periodo conduce la rubrica \"I Bellissimi\" di Rete 4, esperienza che svolge ininterrottamente sino al 7 luglio 2018. Negli anni successivi presenta su Italia 1 il magazine musicale \"Top venti,\" in onda inizialmente al marted\u00ec in seconda serata ed in seguito al sabato pomeriggio all'interno del contenitore \"Unomania\". Diventata molto popolare per il pubblico di Rete 4, presenta numerosi appuntamenti del canale come le rubriche quotidiane \"Pomeriggio al cinema\", \"Cinema d'estate\", gli appuntamenti settimanali di \"4x7\", \"Chi mi ha visto?\", \"Affetti speciali\", \"L'Italia del Giro\" (1997) e per cinque estati consecutive, dal 1998 al 2002, le prime serate di \"Ballo amore e fantasia\".\nNel 1999 viene chiamata a sostituire \"ad interim\" Iva Zanicchi (impegnata in politica) a \"Ok, il prezzo \u00e8 giusto!\". Come volto ufficiale della terza rete Mediaset prende inoltre parte ad alcuni promo del canale in onda nei periodi estivi e sotto le festivit\u00e0 natalizie, ed insieme alle colleghe Fiorella Pierobon e Gabriella Golia presta il suo volto a diverse campagne pubblicitarie legate a tematiche sociali. Nella stagione 1999/2000 \u00e8 inoltre testimonial della campagna pubblicitaria per il lancio del nuovo settimanale femminile \"Tu\", edito dalla Mondadori.\nAnni 2000.\nDal 2000 conduce per alcune stagioni il rotocalco di gossip \"Sabato Vip\", seguito nell'estate del 2001 dalla rubrica quotidiana \"Jet Set\". Sempre nel 2001 recita al cinema nel film \"Merry Christmas\" di Neri Parenti. Nel 2002 posa per il calendario sexy del 2003 del mensile \"Capital\" fotografata da Bruno Bisang (il calendario ha richiesto una ristampa e ne sono state stampate 300.000 copie). Nel 2003 lascia temporaneamente il ruolo di annunciatrice per una breve e infelice parentesi a Rai 2, dove prende parte come showgirl al \"Paolo Limiti Show.\"\nDopo il ritorno a Mediaset, nel 2003 e 2004 conduce sempre per Rete 4 due edizioni del \"Festival di Napoli\" e due edizioni di \"Palermo, serata della moda\". Dal 2004 diventa la padrona di casa della serata \"Sfilata d'amore e moda\", che conduce ogni estate sino al 2012. Dal 2004 al 2010 \u00e8 inoltre per 7 edizioni la conduttrice di \"Miss Padania\", in onda su Rete 4. Nel 2005 affianca Alberto Castagna nella conduzione di \"Stranamore,\" ricoprendo anche il ruolo di inviata del programma. Dopo l'improvvisa morte di quest'ultimo, dal gennaio 2006 diventa la conduttrice ufficiale della trasmissione, presentandola per altre 4 stagioni sino al 2009. Nello stesso periodo conduce ancora su Rete 4 il \"Circo dell'estate\", \"Stelle a quattro zampe\", e lo spin off di \"Stranamore\" dal titolo \"If..\".\nAnni 2010.\nMarted\u00ec 10 maggio 2011 conduce su Rete 4 la puntata pilota di \"Matrimoni all'italiana\", riscontrando per\u00f2 uno scarso successo di ascolti. Sempre a maggio 2011 presenta per la stessa rete la striscia quotidiana \"5 minuti di ... Benessere\" in onda dal luned\u00ec al venerd\u00ec al mattino, e \"Benessere - Il ritratto della salute\", programma quest'ultimo che, dopo le prime due puntate in prime time, viene spostato alla domenica pomeriggio a causa dei bassi ascolti. Dopo aver recitato nella sit-com \"Cos\u00ec fan tutte\" nell'autunno 2011 su Italia 1, conduce da gennaio a febbraio 2012 una nuova stagione di \"Benessere - Il ritratto della salute\", questa volta sotto forma di striscia quotidiana di 30 minuti dal luned\u00ec al venerd\u00ec alle 11:00 sempre su Rete 4.\nNell'autunno 2012 approda a La5 dove conduce i programmi \"Hollyfood - L'appetito vien guardando\" (dal luned\u00ec al venerd\u00ec alle 18:45) e \"Il meglio di me\" (in onda per due edizioni nel 2013 e nel 2015). Nel'autunno del 2013 conduce su Rete 4 il programma settimanale \"Accademia del benessere\", in onda al sabato mattina, seguito a febbraio 2014 dalla striscia quotidiana \"Sai cosa mangi?\", in onda sempre al mattino per pi\u00f9 edizioni su Rete 4 sino al 2017.. Nel novembre 2015 torna su La5 per presentare il talent show \"Tra sogno e realt\u00e0\", esperienza che ripete anche nel 2016, limitandosi per\u00f2, in questa seconda edizione, alla sola conduzione della semifinale e della finale. La sera del 7 luglio 2018 conclude dopo 28 anni l'esperienza come conduttrice della rubrica \"I Bellissimi di Retequattro\". Poche ore dopo, nella notte, all'1:35 dell'8 luglio, con la cancellazione del ruolo da parte di Rete 4, conclude la sua esperienza di annunciatrice per la terza rete Mediaset.\nNella stagione 2018-2019 pur sotto contratto con le reti Mediaset non viene impiegata nella conduzione di nessuna trasmissione, ma si limita esclusivamente a prendere parte come ospite ad alcuni programmi. Da settembre 2019, concluso il contratto che prevedeva una collaborazione in esclusiva con il gruppo Mediaset, passa in Rai, dove due volte al mese conduce una rubrica incentrata sui sentimenti all'interno del programma \"Detto fatto\", in onda su Rai 2. Ad ottobre 2019 realizza per Sky Atlantic un annuncio speciale, dal sapore amarcord, per presentare il primo appuntamento della serie 1994. Dal 25 novembre al 20 dicembre 2019 torna sugli schermi di Rete 4 conducendo un nuovo ciclo del programma \"Sai cosa mangi?\". Nello stesso anno interpreta un cameo nel film tv con protagonista il gruppo comico de \"I Legnanesi\" dal titolo \"Non \u00e8 Natale senza Panettone\".\nAnni 2020.\nA gennaio 2021 insieme a Susanna Messaggio realizza degli annunci dal sapore vintage in cui annuncia l\u2019arrivo di WandaVision sulla piattaforma Disney+. \nVita privata.\nDopo una lunga relazione con il batterista dei Pooh Stefano D'Orazio, si fidanza con il manager Alessandro Salem. Nel 2007 si lega all'imprenditore Enrico Mellano, con il quale ha un figlio, Andrea, nel febbraio 2008. La coppia si separa nel 2009. Nello stesso anno, conosce l'imprenditore Pino Oriccio, con il quale si sposa il 26 settembre 2018.\n\u00c8 tifosa dell'."}
{"id": "1648804", "revid": "123373371", "url": "https://it.wikipedia.org/wiki?curid=1648804", "title": "Fotoepilazione", "text": "La fotoepilazione \u00e8 il processo che pu\u00f2 portare ad una riduzione permanente, cio\u00e8 prolungata nel tempo, dei peli; esponendoli ad impulsi di luce molto intensa. \u00c8 diventata pratica comune sia per finalit\u00e0 estetiche sia per il trattamento dell'irsutismo. \nDescrizione.\nLa potenziale efficacia della fotoepilazione venne illustrata per la prima volta nel 1996 da un gruppo di ricercatori del Massachusetts General Hospital che hanno utilizzato impulsi luminosi generati da un laser a rubino. Nonostante i risultati parziali ed un meccanismo d'azione non ancora perfettamente compreso, l'efficacia relativa e la sicurezza della fotoepilazione \u00e8 oggi generalmente riconosciuta e centinaia di ricerche sono state pubblicate sulla sua funzionalit\u00e0 oltre che sui rischi di reazioni avverse.\nIn una valutazione di queste ricerche compiuta dalla Cochrane Collaboration sono state rilevate diffuse carenze metodologiche e la difficolt\u00e0 di definire l'entit\u00e0 e la durata della riduzione nella crescita o ricrescita dei peli. Per la Food and Drug Administration la riduzione dei peli si considera permanente se \u00e8 stabile e di lungo periodo dopo un trattamento completo, quindi composto anche da molte sessioni sulla stessa area.\nNon si tratta di rimozione ma di riduzione dei peli. Non si tratta di epilazione definitiva e neppure su tutti i peli dell'area trattata. Non tutte le apparecchiature per fotoepilazione sono autorizzate dalla Food and Drug Administration a dichiarare che ottengono risultati permanenti.\nMolte ricerche pubblicate dichiarano una riduzione dei peli dell'ordine del 50%, 6 mesi dopo l'ultima sessione di trattamento.\nMeccanismo d'azione.\nDa oltre 140 anni \u00e8 nota e di riconosciuta efficacia l'epilazione ad ago o elettrolisi. Questa produce un danno nell'alveo pilifero inserendoci un sottile ago riscaldato. La fotoepilazione produrrebbe un analogo riscaldamento sfruttando il calore prodotto dall'assorbimento dell'impulso luminoso da parte della melanina dei peli.\nIl danno termico prodotto nell'area del follicolo pilifero si ritiene sia la causa primaria dell'inibizione della crescita o ricrescita del pelo per tempi prolungati. \u00c8 possibile limitare il danno termico solo all'area del follicolo pilifero sfruttando la cosiddetta fototermolisi selettiva, cio\u00e8 il differente assorbimento della luce a diverse lunghezze d'onda da parte di diversi tessuti.\nL'assorbimento della luce nei tessuti biologici a specifiche lunghezze d'onda dipende dalla concentrazione di acqua e di cromofori.\nI principali cromofori cutanei sono:\nLe lunghezze d'onda della luce dove maggiore \u00e8 la differenza di assorbimento tra melanina ed altri cromofori cutanei vanno dai 650\u00a0nm ai 900\u00a0nm. Questa \u00e8 considerata la finestra di maggior selettivit\u00e0 dell'assorbimento della luce da parte dei tessuti cutanei.\nPi\u00f9 \u00e8 alta la concentrazione di melanina nel pelo, rispetto alla pelle circostante, pi\u00f9 \u00e8 alta la probabilit\u00e0 di un efficace trattamento di fotoepilazione e pi\u00f9 bassa \u00e8 la probabilit\u00e0 di reazioni avverse.\nOltre alla lunghezza d'onda della luce emessa \u00e8 rilevante la quantit\u00e0 di energia trasferita dall'impulso luminoso ai tessuti bersaglio. Se l'energia \u00e8 insufficiente non viene arrecato alcun danno termico e non si ottiene alcuna riduzione dei peli.\nL'energia dell'impulso luminoso viene misurata in Joules (Potenza x Tempo) e nella fotoepilazione \u00e8 determinante il flusso, cio\u00e8 l'energia erogata per centimetro quadro. \nPi\u00f9 \u00e8 alta l'energia luminosa erogata sui tessuti bersaglio, pi\u00f9 \u00e8 alta la probabilit\u00e0 di ridurre i peli, ma anche la probabilit\u00e0 di avere reazioni avverse.\nApparecchiature per fotoepilazione.\nLe sorgenti degli impulsi luminosi possono essere :\n- laser al rubino (~ 690\u00a0nm ) in disuso vista l'emissione al limite inferiore della finestra di maggior selettivit\u00e0 che lo rende efficace solo su pelli molto chiare.&lt;br&gt;\n- laser alessandrite ( ~770\u00a0nm) &lt;br&gt;\n- laser a diodo ( ~808-810\u00a0nm) &lt;br&gt;\n- laser Nd:YAG (~1064\u00a0nm) in uso nonostante l'emissione sia fuori dalla finestra di maggior selettivit\u00e0 visto che si \u00e8 verificata una relativa efficacia anche su pelli scure o nere.\nUn confronto tra le prestazioni delle diverse apparecchiature o tecnologie per fotoepilazione pu\u00f2 fornire dati controversi e poco significativi, sia perch\u00e9 esiste comunque una risposta soggettiva oltre che una risposta diversa nello stesso individuo a seconda delle aree cutanee trattate. Inoltre le diverse apparecchiature oltre ad erogare impulsi luminosi con lunghezze d'onda diverse, possono avere regolazioni di fluenza e di lunghezza dell'impulso non omogenee.\nIn un test comparativo tra IPL e varie apparecchiature laser pubblicato su \"Lasers in Medical Science\" non \u00e8 stata riscontrata una differenza significativa nella riduzione dei peli (dopo 6 mesi 68.75% con laser alexandrite, 71.71% laser diodico e 66.96% con luce pulsata). Altri test comparativi hanno dato risultati analoghi.\nReazioni avverse.\nOltre al possibile dolore o fastidio ed al rischio di arrecare gravi danni accidentalmente alla vista dell'operatore o della persona trattata, durante il trattamento sono riportate le seguenti possibili reazioni avverse:\nQueste eventuali reazioni avverse normalmente si risolvono da sole; le pi\u00f9 gravi in pochi mesi. Sono anche possibili reazioni paradosse, dove i peli anzich\u00e9 ridursi aumentano.\nControversie.\nLa grande diffusione ed anche il grande successo commerciale dei trattamenti di fotoepilazione sono stati accompagnati da alcune controversie.\nAssetto regolatorio.\nIn molti paesi, come gli USA, l'attivit\u00e0 di fotoepilazione non \u00e8 regolamentata e pu\u00f2 essere svolta indifferentemente in cliniche, ambulatori medici, saloni di bellezza o privatamente con apparecchiature per uso domiciliare.\nIn altri paesi (es. Francia) l'utilizzo dei laser per fotoepilazione \u00e8 esclusivamente di pertinenza medica.\nIn Italia le schede tecniche descrittive delle apparecchiature utilizzabili nell'esercizio della professione di estetista fissano per il laser e per la luce pulsata utilizzabile per trattamenti di fotoepilazione da un estetista limiti nella lunghezza d'onda emessa, dimensione dello spot e massima fluenza non applicati in analoghe apparecchiature utilizzate da parte di personale medico."}
{"id": "1648805", "revid": "21880", "url": "https://it.wikipedia.org/wiki?curid=1648805", "title": "Oasi protetta dei laghi Alimini", "text": ""}
{"id": "1648806", "revid": "1573940", "url": "https://it.wikipedia.org/wiki?curid=1648806", "title": "CLAMP no kiseki", "text": " \u00e8 una serie di dodici volumi pubblicata per celebrare il 15\u00ba anniversario delle CLAMP. Il primo \u00e8 uscito il 22 settembre 2004, mentre l'ultimo il 22 agosto 2005.\nOgni numero \u00e8 composto da 32 pagine a colori, che trattano una o pi\u00f9 serie realizzate dalle CLAMP fra il 1989 e il 2004. All'interno si trovano anche alcune interviste alle autrici e loro colleghi, amici e collaboratori oltre a illustrazioni e nuove pagine a fumetti realizzate per l'occasione. Ad ogni uscita erano allegati alcuni pezzi degli scacchi, con le fattezze dei personaggi delle CLAMP, con cui \u00e8 possibile giocare sulla scacchiera allegata alla prima uscita.\nRiviste.\nDopo aver collezionato tutte le pedine era possibile chiedere un ulteriore Re bianco e Re nero, rispettivamente Kero-chan e Spinel Sun di \"Card Captor Sakura\"."}
{"id": "1648808", "revid": "123648286", "url": "https://it.wikipedia.org/wiki?curid=1648808", "title": "Pantanagianni", "text": "Pantanagianni (\"Pantiliscianu\" in dialetto carovignese) \u00e8 una localit\u00e0 balneare frazione del comune di Carovigno, in provincia di Brindisi. Il litorale ha ottenuto il titolo di Bandiera Blu dal 2018 al 2020.\nGeografia fisica.\nLocalit\u00e0 vivace d'estate per via delle sue spiagge e del suo caratteristico mare cristallino che attirano villeggianti dai comuni vicini. A Pantanagianni si trova anche il Villaggio Campeggio Welcome To Bahia"}
{"id": "1648810", "revid": "1602064", "url": "https://it.wikipedia.org/wiki?curid=1648810", "title": "Parco nazionale di Sagarmatha", "text": "Il parco nazionale di Sagarmatha si trova nel Nepal orientale, e contiene al suo interno una parte dell'Himalaya compresa la parte meridionale dell'Everest. Il parco venne istituito il 19 luglio 1976, e nel 1979 venne aggiunto ai patrimoni dell'umanit\u00e0. Sagarmatha \u00e8 il termine sanscrito per \"madre dell'universo\", ed \u00e8 l'attuale nome Nepali del monte Everest.\nDescrizione.\nIl parco racchiude un'area di 1148\u00a0km\u00b2 e spazia in altitudine dai 2845 metri di Jorsale agli 8850 della cima dell'Everest. Le sterili terre sopra i 5000 rappresentano il 69% del parco, mentre il 28% \u00e8 adibito a pascolo ed il 3% a foresta. Buona parte del territorio \u00e8 composto da rocce scoscese, solcato da fiumi profondi e da ghiacciai. A differenza di altri parchi, questo pu\u00f2 essere diviso in quattro zone climatiche a causa dell'altitudine estesa. Dal basso si trovano le foreste, una zona con clima alpino, la cui parte pi\u00f9 alta ospita le ultime forme di vegetazione, ed infine la zona artica dove non si trovano piante. Piante ed animali dipendono, ovviamente, dall'altitudine. Nel parco si trova il corso superiore del fiume Dudh Kosi.\nIl centro visitatori si trova sulla cima di una collina a Namche Bazaar, insieme ad una compagnia dell'Esercito Nepalese che ha il compito di difendere il parco. L'entrata meridionale si trova poche centinaia di metri a nord di Mondzo, a 2835 metri, ad un giorno di viaggio da Lukla.\nFlora e fauna.\nNella zona forestale crescono betulle, ginepri, pini, bamb\u00f9 e rododendri. Al di sopra si trovano arbusti ed altre piante piccole. Al crescere dell'altitudine la vegetazione diventa composta da muschi e licheni, fino ad un'altezza di circa 5750 metri, la linea della neve perenne sull'Himalaya.\nSopra i 3500 metri si diradano gli abeti, lasciando il posto a betulle, rododendri e ginepri. Le foreste offrono l'habitat ad almeno 118 specie di uccelli, tra cui fagiani dell'Himalaya, fagiani insanguinati, gracchi corallini e gracchi alpini. Il parco nazionale di Sagarmatha ospita anche specie rare quali moschidi, yak, leopardi delle nevi, orsi bruni dell'Himalaya e panda minori. Altre forme di vita del parco sono i cervi, scimmie, lepri, volpi di montagna e lupi Himalayani. Questi animali sono presenti in pochi esemplari, per cui non sempre si riescono ad osservare.\nL'ossigeno diminuisce con l'aumentare dell'altitudine. Gli animali che abitano il parco si sono adattati alla scarsit\u00e0 di ossigeno ed alle basse temperature. Hanno un pelo folto che trattiene il calore corporeo. Gli orsi vanno in letargo durante l'inverno quando non si trova il cibo."}
{"id": "1648812", "revid": "1543377", "url": "https://it.wikipedia.org/wiki?curid=1648812", "title": "Growl (software)", "text": "Growl \u00e8 un sistema di notifica globale per il sistema operativo macOS.\nLe applicazioni possono utilizzare Growl per mostrare una piccola notifica su eventi che vengono considerati importanti dall'utente.\nQuesto permette agli utenti di avere un controllo totale delle proprie notifiche, ai programmatori delle applicazioni di spendere poco tempo per creare le notifiche, e agli sviluppatori di Growl di concentrarsi sulla perfetta funzionalit\u00e0 delle notifiche.\nGrowl si installa come un'icona tra le preferenze di sistema di Mac OS X. Si possono abilitare o disabilitare completamente le notifiche per le applicazioni supportate, o attivarne soltanto alcune.\nAl primo avvio le applicazioni si registrano a Growl e successivamente gli inviano le notifiche che a sua volta le riceve e le visualizza. Le informazioni sono del tipo \"Download completato\" o il nome della traccia audio in ascolto. Gli utenti possono personalizzare e abilitare le notifiche a proprio piacimento.\nApplicazioni supportate.\nIl sistema di notifica Growl \u00e8 utilizzato da circa 200 applicazioni, tra cui:\nAdium, aMSN, Bloglines, Coccinella, Colloquy, Burn, Cyberduck, Chax, Gizmo5, iCab, iGTD, iStumbler, iTerm, KisMAC, Last.fm, Mozilla Firefox, NetNewsWire, NewsFire, Pando, PandoraJam, Popcorn, Proteus, Quicksilver, Shiira, Skype, Transmission, Transmit, Trillian, Twitterrific, VLC media player, Yahoo! Messenger.\nEsistono inoltre plugin e script che permettono ad applicazioni come iChat, iTunes (GrowlTunes), Mail, Thunderbird, Safari e Microsoft Entourage di utilizzare le notifiche di Growl.\nSul sito del progetto Growl, la sezione Applications with Growl \nelenca le applicazioni supportate da Growl, sia nativamente sia con l'uso di add-on. Alcune applicazioni (principalmente script) non sono elencate perch\u00e9 non hanno una pagina web propria."}
{"id": "1648814", "revid": "111171186", "url": "https://it.wikipedia.org/wiki?curid=1648814", "title": "Otello De Maria", "text": "Biografia.\nFra le figure pi\u00f9 rappresentative della pittura vicentina del novecento, \u00e8 stato insegnante per oltre cinquant'anni alla \"Scuola d'Arte e Mestieri\" di Vicenza, dimostrandosi contemporaneamente artista sensibile ed attento alle innovazioni. Divenne inoltre molto celebre grazie alla lavorazione della ceramica, \u00e8 stato Accademico Olimpico.\nNel 2002 gli viene dedicata la mostra: \"Otello De Maria, un maestro della pittura del '900. Opere dal 1924 al 1994\", allestita nel Salone degli Zavatteri in Basilica Palladiana.\nCon queste parole si \u00e8 espresso il sindaco di Vicenza in occasione della sua morte."}
{"id": "1648816", "revid": "152625", "url": "https://it.wikipedia.org/wiki?curid=1648816", "title": "Noise from the basement", "text": ""}
{"id": "1648822", "revid": "259021", "url": "https://it.wikipedia.org/wiki?curid=1648822", "title": "Congresso di Gela", "text": "Il Congresso di Gela si tenne nel 424 a.C. per sancire la pace tra le citt\u00e0 siceliote dopo la guerra di Leontini. La citt\u00e0 di Gela fu scelta e per la sua posizione baricentrica e per la sua importanza politica, militare, economica e culturale, al congresso parteciparono anche i delegati dei Siculi e dei Sicani.\nCeleberrimo \u00e8 il discorso tenuto durante il Congresso da Ermocrate, il quale dibatt\u00e9 sull'importanza dell'unione e della pace fra le citt\u00e0 della Sicilia e sull'indipendenza della Sicilia rispetto alla minaccia greca. "}
{"id": "1648828", "revid": "167080", "url": "https://it.wikipedia.org/wiki?curid=1648828", "title": "Bassa Alsazia", "text": ""}
{"id": "1648829", "revid": "339392", "url": "https://it.wikipedia.org/wiki?curid=1648829", "title": "Materno (vescovo)", "text": ""}
{"id": "1648830", "revid": "167080", "url": "https://it.wikipedia.org/wiki?curid=1648830", "title": "Alta Alsazia", "text": ""}
{"id": "1648833", "revid": "232551", "url": "https://it.wikipedia.org/wiki?curid=1648833", "title": "Mediomatrici", "text": "I Mediomatrici (greco: ) erano un popolo gallico. L'attuale dipartimento francese della Mosella corrisponde a una parte del loro territorio. Uno dei loro \"oppidum\" era a Divodurum Mediomatricorum (Metz) alla confluenza della Seille e della Mosella sulle Hauts-de-Sainte-Croix; altri due esempi molto ben conservati si trovano a Pierrevillers - Rombas e a Vitry-sur-Orne.\nCitazioni storiche.\nIl primo a menzionare questo popolo \u00e8 Cesare, nel \"Commentario\" redatto nel corso delle sue campagne in Gallia: \nIl popolo dei Mediomatrici fornir\u00e0 un contingente che far\u00e0 parte dell'esercito di soccorso a Vercingetorige assediato ad Alesia\nTerritorio.\nDalla citazione precedente sembra che il loro territorio si estendesse dapprima dal nord delle Argonne al Reno. A sud, loro vicini erano i Leuci (Toul), ad ovest i Remi (Reims), e a nord-est i Treveri (presso Treviri).\nIn un secondo tempo, verso il secolo a.C., i Mediomatrici, sotto la pressione delle trib\u00f9 germaniche, sono costretti a lasciare la Bassa Alsazia per lasciar spazio ai Triboci:\nAttivit\u00e0 economiche.\nNella valle superiore della Seille, sfruttavano i giacimenti di Sale di cui facevano scambio economico. Si conoscono loti esemplari di monete mediomatriche. Le pi\u00f9 antiche, in oro, sono imitazioni delle monete macedoni di Alessandro Magno. Altre sono in \"potin\" (lega di rame, stagno e piombo) o bronzo e rappresentano un cavallo con o senza cavaliere.\nVicende storiche.\nNel 52 a.C. i Mediomatrici inviarono un contingente de uomini nell'armata destinata a soccorrere Vercingetorige ad Alesia."}
{"id": "1648836", "revid": "729019", "url": "https://it.wikipedia.org/wiki?curid=1648836", "title": "Aeroporto di Gioia del Colle", "text": "L'Aeroporto \"Antonio Ramirez\" di Gioia del Colle (IATA: \"nessuno\", ICAO: LIBV) sede del 36\u00ba Stormo \u00e8 un aeroporto militare che si trova a Gioia del Colle, nella citt\u00e0 metropolitana di Bari. L'aeroporto \u00e8 gestito dall'Aeronautica Militare ed in base al Decreto ministeriale del 25 gennaio 2008 pubblicato sulla Gazzetta Ufficiale del 7 marzo 2008, \u00e8 classificato come MOB (Main Operating Base) del primo gruppo e come tale effettua esclusivamente attivit\u00e0 militari, non essendo aperto al traffico commerciale. Attualmente \u00e8 sede del 36\u00ba Stormo e dell'84\u00ba Centro C/SAR che impiegano rispettivamente velivoli Eurofighter Typhoon e elicotteri AgustaWestland HH-139A.\nStoria.\nLa base di Gioia del Colle ha origine dal Campo Scuola creato in contrada Gaudella, 1\u00a0km a sud della cittadina murgiana, negli ultimi mesi del 1916, durante la Prima guerra mondiale. Il Campo Scuola dipende dal \"Battaglione Aviatori\", il cui comando ha sede a Torino.\nDal campo di Gioia del Colle, la notte tra il 4 e il 5 ottobre 1917 prese il via l'incursione aerea notturna sulla base navale austro-ungarica di Cattaro. Per compiere l'azione, che vide la partecipazione di Gabriele D'Annunzio, fu creato un reparto ad hoc: il Distaccamento A.R., comandato dal maggiore pilota Armando Armani. Dopo un'attesa di diversi giorni, nella notte tra il 4 ed il 5 ottobre 1917, 14 velivoli Caproni Ca.3 da bombardamento, alle ore 23:00, decollarono da Gioia del Colle e, dopo aver attraversato l'Adriatico, colpirono la flotta austro-ungarica ancorata nelle Bocche di Cattaro.\nCon la fine del primo conflitto mondiale, il campo divenne sempre pi\u00f9 marginale e riassunse una sua importanza solo alla vigilia del secondo conflitto. Intanto con il F.O. n. 5 del 15 febbraio 1939, il campo veniva intitolato alla memoria del capitano pilota Antonio Ramirez, deceduto in un incidente aereo il 28 aprile 1930. Poi, nei mesi successivi, furono iniziati i lavori per una nuova superficie di volo da costruirsi sul lato opposto della strada statale Bari-Taranto (l'attuale strada statale 100) che fiancheggiava il vecchio campo. I lavori furono completati dopo l'inizio della guerra e sul campo furono schierati, in periodi diversi, il 35\u00ba Stormo BT, il 32\u00ba Stormo Aerosiluranti, l'86\u00ba Gruppo BTV, il 13\u00ba Stormo BT, la 237\u00aa Squadriglia del 121\u00ba Gruppo Tuffatori \"Picchiatelli\" con gli Junkers Ju.87D \"Stuka\". Negli ultimi mesi di guerra, sul campo era presente il 43\u00ba Stormo BT, mentre l'8 settembre 1943 era presente il 9\u00ba Gruppo caccia del 4\u00ba Stormo, 73\u00aa Squadriglia, 96\u00aa e 97\u00aa Squadriglia del 21\u00ba Gruppo Autonomo Caccia Terrestre ed il 98\u00ba Gruppo del 43\u00ba Stormo BT.\nNel dopoguerra il campo, per diversi mesi, fu ceduto agli anglo-americani che lo restituirono al governo italiano solo a fine 1945. Poi il campo torn\u00f2 alle sue origini e divenne sede del 1\u00ba Gruppo Scuole Volo, dipendente dalla Scuola Volo di Lecce, che nel 1952 diventer\u00e0 il 211\u00ba Gruppo. Il 1\u00ba giugno 1954 il 211\u00ba veniva trasferito sull'aeroporto di Alghero ed a Gioia rimase solo un Distaccamento Aeronautico.\nAlla fine degli anni cinquanta, l'inizio della guerra fredda, spinse gli USA a cercare di approntare basi militari sempre pi\u00f9 vicine ai paesi dell'Est Europa, in questo senso l'Italia appariva essere in posizione ideale, infatti, dopo una serie di colloqui con il governo italiano fu deciso di installare una base missilistica in sud Italia e la sede scelta fu proprio il campo di Gioia del Colle. Nel 1958 iniziarono i lavori per adeguare il vecchio campo alle nuove esigenze e inoltre furono costruiti altri siti al di fuori del campo vero e proprio. Alla fine la base era costituita dal sedime del vecchio campo e da dieci postazioni esterne, nelle quali furono basati tre missili a testata nucleare. Il nuovo aeroporto, che era stato dotato anche di una nuova pista in cemento e asfalto, divenne la sede di un nuovo reparto, la 36\u00aa Brigata Aerea Interdizione Strategica, che fu sciolta nel giugno 1963.\nL'aeroporto divenne Comando Base Aerea ed ospit\u00f2 dal 24 settembre 1963 il XII Gruppo caccia ed una sezione di allarme della 51\u00aa Aerobrigata caccia. Il 16 giugno 1966 giungeva sull'aeroporto di Gioia del Colle, proveniente dall'Aeroporto di Brescia-Ghedi, il 156\u00ba Gruppo cacciabombardieri, mentre, dal 1\u00ba giugno 1966, era stato ricostituito il 36\u00ba Stormo, che era quindi composto dai gruppi XII e 156\u00ba. Dal 29 giugno 1999 al 1\u00ba marzo 2001 ha fatto parte del 36\u00ba anche il 21\u00ba Gruppo.\nIn questi anni, l'aeroporto \u00e8 stato anche base di partenza di diverse missioni internazionali alle quali hanno preso parte anche reparti alleati. In particolare, la base ha ospitato reparti britannici in occasione delle operazioni svolte sulla penisola balcanica nell'ambito delle operazioni Deny Flight, Sharp Guard, Deliberate Force, Allied Force e Joint Guardian.\nNel corso dell'intervento militare in Libia del 2011, l'aeroporto di Gioia del Colle ha servito da base per le forze aeree italiane e britanniche.\nL'aeroporto militare di Gioia del Colle, sede del 36\u00ba Stormo durante l'emergenza neve del gennaio 2017 che ha colpito duramente tutta la zona ha continuato a garantire la piena operativit\u00e0 di tutti i servizi aeroportuali e del servizio di sorveglianza dello spazio aereo nazionale con i velivoli EF-2000 e del servizio di ricerca e soccorso (Search and Rescue) con gli elicotteri HH139 del 84\u00ba Centro C/SAR (Search and Rescue), presente dal 10 settembre 2012, che l\u2019Aeronautica Militare assicura 365 giorni all\u2019anno, 24 ore su 24.\nIl 28 marzo 2017 nel corso del 94\u00ba anniversario dell'Aeronautica Militare sono stati celebrati anche i 100 anni dei cinque gruppi caccia italiani nati con Francesco Baracca nel 1917. In questa occasione sopra Gioia del Colle hanno volato i caccia Eurofighter dei gruppi di volo del 9\u00ba gruppo caccia del 4\u00ba Stormo di Grosseto, del 10\u00ba e 12\u00ba gruppo caccia del 36\u00ba Stormo di Gioia del Colle, del 18\u00ba gruppo caccia del 37\u00ba Stormo di Trapani e del 13\u00ba Gruppo caccia del 32\u00ba Stormo di Amendola. L'F35 scortato dagli Eurofighter si \u00e8 mostrato per la prima volta in pubblico. Si tratta di uno dei primi esemplari costruiti completamente in Italia, nello stabilimento di Cameri (Novara). In questa occasione il 36\u00ba Stormo ha visto la partecipazione del presidente della Repubblica Sergio Mattarella e delle frecce tricolori sul sedime aeroportuale."}
{"id": "1648844", "revid": "2122884", "url": "https://it.wikipedia.org/wiki?curid=1648844", "title": "Gianluca Iacono", "text": "Biografia.\nHa iniziato la sua carriera negli anni ottanta in ambito teatrale e nel doppiaggio, per poi spostarsi nel tempo principalmente su quest'ultimo. Ha doppiato una lunga serie di personaggi di animazione e attori. Nel 1997 viene scelto da Paolo Torrisi come voce del suo personaggio pi\u00f9 famoso: Vegeta, nelle serie di \"Dragon Ball\", che doppia tuttora, e nel 1999 ha doppiato Genghis nel cartone animato \"Tex Avery Show\". Altro suo lavoro importante \u00e8 il doppiaggio di Marshall Eriksen in \"How I Met Your Mother\" e di Gordon Ramsay nei suoi programmi trasmessi da Sky Italia. \u00c8 speaker di numerosi spot pubblicitari.\n\u00c8 speaker ufficiale di Italia 2 (dal 2014), di Explora (dal 2014 al 2016), ed \u00e8 il secondo speaker di Cartoon Network (dal 2016), e nel 2017 \u00e8 stato temporaneamente lo speaker di Mediaset Extra, in sostituzione di Giancarlo De Angeli. Nel 2019 e nel 2020 \u00e8 stato temporaneamente speaker del canale Boing, in sostituzione di Pietro Ubaldi.\nDal 1992 al 1997 ha fatto parte, insieme alla collega Vanessa Giuliani, del duo comico Gustavo Gustava ovvero Gli Imperfetti con cui realizza spettacoli teatrali come \"Attraverso il vetro\", \"Niente panico\", \"Le avventure Paraerotiche di Dylan Bob e il Sindacalista dell'Incubo\" e \"Porno un Corno\" (scritti da Luca Marzini). Il duo viaggia in tutta Italia partecipando a numerosi concorsi e vincendo al Festival Nazionale di Cabaret di Modena nel 1996.\nNel 2011 ha aperto il proprio canale YouTube."}
{"id": "1648845", "revid": "239439", "url": "https://it.wikipedia.org/wiki?curid=1648845", "title": "Ottone di Bismarck", "text": ""}
{"id": "1648846", "revid": "167080", "url": "https://it.wikipedia.org/wiki?curid=1648846", "title": "Treviri (trib\u00f9)", "text": ""}
{"id": "1648847", "revid": "104703178", "url": "https://it.wikipedia.org/wiki?curid=1648847", "title": "Fons honorum", "text": "Il termine latino fons honorum (in italiano \"fonte degli onori\") \u00e8 un'espressione che si riferisce al legittimo diritto che ha un capo di Stato, in virt\u00f9 della sua posizione ufficiale, di insignire altre persone di titoli nobiliari o ordini cavallereschi o di merito.\nOrigine.\nDurante l'Alto Medioevo, i cavalieri europei erano essenzialmente guerrieri in armatura e a cavallo: era una pratica comune che i comandanti dei cavalieri conferissero il rango di cavaliere ai loro migliori soldati, che a loro volta avevano il diritto di conferire la stessa dignit\u00e0 ad altri che l'avessero meritato.\nQuesto sistema con cui si trasmetteva la dignit\u00e0 del cavaliere cominci\u00f2 a cambiare durante le Crociate, quando sorsero gli Ordini religiosi cavallereschi: ai cavalieri appartenenti a questi ordini, limitati e vincolati dal voto di obbedienza verso il Gran Maestro dell'ordine, era proibito armare cavalieri altre persone. Questa forma di trasmissione del rango di cavaliere fu particolarmente gradita ai sovrani, come modo per garantirsi le fedelt\u00e0 dei cavalieri alla propria causa; a questo scopo i monarchi fecero proprio i Gran Magisteri degli attuali ordini cavallereschi, o ne crearono di propri.\nDopo la fine del feudalesimo e la nascita degli stati nazionali, sia gli ordini cavallereschi che i titoli nobiliari (nelle monarchie) divennero di dominio e propriet\u00e0 unica del sovrano (o del capo di Stato) che se ne serv\u00ec per ricompensare i propri leali e meritevoli sudditi (o cittadini). In altre parole, i sovrani e capi di Stato divennero \"fons honorum\" delle proprie nazioni.\nSituazione attuale.\nContrariamente a una diffusa credenza popolare, essere creato nobile o cavaliere non d\u00e0 a una persona il diritto di conferire titoli nobiliari od ordini a terzi. Considerati i precedenti storici degli ordini cavallereschi sopraddetti, nessuna persona od organizzazione, tranne che il capo di uno stato, pu\u00f2 essere \"fons honorum\": persone e organizzazioni che non sono capi di Stato, capi di dinastie non pi\u00f9 regnanti possono conferire determinati onori soltanto con il permesso esplicito della \"fons honorum\" da cui essi stessi dipendono. Per esempio, nel Regno Unito, dove la \"fons honorum\" \u00e8 il monarca, alcune societ\u00e0 hanno il permesso sovrano di conferire medaglie, ma queste devono essere portate sulla parte destra del petto. In Francia, invece, a parte rare eccezioni, non \u00e8 concesso indossare insegne di ordini e medaglie non governative.\nIl papa, in quanto capo della Chiesa Cattolica e sovrano dello Stato della Citt\u00e0 del Vaticano \u00e8 considerato \"fons honorum\"."}
{"id": "1648848", "revid": "15756", "url": "https://it.wikipedia.org/wiki?curid=1648848", "title": "Mojiaquan", "text": "Il Mojiaquan (\u83ab\u5bb6\u62f3, pugilato della famiglia Mo) \u00e8 uno stile di arti marziali cinesi classificabile come Nanquan, in quanto praticato nel Guangdong. \u00c8 uno dei Guangdong Wu Daming Quan (\u5e7f\u4e1c\u4e94\u5927\u540d\u62f3). \u00c8 pi\u00f9 conosciuto con la sua pronuncia cantonese di Mokgar kuen. In origine si chiamava \"Liudu Yinyang Zhang \u516d\u5ea6\u9634\u9633\u638c\" (Palmo Yinyang delle Sei Virt\u00f9).\nGli adepti di questo metodo rivendicano tre fondatori: il monaco Zhishan (\u81f3\u5584\u7985\u5e08, in Pinyin Zhishan Chanshi) del tempio Shaolin del Fujian; Mo Dashi (\u83ab\u8fbe\u58eb) di Dongwanxian (\u4e1c\u839e\u53bf) nel Guangdong; Mo Dachang (\u83ab\u5927\u660c). Oggi si contano 6 generazioni.\nLe Origini.\nSecondo \"Guangdong Gulao Mojiaquan Zoujin Zhong Xiaoxuexiao\" questo Pugilato sarebbe stato creato nell'epoca di Jiaqing (\u5609\u5e86, 1796-1820) , da Mo Zhejiao (\u83ab\u8517\u59e3), un abitante di Huizhou (\u60e0\u5dde) nella provincia del Guangdong, per poi essere trasmesso a Mo Longfu (\u83ab\u9f99\u5bcc) ed altri di Qiantou Dazhoucun (\u6865\u5934\u5927\u6d32\u6751).\nSecondo un articolo di Dong Zhe il fondatore della Scuola \u00e8 Mo Dashi (\u83ab\u8fbe\u58eb) che sarebbe stato un discepolo del Tempio Shaolin del Fujian. Finito il proprio apprendistato presso il Tempio sarebbe tornato a Huogangcun (\u706b\u5c97\u6751). Nel periodo iniziale della Dinastia Qing egli si occup\u00f2 di organizzare Gruppi di Autodifesa dei villaggi (Mintuan, \u6c11\u56e2).Liu Huilong si limita a raccontare che il giovane pugile Mo Youzi (\u83ab\u6709\u4ed4) si spos\u00f2 con una donna della Famiglia Zhao (Zhaojia, \u8d75\u5bb6); alla fine della Dinastia Qing lo stile \u00e8 stato tramandato a Qiaotou (\u6865\u5934) da Mo Lisheng (\u83ab\u9ece\u80dc).\nPer \"l'Enciclopedia Telematica dell'Istituto Confucio\" questo stile fu creato dal Monaco Buddista Zhishan (Zhishan Chanshi, \u81f3\u5584\u7985\u5e08). Nel 1810 venne trasmesso da Mo Zhejiao (\u83ab\u8517\u86df) di Haifeng (\u6d77\u4e30) dell'area di Huizhou (\u60e0\u5dde) in Guangdong. Sempre questa Enciclopedia inserisce come generazione successiva i seguenti abitanti di Huogangcun (\u706b\u5c97\u6751): Mo Dashu \u83ab\u8fbe\u6811, Mo Siji \u83ab\u56db\u5b63, Mo Dingru \u83ab\u5b9a\u5982, Mo Qingjiao \u83ab\u6e05\u9a84, ecc.\nUn altro parere viene espresso nell'enciclopedia di Baidu: il creatore dello stile sarebbe Mo Dashi \u83ab\u8fbe\u58eb agli inizi della dinastia Qing. Si riferisce che egli avesse studiato al tempio Shaolin. Alla seconda generazione vengono posti Mo Dingru \u83ab\u5b9a\u5112, Mo Liangru \u83ab\u4eae\u5112 e Mo Dachang \u83ab\u5927\u660c.\nQuesta tabella \u00e8 presa sempre dall'Enciclopedia di Baidu:\nL'articolo \"Qiaotou Mojiaquan Jin Xiaoyuan\" fornisce una versione ancora differente: il Mojiaquan sarebbe nato durante il regno di Qianlong (\u4e7e\u9686, 1736-1796), quando un monaco del Tempio Shaolin del Fujian, lo insegn\u00f2 a quattro membri della famiglia Mo. Il monaco si chiamava Huizhen (\u6167\u771f) ed i membri della famiglia Mo erano Mo Zhejiao \u83ab\u8517\u86df, Mo Siji \u83ab\u56db\u5b63, Mo Dingru \u83ab\u5b9a\u5982, Mo Qingjiao \u83ab\u6e05\u9a84.\nUn altro articolo riferisce che gli \"Annali sportivi della Provincia di Guangdong\" (\"Guangdong Sheng Zhi Tiyu Zhi\u5e7f\u4e1c\u7701\u5fd7.\u4f53\u80b2\u5fd7\") narrano che durante il regno di Qianlong, il monaco Huizhen (\u6167\u771f\u7985\u5e08), che proveniva dal tempio Shaolin del Fujian insegn\u00f2 a Mo Zheyao (\u83ab\u8517\u54ac) ad Haifeng , nella'area di Huizhou (\u60e0\u5dde). Questo membro della famiglia Mo aveva come secondo nome da adulto Dashi (\u8fbe\u58eb), ed era anche chiamato Mo Dacai (\u83ab\u8fbe\u6750). In seguito lo stile venne tramandato a tre persone in Huogangcun (\u706b\u5c97\u6751) nell'area di Huizhou a Mo Qingjiao (\u83ab\u6e05\u9a84), nome da adulto Dachang (\u5927\u660c), detto Mo Zhenjiao (\u83ab\u632f\u86df); a Mo Siji(\u83ab\u56db\u5b63); a Mo Dingru (\u83ab\u5b9a\u5112). Questa \u00e8 la tabella che se ne deduce:\nLe Principali Tecniche delle Mani.\nSecondo l'Enciclopedia Telematica dell'Istituto Confucio queste sono le principali tecniche di utilizzo delle mani in questo stile:\nLe Tecniche di Piede.\nLe Tecniche di Piede () del Mojiaquan sono in pratica Tecniche di Gamba (Tuifa), perci\u00f2 il termine Jiaofa che riscontriamo in questo stile corrisponde al termine Tuifa del Wushu da Competizione e pi\u00f9 generalmente accettato.\nQuesto un elenco:\nEccetera.\nDong Zhe tra le Tecniche di Gamba inserisce anche una Tecnica che solitamente sarebbe tra quelle in Salto (Tiaoyue):\nTaolu.\nLe forme insegnate in questo stile sono: Mojia zhengzong quan (\u83ab\u5bb6\u6b63\u5b97\u62f3); Zhuangquan (\u6869\u62f3); Suishou (\u788e\u624b); Shuanglong chuhai (\u53cc\u9f99\u51fa\u6d77); Zhishi (\u76f4\u52bf); Heihuquan (\u9ed1\u864e\u62f3); Baoquan (\u8c79\u62f3); Jianquan (\u7bad\u62f3); Chuanhuaquan (\u4e32\u82b1\u62f3); Qishisi shi Mojiaquan (74\u5f0f\u83ab\u5bb6\u62f3); Ershiyi shi ren zi zhangquan (21\u5f0f\u4eba\u5b57\u5f20\u62f3); Ershiba shi Baihuquan (28\u5f0f\u767d\u864e\u62f3); Sanshijiu shi Qiaotouquan(39\u5f0f\u6865\u5934\u62f3); Diaoyu pang (\u9493\u9c7c\u68d2); Longhu gun (\u9f99\u864e\u68cd); Mingzhou gun (\u9e23\u5dde\u68cd); Erlang gun (\u4e8c\u90ce\u68cd); Panlonggun (\u76d8\u9f99\u68cd); Mojia daba (\u83ab\u5bb6\u5927\u94af); ecc."}
{"id": "1648849", "revid": "104458", "url": "https://it.wikipedia.org/wiki?curid=1648849", "title": "Organi di stabilit\u00e0", "text": ""}
{"id": "1648852", "revid": "1543377", "url": "https://it.wikipedia.org/wiki?curid=1648852", "title": "Diffusivit\u00e0 di materia", "text": "Nel fenomeno fisico della diffusione molecolare, la diffusivit\u00e0 di materia \u00e8 il potenziale scalare della velocit\u00e0 delle particelle nel mezzo all'interno del quale esse si trovano.\nDefinizione.\nLa diffusivit\u00e0 \u00e8 definita come l'opposto dell'antigradiente della velocit\u00e0 (\u00e8 cio\u00e8 legata alla velocit\u00e0 come l'energia potenziale \u00e8 legata alla forza)\nCome tutte le diffusivit\u00e0, ha le dimensioni di formula_2.\nNel caso di moto browniano il campo di velocit\u00e0 \u00e8 isotropo, cio\u00e8 la particella tende a muoversi senza direzioni preferenziali ovunque si trovi. Se la velocit\u00e0 \u00e8 uniforme il coefficiente di diffusione diventa una costante nelle coordinate spaziali:\nquesta condizione viene rappresentata da un'equazione di Laplace: la diffusivit\u00e0 \u00e8 armonica.\nPropriet\u00e0.\nLa diffusivit\u00e0 risulta sperimentalmente:\nPer tenere conto di queste e altre propriet\u00e0 si utilizza come modello la relazione di Stokes-Einstein:\ndove:\nApplicazione.\nLa diffusivit\u00e0 materiale viene introdotta per comodit\u00e0 nel calcolo della corrente diffusa:\ndove \u0394C \u00e8 la differenza di concentrazione e \u0394x \u00e8 la lunghezza del tratto che si considera.\n\u0394C/\u0394x corrisponde nella versione esatta al gradiente spaziale della concentrazione.\nDipendenza dalla temperatura e dalla densit\u00e0.\nDipendenza dalla temperatura.\nCon margini di errore generalmente accettabili vale la relazione:\ndove:\nUn'equazione in questa forma \u00e8 conosciuta come equazione di Arrhenius.\nDipendenza dalla densit\u00e0.\nTipicamente la diffusione \u00e8 inversamente proporzionale alla densit\u00e0 massica: nell'aria \u00e8 10.000 volte pi\u00f9 grande che nell'acqua; per esempio il diossido di carbonio in aria ha un coefficiente pari a 16 mm\u00b2/s, mentre in acqua \u00e8 pari a 0,0016 mm\u00b2/s.\nStima della diffusivit\u00e0 di materia.\nIl calcolo della diffusivit\u00e0 di materia pu\u00f2 essere effettuato utilizzando equazioni teoriche, correlazioni empiriche o analogie, che vengono scelte in base al sistema in studio.\nTeoria di Chapman-Enskog.\nIl coefficiente di diffusione pu\u00f2 essere ricavato con l'approssimazione di Chapman-Enskog, valida nel caso di gas monoatomici in condizioni di bassa densit\u00e0.\nDall'applicazione di tale teoria discende che:\ndove:\nAnalogia di Chilton-Colburn.\nL'analogia di Chilton-Colburn esprime un legame tra le grandezze fisiche che regolano il trasferimento di materia e le grandezze fisiche che regolano il trasferimento di calore. Questa relazione pu\u00f2 essere utilizzata per stimare il coefficiente di scambio di materia facendo riferimento a un sistema in cui si abbia trasferimento di massa.\nL'analogia di Chilton-Colburn si pu\u00f2 scrivere nella forma:\nessendo:"}
{"id": "1648855", "revid": "838137", "url": "https://it.wikipedia.org/wiki?curid=1648855", "title": "Coalizione Canaria", "text": "La Coalizione Canaria (in spagnolo: \"Coalici\u00f3n Canaria\", CC) \u00e8 il partito nazionalista liberale delle Isole Canarie della Spagna.\nLa coalizione nasce nel 1993 dall'unione di diversi partiti nazionalisti, conservatori, progressisti ed indipendenti. Governa le Canarie dalla sua fondazione, quando sostitu\u00ec la vecchia amministrazione guidata dal PSOE rimossa da una mozione di sfiducia, al 2019. Governa anche le amministrazioni locali di Tenerife, Las Palmas de Gran Canaria e Fuerteventura e ha la maggioranza nella maggior parte dei consigli comunali nelle isole. Nelle Cortes Generales, ottiene 2 deputati e 5 senatori nel 2004, diventando il maggior partito dell'arcipelago.\nAttualmente ne \u00e8 presidente Paulino Rivero."}
{"id": "1648857", "revid": "339392", "url": "https://it.wikipedia.org/wiki?curid=1648857", "title": "Aeroporto O. Pierozzi di Brindisi", "text": ""}
{"id": "1648858", "revid": "91261", "url": "https://it.wikipedia.org/wiki?curid=1648858", "title": "Virtual Routing and Forwarding", "text": ""}
{"id": "1648862", "revid": "116944", "url": "https://it.wikipedia.org/wiki?curid=1648862", "title": "Riconoscimento di caratteri tramite inchiostro magnetico", "text": ""}
{"id": "1648869", "revid": "62004", "url": "https://it.wikipedia.org/wiki?curid=1648869", "title": "Mario Ricci (ciclista)", "text": " Professionista tra il 1938 e il 1950, vinse due edizioni del Giro di Lombardia e quattro tappe al Giro d'Italia.\nCarriera.\nCorse per la Maino (che fu suo sponsor individuale), la U.C. Modenese, la Legnano, la Tebag e la Viscontea, distinguendosi come velocista.\nLe principali vittorie furono il Giro di Lombardia nel 1941 e nel 1945, il Campionato italiano nel 1943, il Trofeo Matteotti nel 1945, la Coppa Bernocchi nel 1947 e nel 1949 e quattro tappe al Giro d'Italia tra il 1946 e il 1949. Alla Milano-Sanremo fu secondo nel 1941 e terzo nel 1946; al mondiale fu quarto nel 1946 e sesto nel 1948.\nFu commissario tecnico della nazionale italiana tra il 1967 e il 1972, con le vittorie di Vittorio Adorni nel 1968 ad Imola e di Marino Basso nel 1972 a Gap."}
{"id": "1648871", "revid": "1573940", "url": "https://it.wikipedia.org/wiki?curid=1648871", "title": "Chalcides", "text": "Chalcides \u00e8 un genere di sauri appartenente alla famiglia degli Scincidi.\nTassonomia.\nComprende le seguenti specie:"}
{"id": "1648874", "revid": "1369234", "url": "https://it.wikipedia.org/wiki?curid=1648874", "title": "Cancro corticale del castagno", "text": "Il cancro corticale \u00e8 una malattia necrotica a carico degli organi legnosi del castagno, causata dal fungo \"Cryphonectria parasitica\" (Murr.) Barr.\nStoria.\nDalla sua prima segnalazione nel giardino zoologico del Bronx a New York nel 1904, questa malattia si \u00e8 diffusa senza ostacoli in tutto l'areale del castagno americano (\"Castanea dentata\") causandone la quasi totale estinzione in pochi decenni. In Europa il cancro corticale \u00e8 stato segnalato per la prima volta nel 1938 nei pressi di Genova, ma ci\u00f2 non esclude che fosse gi\u00e0 presente da tempo nel vecchio continente. Nel dopoguerra era ormai segnalato nella maggior parte dei castagneti italiani e di l\u00ec, in un arco di tempo di circa 50 anni si era diffuso in tutto l'areale europeo del castagno. L'ultima segnalazione in ordine di tempo risale al 1992 in Germania (Heiniger e Rigling, 1994) sebbene dal 1967 la malattia era considerata gi\u00e0 presente nella maggior parte d'Europa. Attualmente solo alcune aree in Nord Europa e in Gran Bretagna non sono state raggiunte dalla malattia. In Europa il cancro corticale ha causato gravissimi danni al patrimonio castanicolo portando ad un progressivo abbandono della coltura nei decenni immediatamente successivi alla Seconda guerra mondiale. Fortunatamente le previsioni catastrofiche basate sull'esperienza Nord Americana non hanno avuto conferma nel Vecchio Continente, sia per la maggiore resistenza al cancro corticale del castagno europeo, sia per l'avvento dell'ipovirulenza esclusiva, fenomeno di controllo biologico naturale unico nel suo caso, che ha sottratto il castagno europeo al pericolo di estinzione a causa della malattia.\nSintomatologia.\nI sintomi tipici della malattia si manifestano su branche e rami di ogni ordine e sul fusto. \"C. parasitica\" \u00e8 un patogeno da ferita; ne consegue che i punti sulla pianta dove la malattia si manifesta con la maggior frequenza sono quelli pi\u00f9 facilmente suscettibili a ferite o microferite, come il parenchima all'ascella dei rami, le cicatrici in corrispondenza di rami spezzati o tagliati, la base delle piante (specialmente nei cedui e nei nuovi impianti), infine le ferite da innesto sulle giovani piante da frutto e quelle di potatura su piante di maggiori dimensioni. Inizialmente si notano aree rosso mattone leggermente depresse a margine irregolare in corrispondenza delle quali i tessuti corticali e cambiali fino al legno vengono invasi e uccisi dal fungo. Le aree necrotiche tendono ad allargarsi longitudinalmente e trasversalmente fino a circondare completamente l'organo colpito che dissecca e muore nella parte distale. Durante tale fase i tessuti necrosati sono sottoposti a forti tensioni dovute all'accrescimento dei tessuti sani circostanti e quindi si spaccano provocando i caratteristici cancri, cio\u00e8 aree di tessuto morto fessurato longitudinalmente pi\u00f9 o meno in profondit\u00e0. Spesso nei cancri pi\u00f9 vecchi, a causa della disidratazione dei tessuti, lembi di corteccia si distaccano mettendo a nudo il legno morto sottostante. Alla base del cancro frequentemente la pianta reagisce emettendo numerosi rametti epicormici che vengono generalmente uccisi dal fungo in breve tempo. \nDai tessuti morti erompono piccole pustole arancioni molto numerose che rappresentano le strutture riproduttive del parassita. \nUna singola pianta pu\u00f2 presentare numerosi cancri sia sul fusto sia sui rami. \nLa malattia \u00e8 facilmente riconoscibile anche osservando la pianta da lontano per la presenza di singoli rami o branche disseccate che possono portare foglie secche e ricci immaturi. Tutti gli organi legnosi della pianta, con l'esclusione delle radici, sono suscettibili alla malattia e con essi anche i ricci."}
{"id": "1648878", "revid": "599013", "url": "https://it.wikipedia.org/wiki?curid=1648878", "title": "Daniela Costian", "text": "A questa medaglia ne aggiunge anche una mondiale, vincendo l'argento ai campionati mondiali del 1993.\nBiografia.\nDaniela Costian ha gareggiato per la Romania, suo Paese natale, fino al 1990. Per questa nazione ha lanciato nel 1988 a 73,84 metri, tuttora suo primato personale e record nazionale.\nPer i colori dell'Australia ha lanciato al massimo a 68,72 metri, nel 1994, miglior prestazione mondiale di quella stagione e tuttora record continentale oceanico."}
{"id": "1648885", "revid": "439868", "url": "https://it.wikipedia.org/wiki?curid=1648885", "title": "George Snell", "text": ""}
{"id": "1648888", "revid": "66934", "url": "https://it.wikipedia.org/wiki?curid=1648888", "title": "George Davis Snell", "text": ""}
{"id": "1648889", "revid": "767487", "url": "https://it.wikipedia.org/wiki?curid=1648889", "title": "Dieci uomini coraggiosi", "text": "Dieci uomini coraggiosi (\"Ten Who Dared\") \u00e8 un film del 1960 prodotto da Walt Disney, diretto da William Beaudine e interpretato, tra gli altri, da John Beal, nel ruolo del protagonista (il maggiore John Wesley Powell) e da Brian Keith. Il film \u00e8 noto in Italia anche col titolo I dieci che osarono.\nTrama.\nIl film \u00e8 ambientato negli Stati Uniti, nel 1869.\nGrazie all'attivit\u00e0 di esploratori, militari e \"trapper\", il territorio americano \u00e8 ormai ben noto. Sulle carte, sono pochi i luoghi segnati con un esplicito \"Unexplored\" (inesplorato). Uno di questi luoghi ammantati di mistero ed evitati perch\u00e9 ritenuti pieni di pericoli \u00e8 il fiume Colorado.\nJohn Wesley Powell, ex maggiore nordista di enorme cultura scientifica, ma privo di un braccio, perso alla battaglia di Shiloh durante la guerra di secessione, raduna 9 uomini, tra cui il fratello Walter, segnato dai patimenti della prigionia sudista, e ottiene 4 barche per partire alla scoperta del Colorado.\nIl viaggio \u00e8 lungo e difficile. Durante il tragitto, una barca viene distrutta dagli occupanti ubriachi di whisky.\nL'incontro con \"Baker\", trapper marito di un'indiana e amico di Powell, che racconta di terribili cascate, fa abbandonare l'impresa ad uno degli uomini.\nAltri tre si ammutinano, proseguendo da soli il viaggio via terra fino a quando non vengono uccisi dagli indiani che li scambiano per gli assassini di una squaw.\nAlla fine Powell trova il punto dove il Colorado sbocca nel Lago Mead, concludendo la grande impresa con successo."}
{"id": "1648892", "revid": "716642", "url": "https://it.wikipedia.org/wiki?curid=1648892", "title": "Bruno Venturini (calciatore)", "text": " \nCarriera.\nInsieme al compagno di squadra Ercole Carzino fu l'unico giocatore della Sampierdarenese a giocare in Nazionale."}
{"id": "1648893", "revid": "486946", "url": "https://it.wikipedia.org/wiki?curid=1648893", "title": "Strage degli Alberti", "text": ""}
{"id": "1648894", "revid": "114334071", "url": "https://it.wikipedia.org/wiki?curid=1648894", "title": "Dinfna", "text": "Biografia.\nEra figlia di un capo pagano irlandese chiamato Damon, e di una bellissima donna, devota cristiana, il cui nome \u00e8 ignoto. La ragazza fu cresciuta sin dalla nascita da un prete, Gerebernus, che la battezz\u00f2. \nIl padre era affetto da qualche genere di malattia mentale; la madre mor\u00ec quando lei aveva 14 anni, e suo padre viaggi\u00f2 in tutto il mondo occidentale alla ricerca di un'altra donna, non trovandola; rincasato, vide che la figlia era bella quanto la madre e, reso folle dal dolore, cerc\u00f2 di sostituirla con lei. Dinfna, per sottrarsi alle sue mire incestuose, fugg\u00ec col suo anziano confessore Gerebernus nel continente e i due, sbarcati ad Anversa, raggiunsero i boschi che circondavano la foresta di Geel (ora in Belgio). Damon li insegu\u00ec, giungendo anch'egli in Belgio: ivi, un oste rifiut\u00f2 le sue monete straniere, sapendo che erano difficili da cambiare. Dato ch'era insolito per un taverniere di villaggio conoscere le valute straniere e che aveva gi\u00e0 visto la sua, Damon cap\u00ec che sua figlia era vicina, e concentr\u00f2 le ricerche nella zona. Li trov\u00f2 infine presso la Cappella di San Martino a Geel dove i due, credendosi al sicuro, si erano votati alla vita contemplativa. Decapit\u00f2 subito il sacerdote, e poi anche la figlia, quando questa rifiut\u00f2 nuovamente di arrendersi al genitore. \nAl momento della morte, Dinfna era solo quindicenne; i due santi vennero sepolti dalla gente del luogo dentro a una caverna, in semplici sarcofagi di pietra i cui resti esistono ancora. Le reliquie di Dinfna sono custodite a Geel, mentre quelle di Gerebernus a Xanten.\nCulto.\nSul luogo ove era avvenuto il martirio si susseguirono svariati miracoli, fra cui la cura di persone malate di mente o possedute, e anche le reliquie di Dinfna sono dette in possesso di tali capacit\u00e0: si tramanda che, durante la messa per la loro traslazione, tutti i malati di mente presenti siano stati guariti. La santa venne perci\u00f2 dichiarata patrona delle persone affette da malattie mentali (espressione che comprendeva allora anche disagi neurologici, quali sonnambulismo ed epilessia). Nel 1286 venne costruita, accanto alla cappella a lei dedicata, anche una casa per ospitare i sempre pi\u00f9 numerosi pellegrini, e in seguito un vero e proprio istituto psichiatrico, fondato nel IX secolo, attivo ancora oggi. Un santuario venne completato nel 1749. \nEssendo per\u00f2 i pellegrini che affluivano invocando una grazia sempre troppo numerosi, le autorit\u00e0 ecclesiastiche si rivolsero sin dagli inizi ai cittadini di Geel, chiedendo loro di condividere i loro sforzi e di aiutarli nel gestire i malati, seguendo anche l'esempio assistenziale di Gerebernus. Ci\u00f2 ha dato luogo lungo i secoli ad un famosissimo e unico metodo nel mondo di trattamento psichiatrico, in cui \u00e8 la cittadina stessa ad accudire i malati mentali, che sono (usando un termine moderno) deistituzionalizzati e partecipano alla vita sociale del paese; tale metodo \u00e8 ora diffuso, ma ai tempi era estremamente innovativo.\nNonostante Dinfna sia morta nel VII secolo, la sua agiografia fu scritta solo nel 1247 da un canonico della chiesa di Sant'Auberto a Cambrai, chiamato Piero; ufficialmente, egli bas\u00f2 il suo resoconto sulle tradizioni orali, ma pi\u00f9 probabilmente attinse al folclore locale.\nLa santa era in origine commemorata il 15 maggio, ma \u00e8 poi stata spostata al 30 dello stesso mese.\n\u00c8 patrona, oltre che delle persone affette da disagi mentali e neurologici, anche dei loro luoghi di cura e delle professioni mediche dedicate (come gli psichiatri), nonch\u00e9 delle principesse, delle vittime d'incesto e di stupro, per la perdita dei genitori e per la felicit\u00e0 in famiglia.\nBibliografia.\nRumbaut R. \"Saints and psychiatry\". \"Journal of Religion and Health\", volume 15, issue 1, 1976\nBersani FS, Riboni J, Prevete E, Borghi L. \"Geel e Santa Dinfna, una secolare tradizione di assistenza psichiatrica\". \"Giornale di storia\", volume 32, 2020\nForthomme B. \"Sainte Dympna et l'inceste\". Paris, \"L'Harmattan\", 2004\nDresvina J. \"Hagiography and idealism: St. Dympna of Geel, an uncanny saint\". In \"Anchoritism in the Middle Ages: texts and contexts\", Cardiff, \"University of Wales Press\", 2013\nVilla R. \"Incesti irlandesi e apoteosi brabantine\". \"Belfagor\", volume 63, 2008."}
{"id": "1648895", "revid": "573174", "url": "https://it.wikipedia.org/wiki?curid=1648895", "title": "Corte di San Giacomo", "text": "La Corte di San Giacomo (in inglese Court of St. James's, pi\u00f9 propriamente \"Corte del Palazzo di San Giacomo\") \u00e8 la definizione comune per la corte reale del Regno Unito. \nA rigore, la corte \u00e8 considerata risiedere ovunque risieda, anche temporaneamente, il Sovrano. Cos\u00ec le riunioni del Consiglio privato si tengono, di volta in volta, a Buckingham Palace, al Castello di Windsor (tipicamente durante la Pasqua), alla Sandringham House (tipicamente durante il Natale), all'Holyrood Palace, oppure al Castello di Balmoral, in Scozia, durante l'estate. \nParticolare importanza ha sempre avuto, come naturale, la residenza londinese. Per un lungo periodo, dal 1702 al 1837, coincidente con l'ascesa della Gran Bretagna a superpotenza, essa venne ospitata nel Palazzo di San Giacomo. Nel 1837 tale residenza venne trasferita in quella attuale di Buckingham Palace. Il vecchio palazzo ospita oggi il centro amministrativo del vasto patrimonio della casa reale. \nL'espressione \"Corte di San Giacomo\", tuttavia, gode di vasta popolarit\u00e0 e conserva rilevante valenza storica, in quanto largamente testimoniata nella letteratura d'epoca: una tradizione tanto potente che ancor oggi la corte britannica viene chiamata \"Court of St. James's\". L'espressione viene in particolare utilizzata in occasione della presentazione delle credenziali da parte degli ambasciatori di stati esteri, presso il sovrano britannico, con l'eccezione dei Paesi aderenti al Commonwealth: questi vengono definiti 'Alti Commissari' e accreditati \"presso il Regno Unito\" (\"to the United Kingdom\"), in quanto hanno condiviso con quest'ultimo, o ancora condividono (16 su 53: i \"Reami del Commonwealth\"), il medesimo capo di stato, nella persona del Sovrano britannico, attualmente Elisabetta II."}
{"id": "1648896", "revid": "320578", "url": "https://it.wikipedia.org/wiki?curid=1648896", "title": "Orrore a Crouch End", "text": ""}
{"id": "1648899", "revid": "124778394", "url": "https://it.wikipedia.org/wiki?curid=1648899", "title": "Parco d'Orl\u00e9ans", "text": "Il parco d'Orl\u00e9ans \u00e8 un giardino zoologico urbano di Palermo, adiacente a palazzo d'Orl\u00e9ans, gestito dalla Regione siciliana.\nSi tratta dell'unico parco ornitologico presente in Italia. Vi sono presenti dei grandi ficus macrophylla dalle radici volanti e 350 esemplari di 70 specie animali diverse, oltre a pesci e tartarughe.\nStoria.\nIl parco venne edificato a inizio Ottocento come riserva di palazzo d'Orl\u00e9ans, che dal 1947 \u00e8 sede della presidenza della Regione siciliana. Aveva originariamente una superficie complessiva di 46 ettari.\nOggi il parco \u00e8 grande circa tre ettari e mezzo, perch\u00e9 nel 1950 il conte di Parigi aveva venduto 40 ettari della tenuta all'Universit\u00e0 degli Studi di Palermo, dove oggi vi sorgono diverse facolt\u00e0.\nIl parco ornitologico.\nAcquisito dalla Regione nel 1955, e ultimato nel 1957, anno in cui il parco fu in effetti aperto alla cittadinanza, venne trasformato negli anni sessanta, con la collaborazione dell'ornitologo Salvatore Lauricella, in parco ornitologico. Nel 1974 venne trasferito in uso all'Azienda forestale della Regione, che provvide alla manutenzione..\nDal 2013 a seguito di un contenzioso su 1.200 dei 1.400 animali del parco, avviato dal presidente della Regione Rosario Crocetta, molti degli animali sono stati trasferiti a Pisa, al parco \"Le Dune\" di Ravenna, a \"Mirabilandia\", in Olanda e in Germania . Nel febbraio 2016 \u00e8 avvenuto il definitivo trasferimento coattivo di alcuni animali di propriet\u00e0 della societ\u00e0 di Nicola Lauricella, che si trovavano nel parco, che sono stati reintegrati da specie autoctone siciliane ad opera della Regione..\nNel 2015 sono stati effettuati dei lavori di messa in sicurezza della parte con gli alberi di alto fusto conclusi nel 2016 .\nDopo una controversia con la societ\u00e0 privata dei Lauricella durata dieci anni, gli animali e la gestione del parco sono stati affidati dal 2021 all'Istituto regionale sperimentale zootecnico per la Sicilia, grazie a una convenzione siglata con la Regione siciliana.\nLa cittadella universitaria.\nNell'area acquisita dell'universit\u00e0 si estende la cittadella universitaria. Procede lungo via Ernesto Basile, ed \u00e8 attraversata per tutta la sua lunghezza da viale delle Scienze.\nAl suo interno hanno sede la segreteria e le facolt\u00e0 di Agraria, Ingegneria, Economia, Architettura, Lettere e Filosofia e Scienze dell'educazione e della formazione. All'interno del campus \u00e8 presente uno dei dormitori, una mensa universitaria, punti ristoro e altri servizi. Sono inoltre presenti due aree verdi.\nNote.\nGiandini palazzo d'Orleans visitati da centinaia di famiglie"}
{"id": "1648900", "revid": "599013", "url": "https://it.wikipedia.org/wiki?curid=1648900", "title": "Mette Bergmann", "text": "Il suo miglior lancio \u00e8 stato un 69,68 m, ottenuto nel maggio 1995 a Flor\u00f8, miglior prestazione mondiale stagionale e tuttora record norvegese."}
{"id": "1648901", "revid": "92723", "url": "https://it.wikipedia.org/wiki?curid=1648901", "title": "Eparchia di Detroit", "text": ""}
{"id": "1648902", "revid": "124704736", "url": "https://it.wikipedia.org/wiki?curid=1648902", "title": "Itieli", "text": "Itieli \u00e8 una frazione del comune di Narni, in provincia di Terni, posta a 582 , sulla costa di una collina, che da un lato digrada a precipizio sulla valle sottostante ed ha un'ottima vista sulla conca ternana.\nSecondo i dati del censimento Istat del 2001, gli abitanti sono 79.\nStoria.\nSin dall'Alto Medioevo fu dominio della famiglia degli Itiuli e veniva infatti identificato come \"Castrum Ithiulorum\" nei documenti del XIII e XIV secolo. Posizionato sulla linea di demarcazione tra i territori di Narni e Terni, \u00e8 stato pi\u00f9 volte soggetto ad assalti.\nFin dal XII secolo gravit\u00f2 nella sfera d'influenza narnese, anche se poi pass\u00f2 alcune volte con lo Stato della Chiesa, a seconda della convenienza nel pagamento delle tasse.\nEconomia e manifestazioni.\n\u00c8 circondato da un ambiente boschivo molto esteso, che \u00e8 da lungo tempo di propriet\u00e0 della comunit\u00e0 locale, che lo ha saputo sfruttare con parsimonia. Anche la sua produzione agricola \u00e8 stata molto intensa, soprattutto nel passato, quando molti abitanti erano autorizzati a vendere le loro merci agricole a Narni.\nNel mese di agosto si svolge la sagra \"Agosto Itielese\". Nel mese di dicembre si svolge una festa religiosa che vede una statua di san Nicola andare da Itieli fino alla citt\u00e0 di Narni.\nIl terzo sabato di maggio, a ridosso della \"Corsa all'Anello\" di Narni, si svolgono i festeggiamenti in onore dello stesso san Nicola, caratterizzati dalla suggestiva \"Intussata\", ovvero una processione religiosa notturna attorno al monte Censo, illuminata da fiaccole (le \"intusse\") costruite artigianalmente e sapientemente dagli abitanti."}
{"id": "1648908", "revid": "6923", "url": "https://it.wikipedia.org/wiki?curid=1648908", "title": "Museo Gustave Moreau", "text": "Il Museo Gustave Moreau (\"Mus\u00e9e Gustave Moreau\") \u00e8 un museo parigino interamente dedicato al precursore del Simbolismo francese, Gustave Moreau.\nPredisposto dallo stesso artista, esso occupa la casa, ubicata in Rue de la Rochefoucauld, che Gustave Moreau abit\u00f2 per quasi cinquant'anni e custodisce pi\u00f9 di 14000 opere dell'artista fra tele, opere incompiute, acquerelli e schizzi. Fra le opere di maggior rilievo \"L'apparizione\", \"Gli unicorni\", \"Giove e Semele\".\nLa decisione di creare un museo dedicato al proprio lavoro avrebbe avuto origine nel 1862 da una riflessione che possiamo ritrovare nella raccolta degli scritti: \"Ce soir 24 d\u00e9cembre 1862. Je pense \u00e0 ma mort et au sort de mes pauvres petits travaux et de toutes ces compositions que je prends la peine de r\u00e9unir. S\u00e9par\u00e9es, elles p\u00e9rissent ; prises ensemble, elles donnent un peu l'id\u00e9e de ce que j'\u00e9tais comme artiste et du milieu dans lequel je me plaisais \u00e0 r\u00eaver\". Pensieroso riguardo alla sorte del suo lavoro e assalito dal timore che dopo la sua morte la multiforme congerie della sua produzione venisse smembrata, avrebbe difatti concepito una istituzione museale che tutelasse il suo mondo.\nMigliaia, fra opere grafiche e pittoriche su carta sono esposte su pannelli mobili; lo stesso Moreau ha progettato una struttura rotante per l'esposizione degli acquerelli. Gustave Moreau muore il 18 aprile 1898. Lo Stato francese ne ha accettato il lascito nel 1902. Il museo ha aperto le porte al pubblico 14 gennaio 1903. Georges Rouault, allievo prediletto dell'artista, ne \u00e8 divenuto il primo curatore fino alle sue dimissioni nel 1922. Il museo \u00e8 gestito dal 2002 da Marie-C\u00e9cile Forest."}
{"id": "1648916", "revid": "1793900", "url": "https://it.wikipedia.org/wiki?curid=1648916", "title": "Fort Sheridan", "text": "Fort Sheridan era un'installazione dell'esercito degli Stati Uniti situata nello stato dell'Illinois. Inizialmente era conosciuto come Camp Highwood ma, dopo la guerra di secessione americana, prese il nome del Generale di cavalleria Philip Henry Sheridan."}
{"id": "1648917", "revid": "110157", "url": "https://it.wikipedia.org/wiki?curid=1648917", "title": "The Complete Collection (Lisa Stansfield)", "text": "The Complete Collection \u00e8 un cofanetto, pubblicato nel giugno 2003, dalla casa discografica BMG / Arista, che raccoglie tutti gli album di inediti di studio realizzati dalla cantante pop / soul inglese Lisa Stansfield (il cui contratto con la major scade proprio nel 2003), alle cui originarie track listing si aggiungono una serie di remix, rarit\u00e0, bonus tracks ed una canzone inedita.\nLa collection in dettaglio.\nPi\u00f9 dettagliatamente, il cofanetto, in edizione limitata, che raccoglie i primi cinque album della cantante britannica, rimasterizzati e in digipak, contiene in totale 92 tracce, tra cui 15 bonus tracks: la versione del singolo di \"People Hold On\", \"My Apple Heart\", \"Lay Me Down\" e \"Something's Happenin'\" dall'album di debutto del 1989, \"Affection\"; \"Whenever You're Gone\", \"Everything Will Get Better\" e il \u00abFrankie Knuckles Remix\u00bb di \"Change\" dal secondo long playing, \"Real Love\" del 1991; \"Gonna Try It Anyway\", il duetto \"Dream Away\" con la star americana Babyface e il \u00abNo Preservatives Remix by Roger Sanchez\u00bb della title track \"So Natural\" da \"So Natural\" del 2003; il \u00abBootleg Mix\u00bb dei Dirty Rotten Scoundrels di \"People Hold On\", \"Breathtaking\" e \"Baby Come Back\" dall'eponimo quarto lavoro del 1997, \"Lisa Stansfield\"; \"All Over Me\", \"Can't Wait to\" e \"You Get Me\" dal quinto album, \"Face Up\", del 2001.\nLa \u00abcollezione completa\u00bb comprende inoltre un esclusivo bonus disc, intitolato \"Live/Rare/Mixed\", contenente un totale di 10 tracce, dalle canzoni del primo gruppo di Lisa, Ian e Andy Morris, i Blue Zone, \"There Was I\", \"Dirty Talk\" e \"The Answer\" (quest'ultima mai pubblicata prima), gli introvabili lati B \"Sing It\" e \"Big Thing\", e le registrazioni \"live\" di \"Tenderly\" e del medley \"Live Together/Young Hearts Run Free\" (entrambe realizzate in un concerto tenuto da Lisa a Wembley nel 1992, di cui esiste l'intera \"performance\" in VHS).\nTracce.\nN.B.: le bonus tracks sono contrassegnate da [*], mentre [#] indica l'unico brano inedito incluso nella multi-compilation."}
{"id": "1648918", "revid": "1602064", "url": "https://it.wikipedia.org/wiki?curid=1648918", "title": "Parco nazionale di Chitwan", "text": "Il parco nazionale di Chitwan \u00e8 un parco nazionale del Nepal. Si estende su un'area di 932\u00a0km\u00b2 ed \u00e8 il parco nazionale pi\u00f9 antico del paese. Si trova nel Nepal centro-meridionale, e comprende parti dei distretti di Chitwan, Nawalparasi, Parsa e Makwanpur. I centri abitati pi\u00f9 vicini sono quelli di Bharatpur e Ratnanagar, nei rispettivi villaggi di Meghauli e Sauraha si trovano gli accessi al parco. \nStoria.\nFu creato nel 1973 con una superficie iniziale di 544\u00a0km\u00b2 che vennero estesi agli attuali 932 nel 1977. Nel 1984 \u00e8 stato incluso nella patrimonio dell'umanit\u00e0 dell'UNESCO, nel 1997 \u00e8 stata creata un'area contigua (\"buffer zone\") di altri 750\u00a0km\u00b2 che a sua volta comprende un sito Ramsar.\nGeografia.\nIl parco si estende nella parte centromerdionale del Terai, una pianura subtropicale alle pendici dei rilievi del Shivalik. \nL'area del parco \u00e8 compresa tra i fiumi Narayani e Rapti a nord e il fiume Reu e il confine con l'India a sud, nel parco si trovano due catene di colline, le colline Churia che si estendono verso est dai 150 m agli oltre 800 m s.l.m. e le colline Sumeswar nella parte occidentale del parco, meno elevate ma pi\u00f9 rocciose. A est il parco confina con la Riserva di Parsa. La \"buffer zone\" \u00e8 composta da terreni e foreste di propriet\u00e0 privata contigue al parco, all'interno della \"buffer zone\" si trova il lago Beeshazar divenuto un'area umida tutelata dalla Convenzione di Ramsar.\nFlora e fauna.\nIl parco \u00e8 ricco di flora e fauna, tra cui una delle ultime popolazioni di rinoceronte indiano a corno unico e di tigre del Bengala. L'area viene chiamata anche \"Foresta Quattro Miglia\" (\u091a\u093e\u0930 \u0915\u094b\u0938\u0947 \u091d\u093e\u0921\u0940). Venne in passato usata per la caccia grossa, e fino al 1951 rimase riserva di caccia reale. Nel parco si praticano canoa, cavalcata di elefanti e visite guidate.\nAd est si trova la riserva di Parsa (49.900 ha) oltre cui c'\u00e8 la riserva di caccia Bara (25.900 ha). A sud il Chitwan confina con la riserva indiana di Valmiki.\nLa vegetazione \u00e8 composta da foreste decidue, soprattutto di sal. I pini dominano Siwalik. Nelle pianure bagnate dai grandi fiumi, di nome Rapti, Reu e Narayani, vi sono fondi coperti da erba degli elefanti che si alterna con una foresta pluviale.\nIl parco di Chitwan ospita almeno 43 specie di mammiferi, 450 di uccelli e 45 di anfibi e rettili. Elefanti e rinoceronti indiani sono le specie pi\u00f9 grandi che si trovano nel parco, ma vi sono anche altri erbivori, gaur, sambar, muntjac indiani, cervi chital, cervi porcini, sirau di Sumatra, antilopi quadricorne e cinghiali selvatici. Questi animali vengono cacciati da tre grandi predatori, leopardi, cani selvatici e tigri, e da mangiatori di carogne quali iene striate. \nGli orsi labiati sono tra le principali attrazioni del parco. I piccoli carnivori sono sciacalli dorati, martore dalla gola gialla, tassi del miele, lontre dal pelo liscio, piccole e grandi civette indiane, civette comuni, piccole anguste indiane, manguste indiane grigie, manguste mangiatrici di granchi, gatti del Bengala, gatti marmorati e gatti pescatori. Tra gli altri mammiferi ricordiamo macachi rhesus, lemuri grigi, scoiattoli settentrionali delle palme, scoiattoli volanti giganti, porcospini indiani, lepri ispide, lepri indiane e delfini del Gange.\nTra i rettili pi\u00f9 grandi troviamo coccodrilli e pitoni indiani.\nL'unico branco di rinoceronti fu oggetto della trasmissione \"The Jeff Corwin Experience\" nell'episodio 11 della seconda stagione. Questo parco nazionale si trova a soli 10 chilometri da Bharatpur e dal suo aeroporto."}
{"id": "1648921", "revid": "124080148", "url": "https://it.wikipedia.org/wiki?curid=1648921", "title": "Marta Boneschi", "text": "Biografia.\nHa lavorato nel giornalismo per oltre un quarto di secolo, scrivendo dal 1991 a 1994 sul quotidiano \"L'Indipendente\". \nNel 1995 esce il suo primo saggio, \"Poveri ma belli\"; da allora si dedica completamente alla scrittura di libri. Campi d'interesse della Boneschi sono la storia del costume italiano, in particolare l'evoluzione della condizione femminile e dei costumi sessuali, le biografie di donne italiane tra Settecento e Novecento, la storia della citt\u00e0 di Milano. \nHa collaborato con History Channel per il programma \"Storia proibita del '900 italiano\"."}
{"id": "1648923", "revid": "1812835", "url": "https://it.wikipedia.org/wiki?curid=1648923", "title": "Rosanna Carteri", "text": "Biografia.\nVeronese di nascita, ma padovana d'adozione, dopo aver vinto un concorso lirico indetto dalla Rai, esord\u00ec nel 1949, a soli 19 anni, nel ruolo di Elsa in \"Lohengrin\" alle Terme di Caracalla, divenendo ben presto uno dei giovani soprani pi\u00f9 apprezzati in personaggi come Alice, Micaela, Li\u00f9, Marguerite, cui seguirono ruoli sempre pi\u00f9 importanti, come Desdemona e Violetta.\nNel 1951, in \"La Cecchina ossia La buona figliuola\" di Niccol\u00f2 Piccinni, debutt\u00f2 alla Scala, dove fu presente regolarmente fino ai primi anni sessanta in titoli come \"La boh\u00e8me\", \"L'elisir d'amore\", \"Turandot\" (Li\u00f9). Nel 1952 debutt\u00f2 al Festival di Salisburgo come Desdemona, con la direzione di Wilhelm Furtw\u00e4ngler, e nel 1954 negli Stati Uniti, all'Opera di San Francisco, come Mim\u00ec. Nel 1960 esord\u00ec alla Royal Opera House di Londra in \"Tosca\" e nel 1961 all'Opera di Parigi ne \"La traviata\". Interpret\u00f2 anche opere contemporanee: \"Ifigenia\" e \"Il calzare d'argento\" di Ildebrando Pizzetti, \"Proserpina e lo straniero\" di Juan Jos\u00e9 Castro, \"Il mercante di Venezia\" di Mario Castelnuovo-Tedesco.\nFu protagonista di diverse edizioni televisive: \"Otello\", \"La traviata\", \"Manon\", \"Falstaff\", \"Le nozze di Figaro\". Nel 1953 fece parte del cast del film \"Puccini\" ed ebbe anche una parentesi nella musica leggera, incidendo nel 1960 per la Columbia un 45 giri con due canzoni in gara quell'anno al Festival di Sanremo: \"\u00c8 vero\" e \"Quando vien la sera\". In quello stesso anno fu protagonista di una serie di Carosello per la Plasmon, dedicata alle pi\u00f9 famose ninne nanne. \nNel 1966, a soli 36 anni, annunci\u00f2 il ritiro dalle scene, ritiro durato fino al 1971, quando riapparve per breve tempo per poche esibizioni, abbandonando poi definitivamente l'attivit\u00e0 artistica. Nel 1975, seguendo il marito industriale, si trasfer\u00ec a Monte Carlo, dove si spense alle soglie dei novant'anni."}
{"id": "1648925", "revid": "105499770", "url": "https://it.wikipedia.org/wiki?curid=1648925", "title": "Bandiera del Qu\u00e9bec", "text": "La bandiera del Qu\u00e9bec, chiamata \"le fleurdelis\u00e9\", fu adottata dal governo del Qu\u00e9bec, durante l'amministrazione di Maurice Duplessis. Fu mostrata per la prima volta il 21 gennaio 1948, nel parlamento del Qu\u00e9bec nella citt\u00e0 di Qu\u00e9bec.\nLa bandiera ha sfondo azzurro con quattro gigli bianchi divisi da una croce bianca.\nIl simbolo del giglio e il colore bianco della croce derivano dalla bandiera del Regno di Francia, lo sfondo azzurro con i quattro gigli deriva da una bandiera che si racconta fosse portata dalla milizia franco-canadese del generale Luis-Joseph de Montcalm che vinse la battaglia di Carillon.\nLa bandiera azzurra con i quattro gigli era simbolo di purezza e originariamente rappresentava la Vergine Maria."}
{"id": "1648929", "revid": "729019", "url": "https://it.wikipedia.org/wiki?curid=1648929", "title": "Squadriglia 19", "text": "Squadriglia 19 o Volo 19 era la designazione di un gruppo di cinque aerosiluranti Grumman TBF Avenger che scomparvero il 5 dicembre 1945 durante un'esercitazione della Marina statunitense. La missione era chiamata \"Problema di navigazione n\u00b0 1\", una combinazione di bombardamento e navigazione, che era stata pianificata anche per altri equipaggi quel giorno.\nQualche problema di natura sconosciuta aveva portato Charles Carroll Taylor (l'aviatore assegnato a funzioni di istruttore della squadra durante l'esercitazione) a giungere in ritardo al briefing pre-decollo con la richiesta di essere sollevato dall'incarico (richiesta poi non accettata per mancanza di un sostituto) e successivamente, durante la missione vera e propria, la sua confusione e le sue paure irrazionali peggiorarono la situazione degli allievi aviatori portandoli lontani dalla costa\nTutti i 14 aviatori del volo scomparvero, assieme ai 13 membri dell'equipaggio di un PBM Mariner che esplose in volo mentre stava cercando i dispersi. Gli investigatori conclusero che i membri del Volo 19 si disorientarono e affondarono in acque agitate quando i loro velivoli terminarono il carburante, mentre il PBM fu vittima di un guasto meccanico. Alcuni contestarono negli anni successivi questa versione ufficiale della Marina ed altri come Charles Berlitz e Richard Winer utilizzarono informazioni apparse su \"American Legion Magazine\" e proprie ricerche per pubblicare delle spiegazioni che diedero inizio al mito del triangolo delle Bermude.\nProblema di Navigazione n\u00ba 1.\nIl Volo 19 stava effettuando una normale esercitazione di routine per valutare la navigazione e le operazioni di combattimento degli allievi. Il leader della formazione Charles Carroll Taylor possedeva circa 2500 ore di volo, la maggior parte in aerei di quel tipo, mentre gli studenti possedevano in totale 300 ore di volo, di cui 60 nell'Avenger. Taylor era recentemente stato trasferito da Miami dove era impiegato come istruttore, mentre gli studenti recentemente avevano completato altre missioni di esercitazioni nell'area dove si svolse l'esercitazione \"Problema di Navigazione n\u00b01\". Ogni aereo aveva il pieno di carburante.\nLa navigazione della rotta era stabilita per insegnare i principi di \"Navigazione stimata\" (\"Dead reckoning\"), che comprendevano il calcolo, tra le altre cose, degli intervalli di tempo. L'apparente mancanza di strumenti di misurazione del tempo non era causa di preoccupazione poich\u00e9 si era presunto che ogni membro dell'equipaggio possedesse il proprio orologio. Il decollo era previsto per le 13:45 ora locale, ma il ritardo di Taylor spost\u00f2 l'inizio dell'esercitazione alle 14:10. Il tempo era descritto come \"...favorevole, mare da moderato ad agitato\". Nella missione Taylor era supervisore, piuttosto che leader della formazione, e non doveva intervenire a meno di un errore degli allievi. Con un pilota addestrato come leader, l'esercizio includeva una rotta triangolare e il ritorno a Fort Lauderdale. Dopo il decollo essi avrebbero dovuto volare a est per 90\u00a0km (56 miglia) fino a \"Hens e Chickens Shoals\" dove era prevista l'esercitazione di bombardamento. Il volo avrebbe dovuto continuare verso est per altri 108\u00a0km (67 miglia) prima di girare e seguire una rotta per 346\u00b0 per 117\u00a0km (73 miglia), sorvolando l'isola di Grand Bahama. Infine, i velivoli avrebbero preso una rotta di 241\u00b0 per 193\u00a0km (120 miglia), che li avrebbe riportati alla base di Fort Lauderdale.\nLe conversazioni radio tra i piloti erano rintracciabili dalla base e dagli altri aerei presenti nella zona. \u00c8 noto che le operazioni di esercitazione nel bombardamento erano state completate con successo attorno alle 15:00, quando un pilota richiese il permesso di sganciare l'ultima bomba, indicando che stavano procedendo lungo il primo passaggio. Quaranta minuti dopo un altro istruttore di volo, il tenente Robert F. Fox nel FT-74, che era assieme al suo gruppo di allievi durante una esercitazione dello stesso tipo ricevette una trasmissione non identificata. Una voce maschile chiese a Powers (uno degli allievi) la lettura della bussola. La risposta registrata fu:\nFox trasmise:\nDopo qualche momento la risposta fu una richiesta da parte degli altri allievi di suggerimenti. FT-74 tent\u00f2 ancora, e un velivolo identificato come FT-28 (Taylor) rispose.\nFT-74 inform\u00f2 la base che degli aerei erano dispersi, poi sugger\u00ec a Taylor di mettere il sole sulla sua ala di babordo e volare verso nord lungo la costa fino a Fort Lauderdale. La base chiese se l'aereo del leader della formazione era equipaggiato con un trasmettitore IFF standard, in modo da poterlo usare per triangolare la posizione del volo, ma il messaggio non venne confermato da FT-28. Invece, alle 16:45 Ft-28 trasmise\nVenne indicato a Taylor di trasmettere sulla frequenza di 4805 kHz, ma l'ordine non venne confermato, quindi gli venne chiesto di commutare su 3000\u00a0kHz, la frequenza di ricerca e recupero. Taylor rispose\nAlle 16:56 Taylor non conferm\u00f2 la ricezione di un'altra richiesta di attivare il proprio trasmettitore per YG, se ne fosse stato provvisto. Alcuni minuti dopo venne captato mentre trasmetteva per radio\nCirca allo stesso istante, venne ricevuta una trasmissione da parte di due allievi\nQuando il tempo inizi\u00f2 a peggiorare, i contatti radio divennero intermittenti, e si pensa che i cinque aerei fossero in quel momento circa 322\u00a0km (200 miglia) a est dalla penisola della Florida.\nTaylor richiese un controllo del meteo alle 17:24. Alle 17:50 diverse stazioni radio sulla terraferma triangolarono la posizione del gruppo di aerei all'interno di un raggio di 161\u00a0km (100 miglia) centrato sulle coordinate . Il volo 19 era a nord delle Bahama e ben fuori dalle coste della Florida, ma nessuno pens\u00f2 di trasmettere questa informazione in modo ripetuto. Alle 18:04 Taylor trasmise\nIn quel momento, le condizioni meteorologiche erano ancora peggiorate e il sole era tramontato. Verso le 18:20 venne ricevuto l'ultimo messaggio di Taylor, che trasmise\nNello stesso istante, nella stessa area, la SS \"Viscount Empire\", una nave mercantile, trasmise che era in acque agitate e con venti sostenuti a nordest delle Bahamas, dove il gruppo di aerei stava per affondare.\nPBM-5 (BuNo 59225).\nPrecedentemente, quando divenne palese la scomparsa degli aerei, vennero allertate diverse basi aeree, aerei e mercantili. Un Consolidated PBY Catalina part\u00ec dopo le 18:00 per cercare gli aerei e guidarli alla base nel caso li avesse localizzati. Dopo il tramonto, due Martin Mariner precedentemente destinati ad un volo di esercitazione vennero inviati per effettuare dei percorsi di ricerca ad ovest delle coordinate . Il PBM-5 BuNo 59225 decoll\u00f2 alle 19:27 dalla Base di Banana River, invi\u00f2 un messaggio radio di routine alle 19:30 e vennero persi i contatti.\nAlle 19:50 la petroliera SS \"Gaines Mills\" rifer\u00ec una esplosione in aria, con fiamme che bruciarono sull'acqua per 10 minuti. La posizione indicata era . Il capitano Shonna Stanley comunic\u00f2 che stava cercando delle macchie d'olio in acqua per recuperare degli eventuali sopravvissuti, ma non ne furono trovati. Anche la USS \"Solomons\" rifer\u00ec l'esplosione nell'esatta posizione dove l'aereo scomparve dai radar. L'incidente provoc\u00f2 dunque la morte dell'intero equipaggio formato da 13 persone.\nIndagini.\nIl rapporto investigativo pubblicato pochi mesi dopo contenne diverse osservazioni.\nIl rapporto venne successivamente modificato, indicando \"cause sconosciute\" per l'incidente. Questo avvenne dopo che la madre di Taylor ebbe accusato la Marina di aver scorrettamente infamato suo figlio per la perdita di cinque aerei e 14 persone, senza possedere i corpi o gli aerei come prova.\nSe gli aerei fossero stati dove Taylor pensava, allora avrebbero potuto raggiungere le coste della Florida in 10 o 20 minuti. Tuttavia, una successiva ricostruzione dell'incidente mostr\u00f2 che le isole viste da Taylor erano probabilmente le Bahamas, molto pi\u00f9 a nordest delle isole Keys e che gli aerei erano esattamente dove avrebbero dovuto essere. Gli investigatori scoprirono che a causa della convinzione di Taylor di essere su una rotta verso la Florida, Taylor guid\u00f2 il volo ulteriormente a nordest lontano dalla costa. Inoltre, era generalmente noto alla base di Fort Lauderdale che se un pilota si perdeva in mare doveva puntare a 270 gradi ovest (o verso il sole che tramontava se accadeva nel pomeriggio e la bussola era fuori uso). Nel momento in cui gli aerei virarono effettivamente verso ovest erano troppo lontani dalle coste e avevano oltrepassato l'autonomia di carburante. Questo fattore, combinato con il maltempo, diminu\u00ec molto le speranze di salvataggio, anche se gli aviatori fossero riusciti a rimanere a galla.\nRelitti degli aerei.\nNel 1986 venne trovato il relitto di un Avenger fuori dalle coste della Florida durante le ricerche dei resti dello Space Shuttle Challenger. Joh Myer, un archeologo dell'aviazione, recuper\u00f2 il relitto dal fondo dell'oceano Atlantico nel 1990, pensando di aver trovato uno degli aerei scomparsi, ma non pot\u00e9 essere compiuta un'identificazione. Nel 1991 i relitti di cinque Avenger vennero trovati nei pressi delle coste della Florida, ma i numeri di serie dei motori rivelarono che non appartenevano al Volo 19. Nel 1992 un'altra spedizione localizz\u00f2 dei relitti sparsi sul fondo dell'oceano, ma non furono possibili identificazioni. Nell'ultimo decennio, i ricercatori hanno espanso le aree di ricerca spingendosi pi\u00f9 a est in pieno oceano. \u00c8 stato determinato attraverso i registri della marina che vari aerei, tra cui il gruppo di cinque velivoli, dichiarati inadatti alle riparazioni, alla manutenzione oppure ritenuti obsoleti vennero semplicemente buttati in mare.\nIl triangolo delle Bermude.\nUn articolo nel giugno 1973 dell\"'Naval Aviation News\" descrive la storia della scomparsa del Volo 19:\nQuesta versione pu\u00f2 essere fatta risalire ad un numero del magazine \"American Legion\" dell'aprile 1962, nel quale l'autore Allen W. Eckert per la prima volta scrisse la storia \"popolare\" sulla scomparsa degli aerei. Tra le sue affermazioni c'\u00e8 anche quella secondo la quale Taylor venne sentito dire \"Stiamo entrando nell'acqua bianca, niente sembra giusto. Non so dove siamo, l'acqua \u00e8 verde, non bianca\". Venne anche detto che la commissione di inchiesta afferm\u00f2 che gli aerei scomparvero come se fossero \"volati verso Marte\". L'articolo di Eckert, intitolato \"The Lost patrol\" fu il primo a ipotizzare elementi soprannaturali connessi con il Volo 19, ma fu un altro autore, Vincent Gaddis, che scriveva per la rivista \"Argosy\" ad inserire il Volo 19 tra le scomparse misteriose e coni\u00f2 il termine \"Il mortale triangolo delle Bermude\". Egli scrisse un libro pi\u00f9 dettagliato l'anno successivo, intitolato \"Invisible Horizons\". In seguito altri scrittori seguirono in questa teoria con le proprie opere: John Wallace Spencer (\"Limbo of the Lost\", 1969), Charles Berlitz (\"The bermuda Triangle\", 1974), Richard Winer (\"The Devil Triangle\", 1974) e molti altri. Tutti conservarono alcuni elementi soprannaturali sottolineati da Eckert. Berlitz, nipote di un celebre linguista e autore di vari libri su fenomeni soprannaturali, attribu\u00ec la scomparsa degli aerei a forze sconosciute, nonostante l'assenza di prove a suo favore. Il destino del Volo 19 fu una delle scomparse avvenute nel triangolo delle Bermude citate nel film \"Incontri ravvicinati del terzo tipo\" del 1977."}
{"id": "1648930", "revid": "599013", "url": "https://it.wikipedia.org/wiki?curid=1648930", "title": "Galassia Gutenberg", "text": "Galassia Gutenberg era una fiera del libro italiana che si svolgeva in primavera a Napoli.\nStoria.\nLa fiera fu ideata dall'editore Franco Liguori che pensava ad una pi\u00f9 ampia kermesse dove il lettore sarebbe stato coinvolto in discussioni collaborative e non sarebbe stato pi\u00f9 solo uno spettatore passivo di letteratura. Fin dalla prima edizione si \u00e8 deciso di introdurre un tema di base e di accompagnare le esposizioni con dei dibattiti e delle conferenze da tenersi anche presso le scuole che periodicamente partecipano all'evento come, ad es., la rassegna dei taccuini di viaggio e \"BookCrossing\".\nIl nome richiama un'opera del sociologo canadese Marshall McLuhan, \"\", nella quale si narra dell'importanza dei mass media nella storia dell'umanit\u00e0. L'evento era parte delle attivit\u00e0 dell'associazione napoletana omonima che lo organizzava al fine di promuovere il libro, la lettura, la cultura e i linguaggi multimediali.\nNel 2010 l'evento non si svolse come di consueto ed al suo posto fu organizzato nel 2011 il 1\u00ba Salone Mediterraneo del libro presso il Vulcano Buono. Quest'ultimo Salone ebbe solo la Prima Edizione.\nEmerografia.\n\u201c\u201dIl Mattino\u201d, 12 febbraio 2006, \"La rosa dei venti soffia su Galassia\"."}
{"id": "1648931", "revid": "124123", "url": "https://it.wikipedia.org/wiki?curid=1648931", "title": "Nati nel 1076", "text": ""}
{"id": "1648932", "revid": "196159", "url": "https://it.wikipedia.org/wiki?curid=1648932", "title": "Egon Rusina", "text": "Biografia.\nFiglio dell'attivista Alex Moroder di origine ladina, si form\u00f2 alla scuola d'arte di Ortisei e in seguito, nel 1967-68, al Magistero d'arte di Firenze.\nOpere.\nPratica assiduamente l'incisione; uno dei suoi lavori pi\u00f9 rappresentativi \u00e8 il ciclo \"Fem engine\" (1971-72), composto da xilografie in cui rappresenta figure umane ibridate con componenti meccaniche, a creare un effetto visionario di contrapposizione fra la sensualit\u00e0 delle donne e la freddezza delle macchine.\nOpere di tema erotico.\nCre\u00f2 \"La Bella Addormentata\", un ciclo di pitture erotiche. Nello stesso tempo compose il ciclo \"Fortuna\", ispirato ad Albrecht D\u00fcrer. Nel 1993 venne inaugurata dalla scrittrice Inga Hosp, nel Museo Comunale di Chiusa, una parte del ciclo erotico \"La Bella Addormentata\".\nOpere satiriche.\nDal 1980 al 1990 Rusina esegu\u00ec performance e caricature a sfondo sociale e politico.\nInizi\u00f2 un'attivit\u00e0 per i giornali \"Alto Adige\", \"Usc di Ladins\", \"FF Illustrierte\", \"Skolast\", \"S\u00fcdtiroler Arbeiterzeitung\", \"Alternative\", \"Sturzfl\u00fcge\", \"Distel\", \"Neue S\u00fcdtiroler Tageszeitung\" e \"Il Mattino\". Nel 1981 fond\u00f2 il mensile satirico gardenese \"L Brunsin\". In una mostra collettiva nel 1983 nel castello di Presule a Fi\u00e8 allo Sciliar, venne distrutta una sua installazione sul tema della caccia alle streghe. Come caricaturista lavor\u00f2 assiduamente col nuovo giornale di Bolzano \"Il Mattino dell'Alto Adige\". Lavor\u00f2 come cartoonista al settimanale di lingua tedesca \"S\u00fcdtirol Profil\" nel 1993.\nPubblic\u00f2 un'edizione satirica delle tradizionali carte da gioco da \"Watten\" tirolesi, dove rappresentava i personaggi dell'ambiente politico, sportivo e culturale dell'Alto Adige. Nel 1997 il settimanale \"FF\" pubblic\u00f2 il libretto \"Viecherei\" (ovvero bestialit\u00e0), raccolta di caricature, pubblicate dal 1991-1997 in vari giornali e settimanali dell'Alto Adige. Nel 2002, nella nuova edizione di carte da gioco tirolesi, le figure tradizionali erano sostituite da conosciute donne dell'Alto Adige. Nel castello Trostburg a Ponte Gardena espose il tema \"Donna\" con caricature, satire e con le carte da gioco. \nUna terza versione di carte da gioco tirolesi usc\u00ec nel novembre 2009 con caricature di politici e personaggi prevalentemente sudtirolesi.\nOpere di soggetto montano.\nNel 2002 nel Circolo di Ortisei espose il tema figurativo \"Il monte Seceda\".\nPartecip\u00f2 nel 2002 alla collettiva \"\"Bella vista\". Visioni della montagna da Segantini a Weinberger\", tenuta a Merano."}
{"id": "1648933", "revid": "124123", "url": "https://it.wikipedia.org/wiki?curid=1648933", "title": "Nati nel 1143", "text": ""}
{"id": "1648934", "revid": "124123", "url": "https://it.wikipedia.org/wiki?curid=1648934", "title": "Nati nel 1152", "text": ""}
{"id": "1648942", "revid": "161374", "url": "https://it.wikipedia.org/wiki?curid=1648942", "title": "Eparchia di San Diego", "text": ""}
{"id": "1648943", "revid": "101356421", "url": "https://it.wikipedia.org/wiki?curid=1648943", "title": "Paolo Blundo Canto", "text": "Ha scritto opere per pianoforte solo, per strumento solista e pianoforte e per vari gruppi cameristici, con particolare predilezione per i fiati. \u00c8 autore inoltre di elaborazioni e fantasie su temi tratti da opere liriche, tra cui la celebre \"Fantasia su temi della Cenerentola di Rossini\" per clarinetto, oboe e pianoforte, che fa parte del repertorio dei Solisti della Scala-Trio (Fabrizio Meloni, Francesco Di Rosa e Nazzareno Carusi), i quali l'hanno eseguita nei loro concerti in Italia (Ancona, Jesi, Reggio Emilia), Turchia (Istanbul, Ankara, Smirne, Eski\u015fehir), Canada (Toronto), Cuba (L'Avana), e Stati Uniti (Washington, Chicago, Los Angeles)."}
{"id": "1648946", "revid": "124123", "url": "https://it.wikipedia.org/wiki?curid=1648946", "title": "Nati nel 1384", "text": ""}
{"id": "1648949", "revid": "109823548", "url": "https://it.wikipedia.org/wiki?curid=1648949", "title": "Croce Verde APM", "text": "La Croce Verde A.P.M. \"(Assistenza Pubblica Milanese)\" \u00e8 un'associazione ONLUS senza fini di lucro, nata a Milano nel 1899. Non ha carattere n\u00e9 politico n\u00e9 religioso ed \u00e8 puramente umanitaria. Opera nel settore della pubblica assistenza a Milano e hinterland.\nOltre 400 volontari e 26 dipendenti, si mettono a disposizione offrendo un'assistenza di primo soccorso e altri servizi medici per i cittadini, previa un'adeguata preparazione tecnica e sostenendo un esame di certificazione con il 118.\nL'associazione, con un'esperienza centenaria, presenta inoltre un nucleo di Protezione Civile, pronto a intervenire in caso di calamit\u00e0 offrendo soccorso sanitario anche in zone a rischio sismico.\nStoria.\nLa nascita dell'Associazione, avvenuta nel 1899, \u00e8 legata ad un interessante aneddoto: durante l'inverno di quell'anno un gruppo di persone improvvis\u00f2, con strumenti alquanto rudimentali, una lettiga per poter soccorrere e trasportare d'urgenza in ospedale due uomini feriti gravemente a causa di una lite. Da quest'evento, 19 giovani presero spunto per creare la prima associazione di soccorso su strada a Milano, sotto il nome di \"Assistenza Pubblica Milanese\", con sede in una bottega di riso messa a disposizione da un benefattore, in Via Rosmini 5. All'incirca nello stesso periodo, un gruppo d'immigrati toscani fond\u00f2 a Milano la \"Societ\u00e0 Volontaria di Soccorso Croce Verde\" con sede in Via S. Antonio 18. Negli anni della guerra mondiale e successivi, le due associazioni fornirono un contributo sostanzioso, specie nelle varie calamit\u00e0 che nel frattempo si susseguirono come il Terremoto di Messina del 1908, a seguito del quale . Il 1916 rappresent\u00f2 una data fondamentale: la Societ\u00e0 Volontaria di Soccorso Croce Verde e la Assistenza Pubblica Milanese, caratterizzate da statuti che fissavano principi inderogabili quali la gratuit\u00e0 del soccorso, l'apoliticit\u00e0, la laicit\u00e0 e l'apertura ad ogni ceto sociale, si riunirono per formare la \"Croce Verde APM\".\nIniziano tuttavia anni difficili, in seguito all'obbligo, sancito da un decreto ministeriale del 1930, di cedere in toto corpo e beni alla Croce Rossa Italiana. Fu necessario aspettare la fine della seconda guerra mondiale perch\u00e9 un gruppo di vecchi militi, rifondasse l'Associazione. L'avvio richiese un grosso sforzo ai volontari, i quali furono costretti all'autotassazione per raccogliere i fondi. La sede venne fissata in Piazza S. Sepolcro. Grazie ai contributi dei benefattori per\u00f2, la Croce Verde APM riusc\u00ec ben presto ad acquistare le prime autolettighe, trasferire la sede nella locazione attuale, fra Via S. Vincenzo e S. Calocero, e a costituire nel 1975 una sede a Corsico.\nLe attivit\u00e0.\nLe attivit\u00e0 svolte sono:\nI principi fondamentali e finalit\u00e0.\nArticolo 2 dello Statuto: \u201cI propri principi ispiratori sono quelli del movimento del volontariato organizzato nella Associazione Nazionale Pubbliche Assistenze alla quale aderisce, nonch\u00e9 quelli previsti dalla Legge 11/8/1991 n. 266, ed eventuali successive modifiche e integrazioni.\u201d\nArticolo 3: \u201cLa Pubblica Assistenza CROCE VERDE A.P.M. \u00e8 aconfessionale e apartitica, fonda la propria struttura associativa sui principi della democrazia e non persegue alcun fine di lucro.\u201d\nI fini sono:\nI dipendenti.\nSono tutti ex volontari del soccorso, che hanno scelto questo impegno come loro professione; la formazione \u00e8 la medesima dei volontari.\nI dipendenti vengono inquadrati nel CCNL ANPAS, e attualmente tutelati da alcuni sindacati; in Italia non esiste per\u00f2 ancora una categoria professionale che identifichi al meglio il loro ruolo."}
{"id": "1648952", "revid": "167080", "url": "https://it.wikipedia.org/wiki?curid=1648952", "title": "Tipografia Aldina", "text": ""}
{"id": "1648953", "revid": "682087", "url": "https://it.wikipedia.org/wiki?curid=1648953", "title": "Cateterizzazione", "text": ""}
{"id": "1648958", "revid": "1543377", "url": "https://it.wikipedia.org/wiki?curid=1648958", "title": "BMW S54", "text": "Il BMW S54 \u00e8 un motore a scoppio alimentato a benzina e prodotto dal 2001 al 2008 dalla casa automobilistica tedesca BMW.\nDescrizione.\nSi tratta di un 6 cilindri in linea da 3.2 litri, derivante dal motore S50. Rispetto a quest'ultimo \u00e8 stato ritoccato il diametro dei cilindri, portato da 86.4 ad 87 mm. Noto anche con la sigla completa di S54B32, tale motore \u00e8 costituito da un monoblocco in ghisa anzich\u00e9 in lega di alluminio, mentre la testata \u00e8 in lega leggera. Le sue dimensioni di alesaggio e corsa sono di 87x91 mm, per una cilindrata complessiva di 3246 cm\u00b3.\nLa potenza massima \u00e8 di 343 CV a 7900 giri/min, con un picco di coppia pari a 365 Nm a 4900 giri/min. La distribuzione \u00e8 a 4 valvole per cilindro, con due assi a camme in testa (architettura DOHC) e con il sistema di fasatura variabile Doppio VANOS. Le valvole sono mosse tramite punterie a pattino anzich\u00e9 a bicchiere. In particolare, quelle di scarico sono raffreddate al sodio per evitare un loro eccessivo surriscaldamento.\nI pistoni sono rivestiti in grafite per limitare la dissipazione parziale della potenza erogata in energia termica, nonch\u00e9 per permettere ai pistoni stessi di reggere un aumento del rapporto di compressione. L'alimentazione ad iniezione elettronica \u00e8 gestita da una centralina \"Siemens MS S54\" dotata di microprocessore a 32 bit. Sempre a proposito dell'alimentazione, il sistema di aspirazione prevede sei tromboncini e sei corpi farfallati singoli, uno per cilindro.\nQuesto motore \u00e8 stato montato su:\nI motori \"S54B32\" prodotti dal 2001 al giugno 2003 hanno sofferto di un cronico problema alle bronzine, che si verificava in occasione di un utilizzo spinto del motore. La Casa tedesca, dopo aver provveduto alla sostituzione gratuita delle bronzine e dopo aver riparato ogni danno motoristico conseguente a tale difetto, ha inserito tali migliorie direttamente nella produzione del propulsore.\nNonostante tale inconveniente, il motore \"S54B32\" ha potuto conquistare il titolo di \"Miglior motore dell'anno\" del 2001. Inoltre, nel 2002, 2003 e 2004 si \u00e8 piazzato tra i migliori 10 motori in produzione.\nQuesto motore ha avuto anche una sua versione destinata al mercato statunitense, versione nella quale la potenza massima \u00e8 stata ridotta a 333 CV, con una coppia massima di 355 N\u00b7m.\nUn'altra variante ancora, questa volta presente nel mercato europeo, erogava una potenza massima di 360 CV a 7900, con una coppia massima di 370 Nm a 4900 giri/min. In questa sua nuova configurazione, tale motore (siglato S54B32HP) ha trovato posto sotto il cofano della \"BMW M3 CSL\", prodotta in serie limitata dal 2002 al 2005.\nPer finire, \u00e8 esistita anche una variante depotenziata, in grado di erogare fino a 325 CV di potenza massima. Tale variante \u00e8 stata montata solo ed esclusivamente sulle ultime BMW Z3 M (roadster e coup\u00e9) prodotte tra il 2001 ed il 2002."}
{"id": "1648961", "revid": "3115", "url": "https://it.wikipedia.org/wiki?curid=1648961", "title": "I Solisti dauni", "text": "I Solisti dauni \u00e8 un ensemble strumentale italiano specializzato nell'esecuzione di musica classica moderna e contemporanea.\nIl gruppo.\nFondato a Foggia nel 1972 da Domenico Losavio, l'ensemble nasce come associazione concertistica con produzione autogestita, allo scopo di avvicinare alla musica un pubblico eterogeneo, con particolare attenzione nei confronti delle giovani generazioni.\nI concerti.\nLe stagioni concertistiche de I Solisti dauni, da sempre caratterizzate da un'impostazione tematica e corredate di accurate guide all'ascolto, si distinguono attualmente in:\nLe collaborazioni.\nDa sempre i Solisti dauni profondono ingenti energie nella promozione della nuova musica e hanno commissionato ed eseguito in prima assoluta opere di numerosi compositori, tra cui Nino Rota, Goffredo Petrassi, Salvatore Sciarrino, Giacomo Manzoni, Sylvano Bussotti, Gilbert Amy, Bruno Zanolini, Riccardo Piacentini, Marco Di Bari, Mauro Cardi, Matteo D'Amico.\nCon i Solisti dauni hanno inoltre collaborato attori di fama internazionale quali Riccardo Cucciolla, Nando Gazzolo, Gigi Proietti, Elena Bucci, Moni Ovadia.\nPremi e riconoscimenti.\nNel 2005 i Solisti dauni sono stati insigniti dall'Associazione Nazionale Critici Musicali di uno speciale Premio Franco Abbiati della Critica Musicale Italiana \"per l'intensa attivit\u00e0 concertistica affiancata dall'originale Rassegna Teatri Possibili, frutto di un intelligente lavoro di progettazione e ricerca sul repertorio antico e su quello contemporaneo, testimoniato anche dalla sistematica presenza di prime assolute appositamente scritte\"."}
{"id": "1648964", "revid": "196159", "url": "https://it.wikipedia.org/wiki?curid=1648964", "title": "Egon Moroder", "text": ""}
{"id": "1648966", "revid": "1480390", "url": "https://it.wikipedia.org/wiki?curid=1648966", "title": "Baia di Saldanha", "text": "La baia di Saldanha (\"Saldanha Bay\" in inglese, \"Saldanhabaai\" in afrikaans) \u00e8 posta lungo la costa sud-occidentale del Sudafrica, a nord-ovest di Citt\u00e0 del Capo e forma un notevole porto naturale. La parte nord della baia \u00e8 nota come \"Hoetjes Bay\". \u00c8 adatta ad ospitare una larga flotta, con acque profonde. Tuttavia, l'arida natura della regione la fece trascurare dai primi navigatori. A maggior ragione dopo la fondazione della Colonia del Capo.\nLa denominazione deriva dal nome del portoghese Antonio de Saldanha, capitano di un vascello della flotta dell'Albuquerque, che navig\u00f2 lungo le coste dell'attuale Sudafrica nel 1503.\nInizialmente il nome venne assegnato alla baia della Tavola, ove il de Saldanha aveva inizialmente gettato l'ancora. Allorch\u00e9, nel 1601, alla baia della Tavola venne assegnata la attuale denominazione, il nome di \"Saldanha\" venne trasferito alla attuale localizzazione.\nNel corso della Quarta guerra anglo-olandese, una squadra da battaglia britannica, al comando del Commodoro George Johnstone, nel 1781, cattur\u00f2 sedici mercantili della Compagnia Olandese delle Indie Orientali che, temendo un attacco a Citt\u00e0 del Capo, aveva cercato rifugio nella baia. Questo, peraltro, fu l'unico risultato della spedizione inviata da Londra a catturare la Colonia del Capo. La cui salvezza (insieme a quella di Ceylon, Malacca e Giava) si dovette alla azione di una squadra navale francese, guidata dal geniale Suffren, che seppe tenere impegnato in India il grosso del potenziale britannico destinato all'Asia.\nQuando le Provincie Unite vennero invase dall'armata rivoluzionaria del Pichegru e sostituite dalla Repubblica Batava, la Colonia del Capo si arrese all'ammiraglio Rodney. Una squadra navale di soccorso inviata da Amsterdam ed affidata al contrammiraglio Lucas venne intercettata, il 17 agosto 1796, proprio nei pressi della Baia di Saldanha e si arresa senza combattere, a causa delle simpatie \"orangiste\" della ciurma.\nAl giorno d'oggi, la baia di Saldanha \u00e8 il capolinea di un grande sistema ferroviario, che serve per l'imbarco, nel locale porto, dei minerali ferrosi scavati nel deserto a nord di Citt\u00e0 del Capo. Vi \u00e8 anche un'importante attivit\u00e0 di pesca. L'area ha un clima mediterraneo, ma le piogge sono piuttosto scarse, come nell'intera regione desertica del Namaqualand. Nei pressi vi \u00e8 un'importante base dell'aeronautica sudafricana."}
{"id": "1648971", "revid": "599013", "url": "https://it.wikipedia.org/wiki?curid=1648971", "title": "Astura", "text": ""}
{"id": "1648976", "revid": "287204", "url": "https://it.wikipedia.org/wiki?curid=1648976", "title": "Albin Lesky", "text": " Fu professore di letteratura greca all'Universit\u00e0 di Vienna dal 1949 al 1967 e per alcuni anni rettore della stessa universit\u00e0.\nBiografia.\nFormazione e carriera accademica.\nDopo aver studiato filologia classica, ottenne nel 1924 la prima docenza. Nel 1932 venne nominato professore straordinario di filologia greca all'Universit\u00e0 di Vienna per essere chiamato, nel 1934, all'Universit\u00e0 di Innsbruck. Nel 1949 fa ritorno a Vienna, dove insegner\u00e0 fino al raggiungimento dei limiti d'et\u00e0 nel 1967. Dal 1963 al 1964 fu anche rettore dell'universit\u00e0.\nCampi di studio.\nUno dei temi privilegiati su cui focalizz\u00f2 la propria ricerca \u00e8 stata l'epica greca, considerata nei suoi rapporti con il mito. I suoi lavori sulla tragedia diventeranno dei classici della filologia. Di notevole pregio \u00e8 la sua \"Storia della letteratura greca\", tradotta in numerose lingue, nella cui redazione Lesky \"unisce precisione di dati ad ampiezza di prospettive\"\nLesky ha contribuito alla revisione dell'enciclopedia \"Pauly-Wissowa\" con numerosi articoli, tra cui la voce \"Homeros\", e si \u00e8 prodotto come autore di studi sulla ricezione storica di Omero, ma anche come autore di ricerche sulla Lineare B.\nAffiliazioni e riconoscimenti.\nNel 1950 divenne membro ordinario dell'Accademia Austriaca delle Scienze, istituzione di cui fu vicepresidente dal 1963 al 1969 e presidente dal 1969 al 1970.\nTra le sue affiliazioni scientifiche va ricordata quella di membro corrispondente dell'Istituto Archeologico Germanico in Roma.\nPer i suoi meriti scientifici Lesky ha ricevuto varie onorificenze e lauree honoris causa, in particolare dall'Universit\u00e0 di Innsbruck, da quelle di Atene, Gand, Glasgow, oltre che il titolo di \"Diplomatus h.c. rerum politicarum\" dall'Universit\u00e0 di Graz.\nOnorificenze.\nOnorificenze austriache.\n1959 - Premio Wilhelm Hartel"}
{"id": "1648979", "revid": "363629", "url": "https://it.wikipedia.org/wiki?curid=1648979", "title": "Catetere", "text": "In medicina, il catetere (pronuncia pi\u00f9 corretta, ma meno comune: ; pronuncia moderna: ) \u00e8 una cannula di gomma o di altro materiale che si introduce in una cavit\u00e0 del corpo per favorire il drenaggio del contenuto, per introdurre medicamenti o per scopo diagnostico. L'atto dell'introduzione di un catetere all'interno del corpo umano viene definito cateterizzazione.\nIl catetere di gomma fu inventato e usato per la prima volta dall'urologo ed oculista Michele Troja.\nCalibro.\nL'unit\u00e0 di misura del catetere \u00e8 la scala di Charri\u00e8re (o French) e corrisponde al diametro del catetere: 1 ch = 1 Fr = 1/3 mm"}
{"id": "1648980", "revid": "167080", "url": "https://it.wikipedia.org/wiki?curid=1648980", "title": "P\u00e0thos", "text": ""}
{"id": "1648982", "revid": "167080", "url": "https://it.wikipedia.org/wiki?curid=1648982", "title": "\u00c8thos", "text": ""}
{"id": "1648989", "revid": "767487", "url": "https://it.wikipedia.org/wiki?curid=1648989", "title": "Maybach Mb.IV", "text": "Il Maybach Mb.IV era un motore aeronautico 6 cilindri in linea raffreddato a liquido, prodotto dall'azienda tedesca Maybach-Motorenbau GmbH durante il periodo della prima guerra mondiale.\nL'Mb.IV, originariamente concepito per motorizzare idrovolanti e velivoli di grandi dimensioni, era stato progettato per l'uso ad alta quota. A questo scopo era fornito con tre diverse tarature del carburatore, ciascuno con taratura ottimizzata per prestazioni a diverse altitudini."}
{"id": "1648990", "revid": "71155", "url": "https://it.wikipedia.org/wiki?curid=1648990", "title": "Pietro Larizza", "text": "Biografia.\n\u00c8 stato segretario generale della UIL dal 1992 al 2000.\nSuccessivamente ha ricoperto l'incarico di presidente del Consiglio Nazionale dell'Economia e del Lavoro, tra il 2000 e il 2005.\nAlle elezioni politiche italiane del 2006 \u00e8 candidato al Senato della repubblica, in regione Lazio, nelle liste dei Democratici di Sinistra, risultando tuttavia il primo dei non eletti. Diventa senatore il 28 novembre 2007, subentrando in seguito alle dimissioni di Goffredo Bettini.\nAlle elezioni politiche del 2008 \u00e8 stato candidato in Calabria e Lazio come capolista al Senato per il Partito Socialista, senza poi essere eletto.\n\u00c8 morto il 1\u00ba marzo 2021 all'et\u00e0 di 85 anni."}
{"id": "1648994", "revid": "125890973", "url": "https://it.wikipedia.org/wiki?curid=1648994", "title": "Serie C 1969-1970 (pallacanestro maschile)", "text": "Il campionato di Serie C di pallacanestro maschile 1969-1970 \u00e8 stato il quinto organizzato in Italia dall'ultima riforma dei campionati. Rappresenta il terzo livello della pallacanestro italiana.\nLe 48 squadre sono raggruppate in 4 gironi di 12 squadre ciascuno, secondo una ripartizione territoriale. Vengono promosse nella serie superiore le prime classificate di ogni girone, le ultime due retrocedono.\nGirone B.\nSquadre partecipanti: Virtus Imola; Pallacanestro G.D. Bologna; Patriarca Udine; Trieste Basket; Don Bosco Trieste; Italsider Trieste\nPromossa in Serie B; Patriarca Udine\nRetrocedono in Serie D: Trieste Basket; Don Bosco Trieste\nVerdetti Promosse in serie B.\n Retrocesse in serie D "}
{"id": "1648998", "revid": "1543377", "url": "https://it.wikipedia.org/wiki?curid=1648998", "title": "Congiura dei Pucci", "text": "La Congiura dei Pucci fu un complotto per uccidere Cosimo I de' Medici a Firenze, ideata da Puccio Pucci e altri nel 1560.\n\u00ab\"La prima congiura ordita da Pandolfo figlio del cardinale Roberto Pucci, giovane dissoluto, fu scoperta da Cosimo nel 1559, ed esemplarmente castigati i cospiratori principali col taglio della testa. Nondimeno Orazio figlio del detto Pandolfo, un Frescobaldi, un Ridolfi, un Capponi, un Machiavelli ed altri non pochi nobili fiorentini, congiurarono per uccidere il granduca Cosimo e tutti i suoi figli; ma non essendo loro venuto il destro di farlo in una sola occasione, procrastinarono. Intanto mor\u00ec Cosimo, e la congiura venuta a cognizione di Francesco, fin\u00ec con fare appiccare per la gola i congiurati, e con la confiscazione dei loro beni; le quali cose accaddero 1574-75\"\u00bb.\nLa congiura di Pandolfo Pucci.\nLa famiglia Pucci, da sempre, aveva corso la medesima fortuna di quella dei Medici ricoprendo, in stretta alleanza con loro, numerose cariche pubbliche. Per tanta fedelt\u00e0 alla causa medicea, i Pucci, erano stati ovviamente ben ricompensati tanto che tra beni temporali ed ecclesiastici incassavano pi\u00f9 di 60.000 scudi di entrate annue. E per tali riflessi il duca Cosimo I aveva sempre favorito Pandolfo, ricolmandolo di onori e di grazie, compiacendosi di averlo spesso alla sua presenza, e vivere con lui familiarmente. Infatti \u00ab\"costui nondimanco, per esser festoso e d'assai garbata maniera dotato, era stato sempre dal Duca accarezzato; intantoch\u00e9 nelle pi\u00f9 segrete camere (cosa che a pochi altri Fiorentini era permessa) poteva ad ogni sua posta penetrare\"\u00bb.\nLa proverbiale dissolutezza di Pandolfo aveva pi\u00f9 volte trasportato il giovane a contravvenire scandalosamente alle leggi, ma invece di esserne punito con severit\u00e0 era stato graziosamente consigliato e avvertito da Cosimo di astenersi da quegli eccessi. \u00ab\"Ma, o sia che il vizio difficilmente soffre contradizione, o che i pubblici lamenti della giovent\u00f9 di Firenze reluttante alla riforma dei costumi lo movessero a ira, lui piuttosto che cedere alle dolci insinuazioni di Cosimo s'inaspr\u00ec maggiormente\"\u00bb. In realt\u00e0 Pandolfo nel 1541 era finito in carcere \u00ab\"per causa infame di vituperevole vizio\"\u00bb e ne era uscito solo grazie all'intercessione del padre che per\u00f2 nulla pot\u00e9 nel 1555 quando, dopo la caduta di Siena, Cosimo ordin\u00f2 che Bertoldo Corsini, zio da parte di madre di Pandolfo, fosse decapitato. Proprio per vendicare l'affronto dell'arresto e lo zio decollato, il Pucci deliber\u00f2 di ammazzare il duca.\nFra un immenso numero di malcontenti fu facile trovare chi si uniformasse a questo consiglio ovvero Astoldo Cavalcanti, Lorenzo de' Medici, Puccio Pucci e Bernardino Corbinelli ai quali poi se ne aggiunsero altri come Ricciardo del Milanese. E non fu ancora difficile di trovare un principe italiano che gli promettesse aiuto e difesa. Infatti fin dal 1551 il Cardinale Farnese, che era stato allontanato da Roma e perseguitato da Giulio III, aveva trovato rifugio a Firenze e fu lui, per astrusi calcoli di politica familiare secondo i quali Cosimo sarebbe stato un ostacolo da eliminare, a confermare Pandolfo in questo disegno, e ad indirizzarlo al duca Ottavio Farnese che gli promise ogni assistenza e la fornitura delle armi pi\u00f9 opportune per l'effettuazione del colpo.\nTre modi, i due, avevano concertato per riuscire nell'impresa; uno era di cogliere l'opportunit\u00e0 che il duca passeggiasse per la Citt\u00e0, e con le armi procurate dal Farnese sparargli contro pi\u00f9 colpi di archibugio da una finestra del palazzo di Puccio Pucci, uno dei congiurati; il secondo era che Pandolfo, approfittando della facilit\u00e0 dell'accesso presso Cosimo, lo trafiggesse a pugnalate, e il terzo di farlo saltare in aria con la polvere collocata nella sua residenza mentre Cosimo era a messa.\nIl disegno per\u00f2 non fu accompagnato dal coraggio, e Pandolfo prima di effettuarlo volle consultare in Roma i principali tra gli esuli fiorentini. Poi per\u00f2 il pentimento e il timore li ritirarono dall'impresa insensibilmente, e Pandolfo non ebbe cuore di affrontarsi solo con Cosimo, perch\u00e9 sapeva di trovarlo armato e prode della persona. Intanto il Duca da vari amici e principalmente dal Vescovo di Arras era stato avvertito a guardarsi, n\u00e9 mai aveva potuto scoprire chi lo insidiasse.\nMa dopo quattro anni di indagini ebbe chiari indizi di questa congiura e dette al neomagistrato Lorenzo Corboli di Montevarchi l'autorizzazione a procedere contro i cospiratori. Corboli fece arrestare in Firenze Pandolfo e Astoldo, pi\u00f9 altri rivelatisi poi estranei alla vicenda, mentre la magistratura di Pisa si occupava del fermo di Lorenzo de' Medici. Pandolfo \u00ab\"che non men forse timoroso de tormenti, che vedeva apparecchiarsi, chiese d'esser menato in un cocchio al Duca legato: la qual cosa negandoseli, gli s'offerse abilit\u00e0 di potere scrivere\" [...] \"Trovossi\" [...] \"che i disegni d'ammazzare il Duca erano stati varj , nella difficolt\u00e0 de quali essendo stato pi\u00f9 volte dagl'altri Congiurati esortato Pandolfo a ucciderlo, quando solo con lui in camera si trovasse, dissono, che di ci\u00f2 fare si era sempre sbigottito, veggendo il Duca non men di lui sempre armato, non si rincorando poterlo dj valore superare; onde da principio si erano risoluti a far comperare una casa a Puccio Pucci di Iacopo lor consanguineo, perch\u00e9 essendo posta nella via de servi onde il Duca talvolta passava, pensavano quindi, o con archibuso, o con altr'armi, assaltarlo: e col rompere un muro potendosi poi nella casa di Pandolfo trapassare, pensavano per la via del cocomero ove ella riesce, facilmente salvarsi: non si diffidando Lorenzo con aiuto di cavalli e di fanti potere in quel tumulto occupare la fortezza. Ma in ultimo, come strada pi\u00f9 stretta, e che assai pi\u00f9 spesso era dal Duca frequentata, senza che Pandolfo mai molto vi si riscaldasse, avevano disegnato, che la casa dello stesso Puccio, posta dirimpetto al campanile di S. Maria del Fiore, dovesse al medesimo effetto servirgli di due finestre, dalle quali Puccio, che di buono imberciatoia faceva professione, e Bernardino Corbinelli si confidavano di dare a tanto fatto esecuzione\"\u00bb.\nPandolfo fin\u00ec impiccato nel 1560 a una delle finestre del Bargello, mentre Astoldo, Puccio e Lorenzo de' Medici furono decapitati. Ricciardo del Milanese e Bernardino Corbinelli invece riuscirono a sfuggire alla cattura. I beni di Pandolfo e di Astoldo Cavalcanti furono sequestrati, come prevedeva la pena per i reati di lesa maest\u00e0, e consegnati al fisco ma il granduca volle che venissero restituiti alle rispettive famiglie che in tutta questa storia non c' entravano nulla. La casa di Puccio invece, una di quelle scelte per l'agguato e che si trovava in via della Morte (oggi via del Campanile), fu donata da Cosimo al Corboli per ricompensarlo del buon lavoro svolto.\nCi\u00f2 nonostante il loro processo non fu mai reso pubblico perch\u00e9 il duca volle aver riguardo ai Farnese di cui non pot\u00e9 per\u00f2 occultare l'ingratitudine come scrisse di suo pugno a Filippo II \u00ab\"Sappia dunque che il Cardinale Farnese seppe tal congiura, e con essere in Firenze in quel tempo quando io aveva ricevuto, scacciato, e perseguitato da Papa Giulio, n\u00e9 per via diretta o indiretta me ne avvert\u00ec con fare l'amicissimo mio. Di pi\u00f9 Vostra Maest\u00e0 sappia che il Capo della congiura confer\u00ec col Duca Ottavio, al quale chiese certi archibusetti per far l'effetto, e il Duca glieli concesse, dicendo loro che non voleva esser nominato, ma che facessero l'effetto di ammazzarmi che poi non mancheria loro di ogni ajuto e favore, e Vostra Maest\u00e0 noti che in quel tempo io avevo la pratica in mano di reconciliarlo con l'Imperatore, n\u00e9 mai staccai la pratica sin che si condusse al fine. Ma \u00e8 tanta l'ingratitudine delli Uomini, che avendo l'anno avanti rilasciato il Duca Orazio suo fratello fatto prigione nel mio Stato con molte cortesie, e nel tempo stesso ricevuto il Cardinale in Firenze con tante cortesie, non ostante questo pot\u00e9 pi\u00f9 l'ingratitudine, essendo vero il proverbio, che chi offende non perdona mai\"\u00bb.\nDi quella congiura rimane ancora oggi la finestra su via de' Servi dalla quale Puccio Pucci avrebbe dovuto sparare a Cosimo. Finestra che, per ordine del duca, fu fatta murare e murata \u00e8 rimasta.\nLa congiura di Orazio Pucci.\nNel 1575, quantunque il cardinale Ferdinando fosse irritato con il granduca Francesco pure come ebbe notizia che, in passato, da Orazio Pucci e da altri signori di Firenze era stata meditata una congiura finalizzata a uccidere tutti i figli di Cosimo, ne inform\u00f2 il fratello affinch\u00e9 provvedesse alla sua sicurezza.\nOrazio Pucci meditava vendetta contro i Medici per la morte violenta del padre ma la cospirazione era poi abortita. Tuttavia appena il granduca ne fu messo a conoscenza fece subito, dal solito Corboli, arrestare e decapitare Orazio e perseguire i 20 suoi supposti complici. Alcuni riuscirono a scappare, altri come Piero Ridolfi passarono per la forca. La confisca dei beni dei congiurati, come da legge polverina cos\u00ec chiamata dall'autore Iacopo Polverini, frutt\u00f2 all'erario oltre 300.000 ducati che stavolta il granduca non restitu\u00ec alle famiglie.\n\u00ab\"La severit\u00e0 inesorabile del granduca e l'ingordigia dei suoi ministri fiscali commossero a sdegno tutta la citt\u00e0, che considerando questo complotto piuttosto una leggerezza giovanile, che un atto maturamente premeditato contro la tranquillit\u00e0 dello stato, avrebbe desiderato nel principe maggiore equit\u00e0 e moderazione. Era sensibile spettacolo agli occhi di tutti il vedere le principali famiglie della citt\u00e0 infamate, e gl'innocenti figli dei delinquenti condannati ad una perpetua miseria. Ci\u00f2 accrebbe da vantaggio la diffidenza tra il principe e i suoi sudditi e rese pi\u00f9 odioso il governo di Francesco I\"\u00bb."}
{"id": "1649002", "revid": "131358", "url": "https://it.wikipedia.org/wiki?curid=1649002", "title": "Gravesend &amp; Northfleet", "text": ""}
{"id": "1649005", "revid": "729019", "url": "https://it.wikipedia.org/wiki?curid=1649005", "title": "Valle Aurelia (metropolitana di Roma)", "text": "Valle Aurelia \u00e8 una fermata della linea A della metropolitana di Roma, situata tra Via Angelo Emo e Via Baldo degli Ubaldi, al confine tra i quartieri Aurelio e Trionfale.\nLa fermata \u00e8 sotterranea a canne sovrapposte, la superiore delle quali \u00e8 in direzione Battistini; le loro banchine sono collegate tramite scale mobili.\nSi trova al di sotto dell'omonima fermata ferroviaria di Valle Aurelia sulla FL3 Roma - Viterbo delle Ferrovie dello Stato.\nStoria.\nNegli anni novanta vennero avviati i lavori di costruzione del prolungamento della linea A della metropolitana oltre Ottaviano e la stazione venne attivata il 29 maggio 1999, come capolinea provvisorio del prolungamento. Il 1\u00ba gennaio dell'anno successivo la linea venne prolungata fino a Battistini, e da tale data la stazione di Valle Aurelia costituisce una stazione di transito.\nServizi.\nLa stazione dispone di:"}
{"id": "1649010", "revid": "124717791", "url": "https://it.wikipedia.org/wiki?curid=1649010", "title": "Maria Giovanna Elmi", "text": "Dopo un esordio come signorina buonasera per la Rai, ha avuto successo come conduttrice televisiva per alcune trasmissioni di Rai 1 degli anni settanta e ottanta. All'apice della popolarit\u00e0 ha anche condotto due edizioni del \"Festival di Sanremo\" (1977 e 1978), recitato in alcuni film per il cinema e inciso dei dischi di musica per bambini. La sua notoriet\u00e0 si \u00e8 affievolita negli anni novanta, per poi tornare ad essere un volto popolare della TV nel nuovo millennio in seguito alla sua partecipazione a \"L'isola dei famosi\".\nBiografia.\nDopo aver conseguito il diploma di maturit\u00e0 classica, si iscrive all'Universit\u00e0 di Roma, frequentando la facolt\u00e0 di lettere moderne per quattro anni. Partecipa a un concorso indetto dalla rivista settimanale femminile \"Grazia\" per diventare fotomodella e si classifica al primo posto, venendo cos\u00ec notata dal settore pubblicitario e ottenendo alcuni ingaggi per spot pubblicitari di vari prodotti. Nel 1967 partecipa, con una piccola parte, al film \"Quando dico che ti amo\".\nInizia a lavorare in Rai come annunciatrice supplente dal 1968 venendo assegnata alla sede di Roma, venendo assunta definitivamente in maniera stabile nel 1974.\nDal 1970 \u00e8 giornalista pubblicista, iscritta all'Ordine dei Giornalisti del Lazio.\nLa sua popolarit\u00e0 \u00e8 cresciuta grazie alla conduzione della trasmissione per bambini \"Il dirigibile\", nella quale affiancava il cantante Mal interpretando la fata Azzurrina, ruolo che le \u00e8 poi rimasto cucito addosso nel tempo, tanto da essere soprannominata \"la fatina\" anche negli anni successivi. Sempre in questo periodo, ha debuttato nel mondo della musica con alcuni brani e dischi di musica per bambini pubblicati dalla casa discografica Pull. Forte di una cospicua popolarit\u00e0 supportata anche da un sondaggio d'opinione che in quel periodo la collocava come personaggio televisivo pi\u00f9 amato dagli italiani, nel 1977 e 1978 le \u00e8 stata affidata la conduzione del Festival di Sanremo affiancata da Mike Bongiorno nel 1977 e da Vittorio Salvetti, Beppe Grillo e Stefania Casini nel 1978.\nTra gli anni settanta ed ottanta ha inoltre condotto \"Almanacco del giorno dopo\", storica rubrica di Rai 1 in onda in orario preserale, subito prima del TG1 delle 20:00, sostituendo saltuariamente la conduttrice ufficiale, la collega annunciatrice Paola Perissi.\nHa pubblicato vari singoli, compreso uno natalizio nel 1982 intitolato \"Stella di Natale\" insieme alla collega e amica Roberta Giusti, e un album nel 1978.\nNel 1981 inizia una collaborazione, che durer\u00e0 tre anni, con il quotidiano romano \"Il Messaggero\", mentre a partire dal 1983 ha condotto il quiz del mezzogiorno a tema calcistico della domenica di Rai 1 \"Il sistemone\", al fianco di Paolo Valenti, esperienza durata otto anni. Nel frattempo, ha recitato anche in diversi film, apparendo tra l'altro nel film \"Il Bi e il Ba\" di Maurizio Nichetti nel ruolo di s\u00e9 stessa. Contemporaneamente continua a svolgere la mansione di annunciatrice televisiva per la Rai, ruolo che abbandona nel 1988, dopo venti anni di servizio.\n\u00c8 stata volto, insieme a Osvaldo Bevilacqua, della trasmissione \"Sereno variabile\", conducendolo dal 1986 fino al 1993. Da luglio 1990 a ottobre dello stesso anno conduce 85 puntate di \"Ghibli\" su Rai 2, trasmissione della quale \u00e8 anche coautrice con Diego Cugia. Dopo queste esperienze, la sua popolarit\u00e0 ha subito una battuta d'arresto; nel 1994 ha fatto causa alla Rai poich\u00e9, pur essendo legata all'azienda con un contratto in esclusiva, non le veniva proposta la conduzione di alcun programma, n\u00e9 poteva passare a lavorare per le reti concorrenti.\nNel 1997 alcune delle sue canzoni sono state racchiuse in un album intitolato \"Barbi\" (dal nome della celebre bambola Barbie, con riferimento all'aspetto fisico della Elmi).\nNel 2004 duetta con Nilla Pizzi nell'album \"Insieme si canta meglio\". Nello stesso anno viene nominata presidente del Rossetti, il Teatro Stabile di Trieste. Nel maggio del 2005 il Sindaco di Trieste, insieme al Consiglio d\u2019Amministrazione e al Direttore Calenda, dopo aver dimostrato l'apprezzamento per il lavoro svolto dalla Signora Elmi, hanno accettato le sue dimissioni.\n\u00c8 tornata sul piccolo schermo nel 2005, come concorrente della terza edizione del reality show \"L'isola dei famosi\" allora trasmesso da Rai 2 e condotto da Simona Ventura, arrivando al terzo posto, eliminata col 54% dei voti. Dal 14 settembre 2009 ha affiancato per una stagione Alessandro Di Pietro alla conduzione di \"Occhio alla spesa\" su Rai 1. Frequente ospite a \"La vita in diretta\", \"Pomeriggio sul 2\" e \"L'isola dei famosi\", \u00e8 apparsa anche nel programma \"Nientology\" (Deejay TV).\nVita privata.\nDopo un primo matrimonio durato dal 1970 al 1978 con Ernesto Hoffman, del quale non ama parlare, si \u00e8 sposata nel 1993 con l'imprenditore friulano Gabriele Massarutto; avendo avuto l'annullamento del primo matrimonio si \u00e8 sposata in chiesa a metri di quota sopra Tarvisio.\n\u00c8 zia di Nicoletta Elmi, figlia di suo fratello Mario e celebre attrice-bambina di diversi film thriller-horror italiani degli anni settanta, tra cui \"Profondo rosso\". Si professa cattolica."}
{"id": "1649011", "revid": "287204", "url": "https://it.wikipedia.org/wiki?curid=1649011", "title": "Serie C 1968-1969 (pallacanestro maschile)", "text": "Il campionato di Serie C di pallacanestro maschile 1968-1969 \u00e8 stato il quarto organizzato in Italia dall'ultima riforma dei campionati. Rappresenta il terzo livello della pallacanestro italiana.\nVerdetti.\n Promosse in serie B \n Retrocesse in serie D "}
{"id": "1649012", "revid": "121286", "url": "https://it.wikipedia.org/wiki?curid=1649012", "title": "Stazione di San Filippo Neri", "text": ""}
{"id": "1649020", "revid": "124924473", "url": "https://it.wikipedia.org/wiki?curid=1649020", "title": "Lingua gallurese", "text": "Il gallurese (\"gadduresu\", IPA: ) \u00e8 una variet\u00e0 linguistica romanza di tipo sardo-c\u00f2rso parlata nella regione storica della Gallura, in Sardegna. \nEssendo classificabile come \u00abdialetto romanzo primario\u00bb, in ambito accademico e nella letteratura \u00e8 sovente indicato come \"dialetto gallurese\", nonostante non sia ben chiaro se con tale termine lo si ascriva alla sfera del c\u00f2rso o del sardo. Per questa ragione vi si fa riferimento anche col nome di \"lingua gallurese\", come reso palese dall'istituzione della \"Giornata internazionale della Lingua Gallurese/Ciurrata internaziunali di la Linga Gadduresa\", tenutasi annualmente a Palau. Partecipano a queste giornate diversi linguisti della Sardegna, della Corsica e di altre parti d'Europa.\nClassificazione.\nLa categorizzazione linguistica del gallurese \u00e8 controversa: numerosi linguisti lo ritengono una variante dialettale del c\u00f2rso meridionale, seppur influenzato dall'adiacente dominio linguistico sardo, mentre altri lo collocano nell'orbita schiettamente sarda piuttosto che c\u00f2rsa. \u00c8 da notare che alcuni dei linguisti presenti alle gi\u00e0 citate \"Giornate internazionali della Lingua Gallurese\" fanno notare la sua assimilazione al sardo e il suo progressivo distacco dalla lingua corsa. Jean-Marie Comiti, docente all'Universit\u00e0 di Corte, si chiede se \"gallurese e sardo siano o no due lingue diverse\" affermando poi: \u00abOggi posso dire che la maggioranza dei Corsi non riconoscono il gallurese come lingua corsa anche se dicono che si assomiglia, come si assomiglia anche all'italiano, allo spagnolo o al siciliano (\"sic\")\u00bb. Mauro Maxia sostiene che \u00absono parecchi, viceversa, gli elementi che consentono di localizzare in Corsica i luoghi di origine sia del gallurese sia del sassarese. Sono molti gli elementi che marcano le tappe dell'allontanamento di queste variet\u00e0 dal corso dell'isola madre e di un loro progressivo avvicinamento al sardo, tanto da farle apparire realmente pi\u00f9 sarde di quanto non fossero in precedenza\u00bb.\nA proposito della morfologia, Maxia afferma che \u00abanche nella morfologia, che rappresenta quella parte della grammatica che pi\u00f9 di ogni altra caratterizza una lingua, il gallurese ha subito l'influsso del sardo che, tuttavia, continua a sfuggire agli studiosi\u00bb, portando gli esempi degli ordinali, del suffisso del gerundio, del participio perfetto di tipo forte, dei suffissi del diminutivo, della posizione dell'accento sui clitici, degli avverbi, dei suffissi e della formazione delle parole, tutti elementi tipicamente sardi e consultabili nei gi\u00e0 citati atti del convegno di Palau. \nPer quanto riguarda invece la sintassi del gallurese, sempre Maxia rileva che \u00abun particolare rilievo assume l'influsso che il sardo logudorese (ma anche il catalano e lo spagnolo) esercitarono sulla sintassi del gallurese e delle altre variet\u00e0 sardoc\u00f2rse. Costituisce quasi un luogo comune, tra gli studiosi, che la sintassi del gallurese e del sassarese sia essenzialmente italiana. In realt\u00e0 si tratta di un'opinione maturata attraverso osservazioni non sistematiche e che non sempre trova riscontro nella situazione effettiva. Il seguente prospetto pu\u00f2 offrire una dimostrazione concreta della reale situazione della sintassi del gallurese\u00bb. Mauro Maxia scrive anche: \u00abAi dialetti che passano sotto i nomi di \"gallurese\" e \"sassarese\" e alle loro sottovariet\u00e0 finora si sono accostati sporadicamente cultori e appassionati che, in varia misura, hanno cercato di colmare questa evidente lacuna della linguistica italiana e sarda. La causa principale di tale stato di cose va individuata in un duplice ordine di motivazioni. La prima \u00e8 rappresentata dal fatto che questi dialetti non rientrano a pieno titolo nel sistema sardo e, d\u2019altro canto, anche volendoli attribuire tout-court al sistema italiano, essi costituiscono, rispetto allo stesso toscano, una remota appendice poco conosciuta\u00bb.\nIl linguista catalano Eduardo Blasco Ferrer pone invece l'accento sui numerosi elementi spagnoli e catalani, tutti comuni anche alla lingua sarda ma totalmente assenti in quella corsa, presenti nel gallurese.\nLe tracce del sardo logudorese sono ben visibili nel lessico gallurese, dove si stima ne costituiscano circa il 20% e anche la sintassi e la grammatica, pur di origine corsa, risentono di molte influenze del sardo cos\u00ec come anche la pronuncia. Insieme al sassarese, basandosi sul suo lessico e sulla sua struttura grammaticale, pu\u00f2 essere classificato come un dialetto di origine c\u00f2rso insediatosi su una preesistente base sarda, il quale ha col tempo risentito di un influsso del sardo tale da differenziarlo dalla sua \"lingua madre\". A questo proposito, sempre Mauro Maxia sostiene che \u00abil lessico gallurese dispone di una base costituita da circa 15.000 vocaboli, ai quali si aggiungono molte locuzioni avverbiali e moltissimi italianismi recenti per portare il totale dei termini a circa 26.000 - 28.000. La situazione del lessico gallurese pu\u00f2 essere riassunta, grossomodo, cos\u00ec: sardismi (circa 3.500) (14% / 23%) - catalanismi - spagnolismi - vocaboli corsi (toscani, liguri) (15.000 voci di base) + 11.000 / 13.000 locuzioni avverbiali e italianismi recentissimi\u00bb.\nLa fonetica e l'accento del gallurese si differenziano da quelli sardi sia per la presenza dei fonemi tipici delle lingue corse come \"sg, chj, ghj\" assenti nel sardo logudorese e presenti solo parzialmente nel sassarese, sia per il sistema vocalico tra i pi\u00f9 conservativi e puri, con esito in \"iddu/idda/iddi\", la cacuminale -\"dd\"- anche per -\"gl\"-: \"pidd\u00e0\", \"fiddolu\", \"voddu\", -\"i\"- e -\"u\"- corte latine e con altre particolarit\u00e0 che lo accostano al dialetto dell'Alta Rocca, della regione meridionale tra Porto Vecchio (\"Portivechjacciu\") e l'entroterra di Bonifacio (cacuminale in -\"dd\"- anche per -\"gl\"- come nell'Alta Rocca ma con -\"u\"&gt;-\"i\": \"manu (mano)\", \"patronu (padrone).\" Lo stesso sistema vocalico \u00e8 dissimile particolarmente per quanto riguarda l'apertura vocalica di \"-e -o\", cfr. m\u00e9la &gt; srd. m\u00e8la (it. m\u00e9la), s\u00e8mu &gt; srd. s\u00e9mus (it. siamo), p\u00f2lcu&gt;p\u00f3lcu (it. p\u00f2rco), s\u00f3li &gt; srd. s\u00f2le (it. s\u00f3le) analogamente a quanto accede in quella corsa e toscana.\nNaturalmente, dove il gallurese ha adottato italianismi recenti, sardismi o, anteriormente, spagnolismi e catalanismi mente il c\u00f2rso, per ovvie ragioni, ha incorporato francesismi (vedasi \"s\u00ecndacu/s\u00ecndicu\" vs. \"merre/-i\", \"m\u00e0cchina\" vs. \"vittura\", \"sci\u00f2peru\" vs. \"greva\", \"stazioni\" vs. \"gara\" ecc.). Un altro punto di distacco che pu\u00f2 essere notato facilmente anche da chi non ha una profonda conoscenza delle due lingue \u00e8 la pronuncia nonch\u00e9 l'accentuazione. Per via del loro contatto costante, quella del corso risente dell'influenza francese, elemento che pu\u00f2 rendere la comprensione difficoltosa non solo a parlanti galluresi ma anche a parlanti di lingue, dialetti e variet\u00e0 della penisola italiana, che pure sono simili al c\u00f2rso. Il gallurese si presenta come una variet\u00e0 dialettale piuttosto omogenea tanto che si potrebbe affermare che un abitante di Santa Teresa di Gallura potrebbe interloquire con uno di San Teodoro senza notare alcuna differenza nelle rispettive parlate, se non limitata a pochi vocaboli. Per contro un abitante di Corte o Bastia avrebbe seria difficolt\u00e0 a comprendere un conterraneo di Sartene o di Figari che usasse la propria lingua per via della notevole frammentazioni delle variet\u00e0 dei dialetti in Corsica sia dal punto lessicale che fono-morfologico.\nMaxia conclude il suo lungo e documentato intervento alle giornate della lingua gallurese cos\u00ec:\nArea di diffusione.\nIl gallurese \u00e8 diffuso nei seguenti comuni e paesi della provincia di Sassari: Tempio Pausania, Arzachena, Calangianus, Aggius, Bortigiadas, Santa Teresa Gallura, La Maddalena, Luogosanto, Nuchis, Palau, Aglientu, Trinit\u00e0 d'Agultu e Vignola, Telti, Badesi, Viddalba, Sant'Antonio di Gallura, Loiri Porto San Paolo, Berchiddeddu e San Teodoro. Fuori dai confini storici della Gallura, \u00e8 inoltre parlato a Erula, e, insieme al dialetto castellanese, nei comuni di Valledoria (nel nucleo di Codaruina) e Santa Maria Coghinas, nonch\u00e9 in parte del territorio dei comuni logudoresofoni di Budoni, Perfugas, Tula e Oschiri.\nLa variante parlata nell'isola di La Maddalena (\"Isulanu\") presenta in ogni caso maggiori elementi di affinit\u00e0 alle varianti meridionali del c\u00f2rso, nel cui gruppo potrebbe essere classificato.\nPur compresi nella Gallura, invece, Olbia e Luras, sono centri storicamente di lingua sarda logudorese, cos\u00ec come parte del territorio di Golfo Aranci. Si parla comunque gallurese in alcune frazioni dei comuni di Monti (Su Canale), Padru (Bias\u00ec) e Olbia (Berchiddeddu, Mamusi, San Pantaleo e Murta Maria) e anche nei centri abitati di Olbia e Golfo Aranci il gallurese \u00e8 ampiamente diffuso a seguito di importanti fenomeni migratori da altri centri galluresofoni.\nI dialetti parlati a Castelsardo e nel nord dell'Anglona a Sedini e Tergu, La Muddizza e La Ciaccia Valledoria sono dialetti di transizione tra il gallurese e il sassarese. In particolare il dialetto parlato a Castelsardo presenta una pronuncia pi\u00f9 pura e arcaica rispetto alle varianti di Valledoria, Tergu e Sedini che vanno a legarlo al dialetto tempiese; inoltre presenta specificit\u00e0 lessicali dovute all'antico ruolo urbano e mercantile del centro mantenendo invariate molte parole e costruzioni proprie dell'antica lingua corsa, arrivata nel centro nel 1200, e perse ormai anche in Corsica, mentre quello di Sedini e Valledoria presenta una fonetica maggiormente influenzata dal tipo sassarese (chj, ghj- pronunciati come cc, gg, c, g-z)\nDiversi studi hanno rilevato come la comunit\u00e0 galluresofona manifesti un alto grado di fedelt\u00e0 alla propria lingua. Nel complesso in Gallura vi sarebbero 117.000 persone circa che capiscono il gallurese (il 96,3% della popolazione), dato ricavato sommando il 64.2% degli abitanti che ne ha una competenza attiva (70.000 persone circa) e il 32.1% che l'ha passiva. Nella citt\u00e0 di Olbia, conteggiata a parte, il 39.9% della popolazione ne ha una competenza attiva e il 46,6% passiva. Le percentuali sono superiori a quelle riguardanti la diffusione del sassarese (rispettivamente 41,4% e 40,3%, totale 81,7%), dell'algherese (50% e 34,5%, totale 84,5%) e del sardo a Olbia (44,6% e 38,9%, totale 83,5%), ma inferiori a quelle riguardanti il sardo nelle altre aree (76,0% e 21,9%, totale 97,9% per il logudorese; 68,9% e 27,7%, totale 96,6% per il campidanese) e il tabarchino (85,6% e 14,4%, totale 100% degli abitanti che hanno competenza della lingua).\nStoria.\nLa pi\u00f9 antica documentazione letteraria del gallurese risale ai primi decenni del settecento ed \u00e8 costituita da componimenti poetici ma vari documenti bassomedievali inducono a datarne la formazione, almeno nei suoi tratti fondamentali, ai primi decenni del quattrocento. Il grande linguista tedesco, Max Leopold Wagner e lo stesso geografo francese Maurice Le Lannou, hanno ricercato l'origine del moderno gallurese nelle migrazioni dalla Corsica alla Sardegna attraverso le bocche di Bonifacio avvenute nel corso dei secoli, e sostenuta dalla stretta relazione col corso oltramontano parlato nei dintorni di Sartene e dell'Alta Rocca.\nIn periodo medioevale, nel Giudicato di Gallura l'elemento linguistico dominante era comunque il sardo logudorese, nella cui lingua nazionale venivano redatti gli antichi atti ufficiali del Giudicato. Scrive il linguista sardo Mauro Maxia a proposito della presenza c\u00f2rsa in Gallura: \u00ab...dal primo anno per il quale si dispone delle relative annotazioni (1622) (dei registri parrocchiali di Tempio pausania) l\u2019antroponimia di quello che allora era il pi\u00f9 importante centro della Gallura era composta per circa tre quarti da cognomi di origine corsa. \u00c8 sufficiente leggere uno dei primi atti di battesimo registrati in Gallura per rendersi conto che il sardo fungeva ormai soltanto da lingua ufficiale poich\u00e9 le persone citate nella maggior parte dei casi erano corse o figli di corsi.\u00bb.\nDi questo substrato linguistico originariamente sardo sono oggi rimaste tracce nelle due isole linguistiche logudoresi di Luras e Olbia e in diversi toponimi galluresi (tra cui gli stessi nomi di Gortiglata/Bortigiadas, Agios/Aggius, Nuches/Nugues/Nuchis, Luras, Calanjanos/Calangianus). Dal 1100 si aggiunsero influssi pisani (sia in Gallura che nel Sassarese) e genovesi (soprattutto a Sassari) che si affiancarono nell'amministrazione dei governi giudicali fino al 1324, anno in cui il territorio fu conquistato dai catalano-aragonesi e venne registrata una consistente presenza di immigrati corsi in tutta la Sardegna, in particolare in Gallura, a Castelgenovese (l'attuale Castelsardo) e a Sassari.\nNel periodo compreso tra il 1347-48 e il 1400, la Gallura si spopol\u00f2 a seguito di guerre, epidemie e di incursioni piratesche ed ebbe inizio l'insediamento di massa di numerose famiglie provenienti dal sud della Corsica (allora dominio genovese) che importarono nella Gallura interna i propri dialetti orali (gi\u00e0 in Corsica fortemente influenzati dal pisano e dal genovese) assimilando contestualmente diversi vocaboli e toponimi dalle parlate logudoresi, (circa il 18-20% del lessico odierno ma con percentuali maggiori riguardo al lessico tradizionale), nonch\u00e9 alcuni termini catalani. Questa immigrazione fu, tra l'altro, sostenuta dal governo aragonese al fine di ripopolare le deserte terre galluresi. Al periodo tra 1445 e 1470 risale l'epigrafe della chiesa di Santa Vittoria del Sassu, nelle campagne tra Erula e Perfugas (area al di fuori della Gallura storica ma ai confini tra l'area di diffusione del gallurese e quella del logudorese), primo testo scritto ascrivibile al corso-gallurese (\"OPerAIU | MALU E FO | rA / LErIMITA\").\nA met\u00e0 del XVI secolo, la Gallura venne documentata come ormai chiaramente abitata da corsi, insediati per cellule isolate nelle aree marginali delle campagne, in quella tipologia ancora oggi caratteristica della Gallura e della Corsica (stazzi). Dalle aree marginali, durante il '600 le popolazioni corsofone si spostarono gradatamente verso i centri abitati della Gallura (con l'esclusione di Luras e Terranova) originariamente di lingua sarda. Al 1683 risalgono le prime attestazioni letterarie ascrivibile all'area gallurese-sassarese, trascritte in un canzoniere ispano-sardo durante i festeggiamenti della Vergine di Luogosanto e conservate nel canzoniere Ispano-Sardo della Biblioteca di Brera a Milano, che, sia pure nell'incertezza della trascrizione ortografica, presenta caratteristiche intermedie tra le due variet\u00e0, attestandone la comune origine nonch\u00e9 lo stretto legame con la poesia c\u00f2rsa dell'Alto Taravo e dell'Alta Rocca (\"Suta un arboru fioriddu/ si dormia la donna mia/ et tant'era addormentada/ que isvillar no si podia/ et yo li tocay lu pedi/ et issa mi disse a'a'/ et amuri si mi uoy bene/ un altru pocu piu en goba tua\").\nGrazie agli studi del Le Lannou, sappiamo che nel 1700 la Gallura venne ripopolata per tre quarti da corsi e che tale fenomeno aliment\u00f2 gli scambi ed il contrabbando con la vicina isola; l'immigrazione port\u00f2 cos\u00ec al ripopolamento dell'Alta Gallura, sia nei suoi centri (in particolare Tempio che gradatamente assunse configurazione urbana), che nelle campagne con popolazioni sparse di pastori abitanti in stazzi, talvolta raggruppati in piccoli agglomerati (\"cussogghji\"). La costa gallurese, in quanto maggiormente esposta alle incursioni barbaresche, rest\u00f2 sostanzialmente esclusa da ci\u00f2.\nNel 1706 venne a cessare l'utilizzo nei documenti religiosi del sardo logudorese (sostituito dallo spagnolo, da secoli gi\u00e0 utilizzato nei documenti amministrativi). Alla guerra di successione spagnola risale il detto \"Pa' noi non v'ha middori, non impolta lu ch'ha vintu, o sia Filippu Quintu o C\u00e0rralu imperadori!\". Ancora ai primi decenni del settecento risalgono numerosi componimenti poetici in gallurese (raccolti dal dott. Giacomo Pala).\nAll'epoca la Gallura - nonostante la notevole estensione - conta solo 7 comuni (Tempio, Terranova, Bortigiadas, Aggius, Nuchis, Luras, Calangianus) di cui 6 con centro nella Gallura interna. In questo periodo il gallurese raggiunse maturit\u00e0, quanto a forma e ambito di diffusione, e dignit\u00e0 letteraria con forme degne di nota con i componimenti di Gavino Pes (1724-1795).\nCon l'800 si assist\u00e9 al freno dell'immigrazione e degli scambi con la Corsica (anche per effetto della pi\u00f9 restrittiva politica doganale sabauda), allo sviluppo delle cussorge in villaggi ed alla diffusione del gallurese anche nella fascia costiera. Nell'isola di La Maddalena il dialetto \"isulanu\" venne invece portato direttamente da pescatori e pastori corsi dell'entroterra di Bonifacio. L'area di diffusione del gallurese si presenta da allora in fase di continua espansione, accogliendo alcuni comuni pi\u00f9 aree del territorio di altri in cui \u00e8 tuttora tradizionalmente parlato il sardo nella variet\u00e0 logudorese (nel corso del '900 Bortigiadas e parte degli agri di Perfugas, Erula, Monti, Berchidda, Padru e Budoni). Inoltre, il logudorese ha mantenuto le due enclavi linguistiche di Luras e Olbia, centri dalle spiccate economie mercantili e legate agli scambi, nelle quali il gallurese \u00e8 comunque compreso e spesso anche parlato.\nSono in gallurese due canzoni di Fabrizio De Andr\u00e9: \"Zirichiltaggia\" (\"Zirichiltagghja\") e \"Monti di Mola\".\nNel 2011 \u00e8 stato inoltre realizzato da un gruppo di giovani ricercatori, coordinato dal Dott. Sesto Giuseppe Santoli, un software predittivo in lingua gallurese per la scrittura di sms chiamato \"Ab\u00e0 si scr\u00ec'\", scaricabile gratuitamente da internet.\nIl 28 aprile 2016, in occasione della ricorrenza de Sa die de sa Sardigna, durante il consiglio regionale tenutosi a Cagliari a cui ha partecipato anche Jean-Guy Talamoni, presidente dell'assemblea della Corsica che ha parlato in c\u00f2rso, il consigliere regionale Giuseppe Meloni ha tenuto per la prima volta un discorso in un'assemblea regionale interamente in gallurese (finora c'erano state varie parti di discorsi, ma mai uno completo) e il suo collega Pierfranco Zanchetta ha fatto lo stesso nella variante maddalenina (isulana). Questa \u00e8 un'ulteriore conferma del livello di diffusione sempre elevato del gallurese in tutti gli ambiti della societ\u00e0 nonch\u00e9 del desiderio di una sua ufficializzazione (essendoci gi\u00e0 da tempo una sua variante standard), similarmente a quanto avvenuto per il sardo logudorese e campidanese.\nElementi costitutivi tipici.\nDa notare come dal punto di vista sintattico e in particolar modo nella formazione del futuro, nel gallurese coesiste per tutti i verbi sia la forma tipicamente corsa, non perifrastica, formata dal suffisso -aghju &gt; \"\"andaraghju\" sia quella perifrastica e spiccatamente sarda come \"agghju \u00e0 and\u00e0\" &gt; srd. \"appo \u00e0 andare\", (it. andr\u00f2). Un discorso analogo pu\u00f2 essere fatto per le forme interrogative, entrambe largamente utilizzate seppur con sfumature differenti a seconda che si voglia o meno enfatizzare l'azione stessa, \"and\u00e8ndi seti\"?\" &gt; srd. \"\"andende sezis\", (it. state andando?) e/o \"seti andendi\"?\". Si pu\u00f2 altres\u00ec notare la presenza di vocaboli o forme verbali utilizzati in entrambe le forme, anche a seconda della provenienza del locutore come \"\"cunnisciutu, cunnottu\" &gt; srd. \"connottu\"\" (it. conosciuto).\nMolti elementi sintattici del gallurese sono riscontrabili anche nel sardo e spesso assenti nel c\u00f2rso mentre lo sono del tutto nell'italiano, quanto meno nella sua variante standard (sono logicamente presenti nell'italiano regionale della Sardegna). Mauro Maxia ne riassume vari che possiamo presentare in una tabella di confronto tra il gallurese, il c\u00f2rso meridionale, il sardo logudorese (tutti questi elementi sono comunque presenti anche nel campidanese e nel nuorese) e l'italiano standard:\nMorfologicamente il gallurese si presenta con caratteri di relativa omogeneit\u00e0 (a differenza del sardo che, per\u00f2, si sviluppa su un'area di gran lunga pi\u00f9 estesa), molti dei quali ne marcano le differenze rispetto alle adiacenti parlate sarde del Logudoro (\"sardu logudoresu\") e la stretta similitudine con quelle della Corsica meridionale (\"corsu suttanacciu\"), mentre altri evidenziano l'influsso che il sardo ha esercitato sul gallurese.\nLe norme di scrittura del gallurese differiscono in alcune caratteristiche da quelle della lingua sarda e ricalcano grosso modo quelle in uso nel c\u00f2rso.\nLessico gallurese.\nIl gallurese si caratterizza per la presenza di elementi c\u00f2rsi, sardi e di origine iberica.\nSono termini derivati dal sardo ad esempio (dove non indicato diversamente, la forma sarda \u00e8 identica): \"agnoni\" (agnello) da \"anzone/angione\", \"\u00e0inu\" (asino), \"bia\u00ecttu\" (blu), \"burricu\" (asino), \"Capidannu\" (Settembre) da \"Capidanne\", \"casiddu (di abbi)\" (alveare) da \"casiddu de abes\", \"catr\u00e9a\" (sedia) da \"cadr\u00e8a\", \"ch\u00e8na\" (senza), \"ch\u00e8lcu\" (quercia) da \"ch\u00e8rcu\", \"chessa\" (lentischio), \"chisg\u00ecna\" (cenere) da \"chigh\u00ecna/chis\u00ecna\", \"chizzu\" (presto, di buon'ora) da \"chitto/chitzo\", \"cioga\" (\"aggese\", lumaca) da \"gioga\", \"d\u00ec\" (giorno) da \"die\", \"\u00e8bba\" (cavalla), \"faidd\u00e0\" (parlare) da \"faeddare\", \"fratili\" (cugino, da \"fradile\"), \"ghjanna\" (porta) da \"janna\" (ma anticamente presente anche nel corso \"ghjanna\", oggi in disuso), \"L\u00e0mpata\" (Giugno) da \"L\u00e0mpadas\", \"L\u00f9risi\" (Luras) ant. \"Luris\"/od. \"L\u00f9ras\", \"luscia\" (granaio) da \"lussia\", \"maccu\" (scemo), \"mannu\" (grande), \"manzana\" (\"aggese\", mattina) da \"manzanu\", \"miriacu\" (luogo di riposo) da \"miriagu\", \"Natali\" (Dicembre) da \"Nadale\", \"N\u00f9cchisi\" (Nuchis) da \"ant.Nuches\"/od.\"Nughes\", \"petralana\" (muschio) da \"lana 'e pedra\", \"polcavru\" (cinghiale) da \"polcabru/porcabru\", \"puddichinu\" (pulcino, da \"puddighinu\"), \"ruju\" (rosso), \"Santandr\u00eca\" (novembre) da \"Sant'Andr\u00eda\", \"Santiga\u00ecni\" (Ottobre) da \"Santu (G)A\u00edne\", \"statiali\" (estate) da \"istadiale\", \"trau\" (toro), \"tumatta\" (pomodoro) da \"tumata, tamata\"), \"ziribriccu/zilibriccu\" (cavalletta) da \"thilipirche\", \"ziraccu\" (servo) da \"thiraccu/tzeraccu\", \"zirichelta\" (lucertola) da \"thilicherta/thiligherta/tziligherta\".\nMolti di questi vocaboli si trovano comunque anche in spagnolo, mentre sono ovviamente totalmente assenti in corso; sono invece molto rari (a differenza che nel logudorese) vocaboli inequivocabilmente ascrivibili alla sola lingua spagnola, ad es. \"appusentu\" (camera da letto, sardo \"apposentu\")] da \"aposento\", \"caracolu\" (chiocciola) da \"caracol\", \"elmosu\" (bello, sardo \"ermosu\") da \"hermoso\", \"feu\" (brutto, sardo \"feu\") da \"feo\", \"prizosu\" (pigro, sardo \"preitzosu\") da \"perezoso\", \"tricu\" (grano, sardo \"trigu\") da \"trigo\".\nGrammatica.\nArticoli determinativi (sing./plur.): lu/li, la/li\nArticoli indeterminativi: unu, una\nPronomi personali: eu, tu, iddu/idda, noi, voi, iddi\nPronomi e aggettivi possessivi: m\u00e8u/m\u00e8, t\u00f2iu/t\u00f2, s\u00f2iu/s\u00f2, nostru, vostru, s\u00f2iu/s\u00f2\nPronomi e aggettivi dimostrativi: chistu-chisti (questo-questi), chissu-chissi, chiddu-chiddi (quello-quelli)\nVerbi:\nI verbi hanno tre coniugazioni (-\u00e0, -\u00e9, -\u00ec). La struttura dei verbi ricalca quella corsa, con qualche differenza minore su parte della terza coniugazione. Similmente al c\u00f2rso e a differenza del sardo il gallurese conserva l'uso parlato del passato remoto anche se ne modifica la struttura avvicinandola a quella dell'antico tempo sardo logudorese oggi generalmente in disuso nella lingua parlata.\nVerbo esse (essere):\nVerbo a\u00e8 (avere):\nConiugazione in -\u00e0 - Verbo am\u00e0 (amare):\nConiugazione in -\u00e9 - Verbo vid\u00e9 (vedere):\nI rari verbi di questa coniugazione (\"a\u00e9\", \"cunvin\u00e9\", \"crid\u00e9\", \"esse\", \"intind\u00e9\",\"priid\u00e9\", \"sap\u00e9\", \"tin\u00e9\", \"vid\u00e9\", \"vin\u00e9\", \"vul\u00e9\") sono tutti irregolari.\nConiugazione in -\u00ec - Verbo tim\u00ec (temere):\nQuesta coniugazione raccoglie in realt\u00e0 due coniugazioni continuatrici di parte dei verbi in -ere (corrispondenti al differente esito -e/-a in corso): \"tim\u00ec\" (temere), \"bi\u00ec\" (bere), \"crid\u00ec\" (credere), \"curr\u00ec\" (correre), \"mu\u00ec\" (muovere), \"nasc\u00ec\" (nascere), \"pun\u00ec\" (porre), \"rid\u00ec\" (ridere), \"vind\u00ec\" (vendere); comprende inoltre gli esiti di -ire (il cui esito nel c\u00f2rso meridionale \u00e8 il medesimo del gallurese): \"fin\u00ec\" (finire), \"appar\u00ec\" (apparire), \"costru\u00ec\" (costruire), \"cupr\u00ec\" (coprire), \"d\u00ec\" (dire), \"drumm\u00ec\" (dormire), \"fugghj\u00ec\" (fuggire), \"mur\u00ec\" (morire), \"risc\u00ec\" (riuscire), \"suffr\u00ec\" (soffrire);\nUn'interessante curiosit\u00e0 del gallurese, riscontrabile anche nel corso meridionale e in alcune variet\u00e0 del sardo, \u00e8 dovuta al fatto che esistono due modi, entrambi storicamente corretti di coniugare l'indicativo imperfetto di alcuni verbi, per esempio:\nVerbo and\u00e0 (andare):\nI due modi riflettono le forme maggiormente in uso rispettivamente nella Corsica settentrionale (e in Toscana) e in quella meridionale. Nel secondo tipo di coniugazione e in alcune localit\u00e0, il suono semiconsonantico -i- viene spesso sostituito da -gghj\u00ec- (\"anda\u00ecami\" \u2192 \"andagghj\u00ecami\").\nIl fenomeno \u00e8 presente in maniera speculare anche nel sardo:\ngeo/deo and\u00e0o/anda\u00eca, tue and\u00e0s/anda\u00ecas, issu/isse/issa and\u00e0t/anda\u00ecat, etc.\nNumeri: unu, dui, tre, cattru, cincu, sei, setti, ottu, noi, deci, undici, dodici, tredici, cattoldici, chindici, sedici, dicessetti, diciottu, dicennoi, vinti, ..., trinta, caranta, cincanta, ..., centu, duicentu, ..., middi, duimilia, ...;\nGiorni: luni, malti, m\u00e0lcuri, ghjoi, v\u00e8nnari, sabbatu, duminica. I nomi dei giorni sono molto simili a quelli del sassarese e, fatta eccezione \"v\u00e8nnari\", dove in sardo si ha \"chen\u00e0bara\", rispecchiano i nomi sardi \"lunis\", \"martis\", \"mercuris\", \"zobia/giobia\", \"s\u00e0badu\", \"dom\u00ecniga/dom\u00ecnigu\".\nMesi: ghjinnagghju, friagghju, malzu, abrili, magghju, lampata, agliola, a\u00f9stu, capidannu, Santigaini, Sant'Andria, Natali. (le forme tipiche del gallurese lampata, agliola, capidannu, Santigaini, Sant'Andria e Natali, totalmente assenti nel corso ma presenti nel sassarese e in parte addirittura nell'algherese, derivano dai corrispettivi sardi \"lampadas\", \"argiolas\", \"cabudanni/cabidanne\", \"Santu Aine\", \"Sant'Andria\" e \"Nadale\", e sono sostanzialmente legate alla cultura agricola; oggigiorno, nel linguaggio comune, tendono spesso ad essere sostituite rispettivamente da ghjugnu, luddu, sittembri, uttobri, nuembri, dicembri);\nStagioni: branu (dal corso \"branu\")/primma\u00e8ra, statiali/istiu (sardo \"istadiale/istiu\"), vagghjimu/ott\u00f9gnu, invarru/arru (sardo \"ierru\");\nColori: biancu/canu/ant.albu [bianco], nieddu [nero], ruiu/ant.russu [rosso], giallu/grogu [giallo], biaittu/blu [blu], tulchinu [celeste], veldi [verde], grisgiu/canu/murru [grigio], biaitt\u00f2gnu/purpurinu [viola], aranciu/aranci\u00f2 [arancione], marr\u00f2/castagnu [marrone].\nVarianti locali.\nIl gallurese si presenta relativamente omogeneo nel territorio con alcune differenze sostanzialmente riconducibili alla pronuncia e alla grafia.\n \u00c8 parlata altres\u00ec nella Gallura Costiera da San Teodoro a Vignola con minime differenze osservabili particolarmente nella pronuncia e in qualche decina di vocaboli specie tra Alta e Bassa Gallura per cui i cittadini di Tempio e Calangianus spesso non esitano a far notare ai galluresi della bassa Gallura (anticamente detti \"pasturini\") il modo - alle loro orecchie - grossolano di parlare, per pronuncia ed espressioni;\nCi sono inoltre differenze di accento in particolar modo tra Alta e Bassa Gallura, mentre le varianti del gallurese di quest'ultima tendono a essere pi\u00f9 uniformi tra loro, tanto che per un esperto parlante gallurese sarebbe possibile comprendere dall'accento o da alcune forme lessicali la provenienza di un suo interlocutore di Tempio, Nuchis, Calangianus e a maggior ragione di Aggius, ma gli sarebbe molto pi\u00f9 difficile se l'interlocutore provenisse da Santa Teresa o S.Teodoro.\nEsempio di testo in Gallurese.\n\"Esempio di gallurese in tutte le sue varianti locali, in c\u00f2rso meridionale, in sassarese, in castellanese, in sardo e con traduzione in italiano, di un augurio agli sposi con in grassetto le differenze rispetto al gallurese comune:\"\nDetti popolari galluresi.\nCa' si faci a agnoni, si lu magna lu maccioni = Colui che si comporta da agnello inevitabilmente verr\u00e0 sbranato dalla volpe.\nNo tutti li 'jaddini s\u00f2 di lu maccioni = Non tutte le galline vengono prese dalla volpe.\nE' sempri c\u00f9 lu maccioni suttu tiddu = E' sempre con la volpe sotto l'ascella.\nMaccioni ti ni sfranca e cani ti spedda = Se ti liberi dalla volpe, il cane ti spella. \nCuss\u00ec campi tu, cantu campa lu maccioni = Possa tu vivere quanto vive la volpe.\nLu maccioni, vistu e tiratu = La volpe, vista e sparata. "}
{"id": "1649021", "revid": "100123214", "url": "https://it.wikipedia.org/wiki?curid=1649021", "title": "Tubo radiante", "text": "Il tubo radiante \u00e8 un tubo in acciaio inox utilizzato negli impianti a combustione, in particolar modo nei forni metallurgici che sfrutta l'effetto utile dello scambio termico tramite il meccanismo dell'irraggiamento.\nStruttura e funzionamento.\nPu\u00f2 assumere diverse forme, le pi\u00f9 comuni sono ad \"I\", a \"U\", a \"W\" o \"M\", a \"doppia P\", e vengono collegati ad un bruciatore. I fumi della combustione attraversano il tubo portandolo a temperature tali da poter permettere lo scambio di calore con il materiale per solo irraggiamento. Data l'elevata temperatura dei fumi dopo lo scambio e data la semplicit\u00e0 del sistema tubo radiante + bruciatore, spesso \u00e8 presente un recuperatore di calore (liscio o alettato) che permette di pre-riscaldare l'aria in ingresso al bruciatore. Ci si pu\u00f2 rendere conto della presenza dei tubi radianti in un forno per il semplice fatto che spesso, dato lo spazio ridotto, il combustibile tende ad accumularsi con la conseguenza che all'accensione del bruciatore si ode un botto. Ci\u00f2 non deve preoccupare ma per evitare questo fastidioso evento occorre programmare bene le accensioni in modo da non accumulare troppo gas. \nData la sua caratteristica di resistenza ad alte temperature, il tubo radiante viene prodotto con tubi ottenuti mediante il processo di centrifugazione (nel caso di tubi realizzati da fusione) o da lamiere calandrate (nel caso di realizzo da fogli di lamiera) e poi saldati alle eventuali curve o flange.\nUtilizzi.\nI tubi radianti vengono largamente impiegati negli impianti metallurgici (forni) in cui il materiale da trattare non pu\u00f2 venire a diretto contatto con i fumi della combustione, ma deve essere immerso in determinate miscele gassose, le cosiddette atmosfere controllate (aria, azoto, idrogeno, aria e azoto, azoto e idrogeno, ecc.). Esempi di forni in atmosfere controllate sono:"}
{"id": "1649022", "revid": "110157", "url": "https://it.wikipedia.org/wiki?curid=1649022", "title": "Diocesi di Wamba", "text": "La diocesi di Wamba (in latino: \"Dioecesis Vamba\u00ebnsis\") \u00e8 una sede della Chiesa cattolica nella Repubblica Democratica del Congo suffraganea dell'arcidiocesi di Kisangani. Nel 2017 contava 181.340 battezzati su 629.110 abitanti. \u00c8 retta dal vescovo Janvier Kataka Luvete.\nTerritorio.\nLa diocesi comprende porzioni di territorio nelle province dell'Alto Uele, dell'Ituri e di Tshopo nella Repubblica Democratica del Congo.\nSede vescovile \u00e8 la citt\u00e0 di Wamba, dove si trova la cattedrale di San Giuseppe.\nIl territorio \u00e8 suddiviso in 19 parrocchie.\nStoria.\nIl vicariato apostolico di Wamba fu eretto il 10 marzo 1949 con la bolla \"Evangelizationis inter infideles\" di papa Pio XII, ricavandone il territorio dal vicariato apostolico di Stanleyville (oggi arcidiocesi di Kisangani).\nIl 10 novembre 1959 il vicariato apostolico \u00e8 stato elevato a diocesi con la bolla \"Cum parvulum\" di papa Giovanni XXIII.\nIl primo vicario apostolico, Joseph-Pierre-Albert Wittebols, fu ucciso insieme ad altri 250 bianchi, in maggioranza belgi, durante la Rivolta dei Simba.\nCronotassi dei vescovi.\nSi omettono i periodi di sede vacante non superiori ai 2 anni o non storicamente accertati.\nStatistiche.\nLa diocesi nel 2017 su una popolazione di 629.110 persone contava 181.340 battezzati, corrispondenti al 28,8% del totale."}
{"id": "1649026", "revid": "131358", "url": "https://it.wikipedia.org/wiki?curid=1649026", "title": "Gravesend &amp; Northfleet F.C.", "text": ""}
{"id": "1649027", "revid": "287204", "url": "https://it.wikipedia.org/wiki?curid=1649027", "title": "Iper\u00f3", "text": "Iper\u00f3 \u00e8 un comune del Brasile nello Stato di San Paolo, parte della mesoregione Macro Metropolitana Paulista e della microregione di Sorocaba."}
{"id": "1649030", "revid": "131358", "url": "https://it.wikipedia.org/wiki?curid=1649030", "title": "Ebbsfleet United", "text": ""}
