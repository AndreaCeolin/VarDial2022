{"id": "1651027", "revid": "125997404", "url": "https://it.wikipedia.org/wiki?curid=1651027", "title": "Don Matteo", "text": "Don Matteo \u00e8 una serie televisiva italiana, prodotta dalla Lux Vide in collaborazione con Rai Fiction. Viene trasmessa su Rai 1 dal 7 gennaio 2000.\nTrama.\nIl protagonista, don Matteo Bondini, intrepretato da Terence Hill, \u00e8 il parroco della Chiesa di San Giovanni Battista di Gubbio, poi trasferito a quella di sant'Eufemia a Spoleto dalla nona stagione (nonostante nella realt\u00e0 Gubbio e Spoleto appartengano a due diocesi differenti). Grazie all'amicizia e alla collaborazione con il maresciallo dei Carabinieri Nino Cecchini (interpretato da Nino Frassica), riesce a intrufolarsi nei casi legali e criminali e a risolverli grazie a un indizio decisivo, che arriva molto spesso per intuizione innata e per la sua ampia conoscenza dell'animo umano. Don Matteo \u00e8 gentile e disponibile verso tutti e mostra una straordinaria capacit\u00e0 amorevole verso le persone coinvolte nel caso, anche nei confronti degli assassini. Le sue intrusioni non sono, per\u00f2, molto gradite ai capitani che si susseguono nella locale caserma dei Carabinieri, Flavio Anceschi (interpretato da Flavio Insinna), Giulio Tommasi (interpretato da Simone Montedoro) e Anna Olivieri (interpretata da Maria Chiara Giannetta): questi cercano di tenerlo lontano dalle indagini, ma alla fine riconoscono sempre la bravura del sacerdote.\nEpisodi.\nI 255 episodi che compongono le dodici stagioni della fiction realizzati sono andati in onda originariamente in prima serata su Rai 1. Le repliche vengono trasmesse in estate da Rai 1 e in passato da RTV San Marino, TV2000 e Rai Premium. Inoltre tutti gli episodi sono sempre disponibili gratuitamente sul portale in rete RaiPlay.\nProduzione.\nLa serie nacque nel 1998 da un'idea del regista Enrico Oldoini e dal soggetto di serie di Alessandro Bencivenni e Domenico Saverni. \u00c8 prodotta dalla Lux Vide S.p.A. di Matilde e Luca Bernabei in collaborazione con Rai Fiction.Il protagonista don Matteo Minelli-Bondini \u00e8 interpretato da Terence Hill. Oltre a Hill, gli attori principali sono Nino Frassica nel ruolo del maresciallo Cecchini, Flavio Insinna nel ruolo del capitano Anceschi, Simone Montedoro nel ruolo del capitano Tommasi e Maria Chiara Giannetta nel ruolo del capitano Olivieri.\nDurante la fase di ideazione, il titolo provvisorio della serie era \"Il diavolo e l'acqua santa\" e per il ruolo del protagonista si era pensato a Lino Banfi o Giancarlo Magalli. All'epoca Terence Hill si stava preparando a interpretare il ruolo di sacerdote-investigatore per Mediaset, di carattere molto diverso dal personaggio di don Matteo, ma Mediaset fece saltare tutto a causa del concomitante progetto Rai. A quel punto la Lux Vide chiese a Terence Hill, ormai liberato, di interpretare la propria serie tv. Nella sceneggiatura provvisoria, il protagonista si chiamava Teodoro, ma questo nome non convinse affatto Terence Hill, che lo fece cambiare con il suo sinonimo Matteo. Entrambi i nomi significano \"dono di Dio\". Questa \u00e8, in assoluto, la prima opera audiovisiva in cui Terence Hill ha recitato con la sua voce originale: in tutte le pellicole e le serie tv antecedenti a \"Don Matteo\", infatti, i personaggi interpretati da Hill erano sempre stati doppiati.\nLa prima stagione venne girata nel 1998-1999, con il primo ciak avvenuto il 19 ottobre 1998, e diretta da Enrico Oldoini. La prima messa in onda \u00e8 avvenuta il 7 gennaio 2000 e la serie si \u00e8 conclusa il 20 febbraio.La seconda stagione venne girata nel 2001 e diretta da Andrea Barzini e Leone Pompucci. La prima messa in onda \u00e8 avvenuta il 21 ottobre 2001 e la serie si \u00e8 conclusa il 9 dicembre.La terza stagione venne girata nel 2002 e diretta da Andrea Barzini, Enrico Oldoini e Leone Pompucci. La prima messa in onda \u00e8 avvenuta il 27 settembre 2002 e la serie si \u00e8 conclusa il 15 novembre.La quarta stagione venne girata nel 2003-2004 e diretta da Andrea Barzini e Giulio Base. La prima messa in onda \u00e8 avvenuta il 19 febbraio 2004 e la serie si \u00e8 conclusa il 6 maggio.La quinta stagione venne girata nel 2005-2006 e diretta da Giulio Base, Carmine Elia ed Elisabetta Marchetti. La prima messa in onda \u00e8 avvenuta il 1 febbraio 2006 e la serie si \u00e8 conclusa il 27 aprile.La sesta stagione venne girata nel 2007-2008 e diretta da Giulio Base, Fabrizio Costa ed Elisabetta Marchetti. La prima messa in onda \u00e8 avvenuta il 17 gennaio 2008 e la serie si \u00e8 conclusa il 10 aprile.La settima stagione venne girata nel 2009 e diretta da Giulio Base e Lodovico Gasparini. La prima messa in onda \u00e8 avvenuta il 10 settembre 2009 e la serie si \u00e8 conclusa il 26 novembre.L'ottava stagione venne girata nel 2011 e diretta da Giulio Base, Carmine Elia, Fernando Muraca e Salvatore Basile. La prima messa in onda \u00e8 avvenuta il 15 settembre 2011 e la serie si \u00e8 conclusa l'8 dicembre.La nona stagione venne girata nel 2013 e diretta da Monica Vullo, Luca Ribuoli e Jan Maria Michelini. La prima messa in onda \u00e8 avvenuta il 9 gennaio 2014 e la serie si \u00e8 conclusa il 10 aprile.La decima stagione \u00e8 stata girata nel 2015 e diretta da Jan Maria Michelini, Daniela Borsese e Monica Vullo, la prima messa in onda \u00e8 avvenuta il 7 gennaio 2016 e la serie si \u00e8 conclusa il 14 aprile.L'undicesima stagione \u00e8 stata girata nel 2017 e diretta da Jan Maria Michelini, Alexis Sweet e Raffaele Androsiglio. La prima messa in onda \u00e8 avvenuta l'11 gennaio 2018 e la serie si \u00e8 conclusa il 19 aprile.\nLa dodicesima stagione \u00e8 stata girata dal 29 aprile 2019 al 28 gennaio 2020 ed \u00e8 diretta da Raffaele Androsiglio. La prima messa in onda \u00e8 avvenuta il 9 gennaio 2020 e si \u00e8 conclusa il 19 marzo.\nAl termine della stessa, viene confermata la produzione della tredicesima stagione, le cui riprese sono iniziate il 31 maggio 2021 e concluse il 12 febbraio 2022. Terence Hill decide di lasciare il cast, e sar\u00e0 presente fino alla 4\u00aa puntata. Nelle puntate successive verr\u00e0 sostituito da Raoul Bova, che interpreta Don Massimo, il nuovo parroco di Spoleto. A tal proposito in un'intervista a SuperGuidaTV il regista Jan Michelini, che ha diretto Terence Hill per ben 35 episodi nella Serie, ha dichiarato: \"\"Il suo addio alla serie segna la fine di un\u2019epoca ma Terence ci d\u00e0 una testimonianza di un\u2019incredibile spirito che \u00e8 rimasto giovane e che lo rimarr\u00e0 per sempre. Ha sempre dimostrato di essere professionale oltre che essere un esempio umano per tutti noi. Sono convinto che Terence far\u00e0 molto altro dopo \u201cDon Matteo\".\"\nQuesta serie non \u00e8 tratta da un formato straniero ed \u00e8 stata esportata dalla Rai in vari Paesi, tra cui Slovacchia, Germania, Francia, Finlandia, Giappone e Australia.\nNelle prime sei stagioni la serie \u00e8 stata girata in e dalla settima stagione viene girato nel formato panoramico , in alta definizione. Gli autori delle musiche sono Pino Donaggio (st.1-10, 12) e Andrea Guerra (st.11). A causa delle critiche scaturite in seguito alla sostituzione della colonna sonora di Pino Donaggio nell'undicesima stagione, dalla dodicesima stagione torna il motivo principale, e alcune delle vecchie musiche; tale motivo ha avuto due arrangiamenti nel corso delle varie stagioni, il primo dalla prima alla sesta e il secondo dalla settima alla decima e dalla dodicesima in corso. I produttori della serie sono Luca e Matilde Bernabei.\nLuoghi delle riprese.\nL'ambientazione principale della serie dalla prima all'ottava stagione \u00e8 stata Gubbio. Numerosi sono i luoghi interessati dalle riprese: la chiesa Don Matteo si trova nella parte bassa del centro storico di Gubbio ed \u00e8 infatti la Chiesa di San Giovanni Battista. Quest'ultima \u00e8 stata utilizzata solamente nelle sue vesti esterne; gli interni utilizzati nella serie sono invece di una chiesetta appena fuori dal centro storico, quella di San Marziale, a due passi dalla funivia che conduce a Sant'Ubaldo. Sempre in piazza San Giovanni si trova la canonica, i cui interni sono stati riprodotti in un apposito set cinematografico a partire dalla terza stagione.\nUn'altra location della serie \u00e8 indubbiamente la Caserma sede della Compagnia dei Carabinieri dove prestano servizio il Maresciallo Cecchini ed i Capitani Anceschi e Tommasi: l'edificio che ospita gli ambienti dei Carabinieri \u00e8 infatti Palazzo Pretorio situato in piazza Grande, a un livello sopra piazza San Giovanni. Nella prima stagione l'ingresso della Caserma era su uno di lati corti, successivamente spostato sul lato lungo, che fronteggia Palazzo dei Consoli. Dalla prima alla terza stagione, proprio come per la canonica, gli interni utilizzati sono quelli reali, successivamente replicati abbastanza fedelmente in studio per motivi prettamente logistici. Nella realt\u00e0 la Caserma \u00e8 la sede del Municipio di Gubbio.\nAltro luogo di culto per gli appassionati della serie \u00e8 sicuramente Palazzo dei Consoli, che appare periodicamente, essendo affacciato direttamente su Palazzo Pretorio. Tra la terza, quarta e quinta stagione, \u00e8 stato utilizzato come set per alcuni episodi, come ad esempio sede comunale di Laura Respighi. Altra location \u00e8 il Bar Ducale in Piazza Grande, luogo di ritrovo di don Matteo e Cecchini, a oggi una memoria storica della serie, che al suo interno conserva fotogrammi delle riprese con dediche e autografi degli attori delle varie stagioni. \nNelle prime tre stagioni Gubbio \u00e8 stata l'unica ambientazione della serie tv, anche se i personaggi nello sceneggiati non nominavano esplicitamente la citt\u00e0 eugubina ma si limitavano a chiamarla \"paese\". Infatti era intenzione degli autori ambientare la serie nell'Umbria, in provincia, senza indicare un luogo specifico. Solo dalla quarta stagione si \u00e8 identificato il paese come la citt\u00e0 di Gubbio. Si sottolinea ulteriormente che solo i personaggi non pronunciavano esplicitamente Gubbio, mentre l'ambientazione chiariva di quale luogo si trattasse. Ad esempio nel nono episodio della prima stagione, nella scena della foto segnaletica a don Matteo, si pu\u00f2 leggere Gubbio sul cartello, oppure all'inizio dell'episodio 14 della terza stagione la narratrice nomina esplicitamente Gubbio come sede del torneo di scacchi.\nPer la stagione 7, le riprese in esterna, e alcune di quelle in interno, dell'ospedale, vengono girate all'ospedale San Giovanni Battista di Foligno.\nA partire dalla nona stagione la serie si \u00e8 spostata a Spoleto. Le location principali sono situate in piazza Duomo dove si trovano la sede della canonica, Santa Maria Assunta, nella realt\u00e0 ingresso secondario al teatro e Palazzo Bufalini, trasformato per le riprese nella caserma. La basilica di Sant'Eufemia \u00e8 invece la chiesa di Don Matteo, facente parte della sede arcivescovile. A pochi passi di distanza, lungo la scalinata che porta al Duomo si trova il Bar ristorante Tric Trac, gestito da Spartaco Grilli, interprete di s\u00e9 stesso nella serie. La maggior parte degli interni, fatto salvo per le chiese e un paio di altri edifici, sono interamente ricostruiti all'interno dei set di Formello di propriet\u00e0 della Lux Vide.\nSono state utilizzate anche alcune ambientazioni minori in Umbria.\nInoltre:\na Citt\u00e0 del Vaticano sono ambientati gli episodi 4x02 \"Delitto in biblioteca\" e 12x10 \"Non desiderare la roba d'altri\".\na Campagnano di Roma \u00e8 stata girata una parte dell'ottava stagione.\nNell'episodio 10x17 \"L'amico ritrovato\", appaiono alcune scene girate a Gubbio, vecchio luogo della serie.\nLa casa circondariale compare esteriormente dalla prima stagione, l'interno invece compare dalla terza. I luoghi dove sono state girate le scene della circondariale sono:\nIl 3 maggio 2012, su Rai Premium, \u00e8 andata in onda la quarta puntata del programma \"Fiction Mania\" dedicata alla serie \"Don Matteo\".\nIl successo della serie e del formato.\nLa serie ha sempre ottenuto ottimi risultati di ascolto, secondo le rilevazioni statistiche di Auditel. In particolare, nel 2004 \"Don Matteo\" riusc\u00ec a sconfiggere lo spettacolo serale del \"Grande Fratello\" e, generalmente, nel corso delle varie stagioni, si \u00e8 sempre aggiudicato la vittoria nella prima serata.Grazie agli ascolti elevati (il pi\u00f9 alto quello del 14 aprile 2016 con 15\u00a0954\u00a0000 spettatori e il 34,97%), questa serie \u00e8 stata replicata molto spesso sia durante il periodo estivo, sia durante il periodo invernale.\nDal 2020, con la messa in onda della dodicesima stagione, \"Don Matteo\" \u00e8 diventata la serie tv pi\u00f9 longeva della televisione italiana dopo \"Il Commissario Montalbano\" (14 stagioni all'attivo).\nGrazie anche a questo successo, dal formato \"Don Matteo\" \u00e8 stato tratta la serie polacca \"Ojciec Mateusz\", in onda su TVP1 dal 2008. Il ruolo equivalente a quello di don Matteo \u00e8 interpretato da Artur \u017bmijewski. L'azione della serie si svolge nella citt\u00e0 di Sandomierz, che secondo gli autori polacchi assomiglia molto alla citt\u00e0 di Gubbio.Il formato \u00e8 stato inoltre venduto per il mercato russo, dove si \u00e8 realizzato un adattamento in cui il presbitero \u00e8 un rappresentante della chiesa ortodossa. La serie si intitola \"Otec Matvej\" (\"\u041e\u0442\u0435\u0446 \u041c\u0430\u0442\u0432\u0435\u0439\"). Il ruolo equivalente a quello di don Matteo, un pope della Chiesa ortodossa sposato e con due figli, \u00e8 interpretato da Vladimir Kolganov mentre la citt\u00e0 dove si svolge la serie \u00e8 Suzdal. \u00c8 andata in onda da settembre 2014 su ORT 1.\nUmberto Eco in un suo saggio sulla traduzione prende come esempio il personaggio di don Matteo per l'introduzione anche nella lingua italiana dell'abitudine di origine anglosassone di riferirsi ai sacerdoti con il termine \"padre\" invece che come \"reverendo\". Federico Ruozzi nel testo \"Voci e immagini della fede: radio e tv\" (Istituto Treccani) rileva come tra le fonti di ispirazione che portarono alla definizione del personaggio possa essere citato Padre Brown di Chesterton. L'enciclopedia Treccani nella voce \"televisione\" cita quello di don Matteo tra gli esempi di successo \"improvviso e a volte misterioso\" di serie e personaggi televisivi legati ai \"buoni sentimenti\".\nSpin-off.\n\"Complimenti per la connessione\" \u00e8 una serie televisiva italiana, prodotta da Lux Vide in collaborazione con Rai Fiction. La prima stagione \u00e8 stata trasmessa su Rai 1 dall'11 luglio al 5 agosto 2016, mentre la seconda \u00e8 stata trasmessa dal 3 al 28 luglio 2017.\nIn questi episodi i protagonisti della nota serie \"Don Matteo\" cercano di far capire al pubblico, con parole semplici e in modo ironico, i termini e i mezzi utilizzati per la navigazione in rete. Il programma \u00e8 nello stile di \"Non \u00e8 mai troppo tardi\", ma modernizzato ai giorni nostri e con una sorta di classe presente nella trasmissione, dove, al posto dell'italiano, si impara l'informatica di base. Gli episodi durano circa 6 minuti."}
{"id": "1651028", "revid": "709565", "url": "https://it.wikipedia.org/wiki?curid=1651028", "title": "Ibi (fiume)", "text": "Il \u00e8 un corso d'acqua principale appartenente al sistema idrografico del Kiso che attraversa le prefetture di Gifu e di Mie.\nCaratteristiche.\nLa sorgente del fiume \u00e8 situata sul monte Kanmuri nella cittadina di Ibigawa, distretto di Ibi, prefettura di Gifu. Il corso d'acqua fluisce principalmente in direzione sud. Durante il percorso, scorre per un tratto parallelamente al Kiso e al Nagara, nei pressi della citt\u00e0 di Kuwana nella prefettura di Mie confluisce nel Nagara e sfocia nella baia di Ise."}
{"id": "1651030", "revid": "1745361", "url": "https://it.wikipedia.org/wiki?curid=1651030", "title": "Camerlengo (disambigua)", "text": ""}
{"id": "1651036", "revid": "649830", "url": "https://it.wikipedia.org/wiki?curid=1651036", "title": "Xenasmataceae", "text": "Xenasmataceae Oberw., \"Sydowia\" 19: 25 (1966) \u00e8 una famiglia di funghi basidiomiceti.\nGeneri di \"Xenasmataceae\".\nIl genere tipo \u00e8 Xenasma Donk., altri generi inclusi sono:"}
{"id": "1651037", "revid": "119247635", "url": "https://it.wikipedia.org/wiki?curid=1651037", "title": "Conduttore radiofonico", "text": "Un conduttore radiofonico (o presentatore radiofonico) \u00e8 colui, o colei, che dirige una trasmissione radiofonica, intrattenendo il pubblico con discorsi, interviste ed approfondimenti.\nNell'accezione contemporanea, pu\u00f2 ricoprire la figura di classico intrattenitore o di disc jockey musicale trasmettendo musica sulla stazione radio.\nLa storia della conduzione radiofonica, essendo la radio uno dei primi mezzi di comunicazione di massa a diffusione generalizzata, annovera i principali nomi dello spettacolo cinematografico e televisivo internazionale. "}
{"id": "1651038", "revid": "29244", "url": "https://it.wikipedia.org/wiki?curid=1651038", "title": "Urochordata", "text": ""}
{"id": "1651039", "revid": "287204", "url": "https://it.wikipedia.org/wiki?curid=1651039", "title": "Arcidiocesi di San Cristobal de la Habana", "text": ""}
{"id": "1651049", "revid": "155136", "url": "https://it.wikipedia.org/wiki?curid=1651049", "title": "Camerlenghi", "text": ""}
{"id": "1651053", "revid": "287204", "url": "https://it.wikipedia.org/wiki?curid=1651053", "title": "Diocesi di Pinar del Rio", "text": ""}
{"id": "1651055", "revid": "21880", "url": "https://it.wikipedia.org/wiki?curid=1651055", "title": "Thaliacea", "text": "Thaliacea \u00e8 una classe di tunicati."}
{"id": "1651058", "revid": "29244", "url": "https://it.wikipedia.org/wiki?curid=1651058", "title": "Pyrosomida", "text": ""}
{"id": "1651059", "revid": "124123", "url": "https://it.wikipedia.org/wiki?curid=1651059", "title": "Leo (fumettista)", "text": ". \u00c8 famoso principalmente per le serie \"Aldebaran\" e \"Betelgeuse\", pubblicate in Italia dalla Eura Editoriale in volume nella collana Euramaster.\nBibliografia.\nLes Mondes d'Ald\u00e9baran.\nEditore Dargaud, testi e disegni Leo;\nTerres Lointaines.\nEditore Dargaud, testi Leo, disegni Frank Picard"}
{"id": "1651060", "revid": "544909", "url": "https://it.wikipedia.org/wiki?curid=1651060", "title": "Shelton'08", "text": "Con il nome Shelton'08 Intel indica una piattaforma hardware che \u00e8 stata presentata il 3 giugno 2008 dedicata ai sistemi mobile e desktop di fascia molto economica. Il produttore ha dichiarato che i dispositivi basati su piattaforma Shelton'08 possono essere commercializzati a prezzi inferiori ai 250 $.\nObiettivi di Shelton'08.\nAttraverso la nuova piattaforma, Intel non punta ad offrire il massimo delle prestazioni ma, grazie al costo d'acquisto estremamente contenuto, addirittura inferiore a quello disponibile gi\u00e0 da tempo con le soluzioni basate sul processore Celeron (in particolare le sue diverse varianti Celeron D, Celeron (serie xxx), Celeron Dual Core e Celeron M), mira alla conquista del mercato dei dispositivi portatili e dei PC di fascia pi\u00f9 bassa.\nUno dei progetti a cui Intel tiene molto e ha dato un forte impulso allo sviluppo di tale piattaforma \u00e8 il cosiddetto Intel ClassMate, ovvero l'alter ego del progetto OLPC che punta a realizzare notebook da soli 100 $ destinati ai paesi in via di sviluppo. Mentre il progetto OLPC infatti \u00e8 basato su un processore AMD, Intel ha nel frattempo sviluppato un intero sistema (il ClassMate appunto) per poter competere nella nuova lotta commerciale nei mercati emergenti.\nCaratteristiche tecniche.\nLa piattaforma Shelton'08 \u00e8 basata sul processore Diamondville, realizzato a 45 nm, che viene commercializzato con il marchio Atom; si tratta di un nuovo nome commerciale che Intel ha creato a inizio 2008 per indicare non solo le CPU Diamondville destinate ai sistemi pi\u00f9 economici, ma anche quelle basate sul core Silverthorne che \u00e8 invece alla base della piattaforma Menlow (che viene commercializzata con il nuovo nome di Centrino Atom) espressamente pensata per i sistemi ultra portatili UMPC e MID.\nIl processore Diamondville viene commercializzato direttamente saldato alla scheda madre e raffreddato da un dissipatore passivo, per un costo complessivo di circa 50 $. In un primo tempo si trattava esclusivamente di soluzioni single core ma successivamente, a partire da settembre 2008, sono arrivate anche varianti dual core, sebbene in questo caso si tratti di soluzioni espressamente dedicate al settore desktop, che anzi all'inizio sembrava che venissero commercializzate addirittura con il marchio Celeron (probabilmente della serie 3xx), mentre poi hanno mantenuto il marchio Atom.\nI chipset che possono essere impiegati sono l'i945GSE (di Intel) o il SiS 671; da tempo Intel utilizza chipset sviluppati dalla taiwanese SiS per le proprie soluzioni di fascia bassa, cos\u00ec da poterne sfruttare il costo ridotto. Per quanto riguarda la soluzione Intel, si tratta di una variante dell'i945, presentato ormai nel lontano 2005, che integra un sottosistema video DirectX 9.0 e supporto a memoria DDR2 single channel. \u00c8 inoltre presente un modulo Wi-Fi 802.11 g ed il supporto a dispositivi di memorizzazione SSD (Solid State Drive - dischi a stato solido).\nIl sistema operativo di riferimento suggerito da Intel \u00e8 Microsoft Windows Vista nella sua edizione \"Basic\", in considerazione sia del costo ridotto della piattaforma che delle specifiche hardware; il raffreddamento \u00e8 passivo (non solo per la CPU per l'intero sistema), cos\u00ec da diminuire ulteriormente il costo generale dei componenti richiesti per la costruzione del sistema. Il consumo complessivo della piattaforma si aggira attorno agli 8 W.\nSecondo Intel, la piattaforma Shelton'08 offre prestazioni paragonabili alla seconda generazione della piattaforma Centrino, conosciuta con il nome in codice di Sonoma e basata sul processore a 90 nm Dothan.\nTra i produttori impegnati nell'uso della nuova piattaforma figurano ASUS e Shuttle Inc.. La prima \u00e8 impegnata dal Netbook di piccole dimensioni (e costo) Eee PC, mentre la seconda produce da tempo sistemi SFF (Small Form Factor), ovvero soluzioni desktop dalle dimensioni molto contenute.\nShelton'08: da non confondere con Shelton.\nA partire dal 2004 Intel aveva iniziato a parlare del processore Shelton, ovvero una variante del primo Pentium M Banias, privo della cache L2 e pensato per i soli mercati asiatici e sudamericano. Successivamente, tale CPU \u00e8 stata utilizzata anche nei dispositivi embedded.\nNon \u00e8 chiaro come mai Intel abbia scelto come nome della sua nuova piattaforma uno molto simile a quello di un progetto gi\u00e0 esistente, differenziandolo solo per il suffisso che ricorda l'anno di introduzione, ma \u00e8 certo che i 2 progetti sono completamente indipendenti sia dal punto di vista hardware sia dagli obiettivi perseguiti.\nIl successore.\nIntel non ha ancora rilasciato notizie ufficiali riguardo al successore della piattaforma Shelton'08, che dovrebbe comunque essere basata sul processore Pineview."}
{"id": "1651072", "revid": "15756", "url": "https://it.wikipedia.org/wiki?curid=1651072", "title": "Centro storico di Benevento", "text": "Piazza Duomo e piazza Orsini.\nLa piazza di fronte al monumentale duomo era fino a qualche anno fa meta di molti turisti, e fino alla fine degli anni settanta vi era il posteggio delle carrozzelle turistiche con i cavalli. Fino agli anni sessanta era inoltre la stazione principale delle vetture pubbliche.\nPrima del XII secolo vi si ergeva un rinomato atrio detto \"Paradiso\" decorato da molti tumuli di principi longobardi, ma il cardinale arcivescovo Ruggiero, verso la fine dello stesso secolo, o al principio del secolo seguente, lo fece diroccare, e con le lapidi sepolcrali ordin\u00f2 di rivestire la facciata del duomo.\nAl posto dell'atrio fu lasciato un discreto spazio, circondato da un basso muro con cornice di pietra, decorato da statuette, e tutt'intorno dei sedili ugualmente di pietra, mentre all'ingresso del recinto si collocavano due figure di leoni. In un angolo poi si ergeva, accanto ad una fossa funeraria, un obelisco dell'antichissimo tempio di Iside, coperto da geroglifici, con una palla di bronzo ed una croce al vertice, dedicato alla Vergine. Obelisco, sedili e muro nel 1867 furono tolti per allargare la piazza e dar posto ad un parapetto poco estetico, distrutto dagli eventi bellici del 1943.\nLa piazza oggi \u00e8 recintata per lavori di risistemazione, che a causa di proteste procedono a rilento. Il 27 gennaio 2006 la giunta comunale ha varato il progetto esecutivo del primo lotto di lavori, che rientrano nell'ambito dell'accordo di programma \"Infrastrutture per i sistemi urbani\".\nLa riqualificazione della piazza avr\u00e0 come punti fondamentali: la risistemazione del sagrato della Cattedrale, la realizzazione di un Museo d'arte contemporanea e della piazza coperta, l'allestimento di una galleria commerciale.\nQuasi contigua a piazza Duomo \u00e8 piazza Orsini, sulla sinistra della cattedrale, adibita a parcheggio. Al suo ingresso meridionale presenta una fontana a Papa Orsini; vi si trova il palazzo arcivescovile, contiguo al duomo, e i resti della basilica di San Bartolomeo edificata nel 1112.\nCome ricorda una lapide sul palazzo arcivescovile, il 13 febbraio 1799 in questa piazza fu allestito dai francesi l'Albero della Libert\u00e0, che per\u00f2, dopo i successivi eventi politici, fu incendiato (24 maggio 1799) e sostituito con una croce da Gaspare del Bufalo.\nCorso Garibaldi.\nIn origine chiamato via Magistrale, il corso ricevette il nome attuale in riconoscenza all'eroe dei due mondi per la costituzione della nuova provincia di Benevento. Compie un percorso in salita da piazza Cardinale Pacca a piazza Castello, ed \u00e8 l'asse del centro storico: risalendolo vi si incontrano il duomo, palazzo Paolo V fronteggiato da piazza Papiniano con l'obelisco egizio del tempio di Iside, piazza Roma con di fronte via Traiano che conduce all'arco di Traiano, palazzo Mosti sede del Comune, la basilica di San Bartolomeo, il Teatro Comunale Vittorio Emanuele, palazzo Terragnoli sede della biblioteca, la chiesa di Santa Sofia in piazza Matteotti, il palazzo del Governo ed infine la Rocca dei Rettori.\nSu ambo i lati confluiscono nel corso numerosi suggestivi vicoli storici in uno dei quali, nel segreto del ghetto ebraico, si cela l\"'Hortus Conclusus\" di Mimmo Paladino.\nIl tratto pi\u00f9 basso del Corso ricalca il decumano principale dell'assetto urbano ippodameo risalente all'et\u00e0 di Augusto, mentre i vicoli trasversali altro non sono che i \"cardines\". Vi erano altri due decumani paralleli: uno corrisponde a via Annunziata, situata sulla destra del Corso se si guarda verso la Rocca, mentre l'altro, sulla sinistra, non \u00e8 pi\u00f9 riconoscibile.\nA partire dal 4 ottobre 2004, il Corso \u00e8 stato risistemato dalla ditta Romano di Gricignano d'Aversa, su progetto del prof. Nicola Pagliara. La risistemazione si \u00e8 basata su quattro importanti interventi: la predisposizione dei sottoservizi per futuri allacciamenti (rete elettrica, gas, acqua, telefonia); la sostituzione della vecchia rete idrica; l'installazione della nuova pubblica illuminazione; la ripavimentazione della strada e dei marciapiedi con pietre naturali e lastre in pietra vulcanica. Tratti della pavimentazione, scura, sono percorsi da una striscia bianca sinusoidale, a suggerire l'idea di un serpente o di un dragone, la cui testa stilizzata si trova all'altezza di Piazza Orsini. Durante questi lavori sono state rinvenute numerose fondazioni di antiche costruzioni. L'ultimo tratto ripavimentato fu aperto il 15 febbraio 2006; attualmente il Corso \u00e8 chiuso al traffico veicolare. L'opera rientra nel progetto integrato \"Benevento: il futuro nella storia\".\nRione Triggio.\nIl Triggio (dal latino \"trivium\") \u00e8 il quartiere compreso tra le mura longobarde di via Torre della Catena (che si aprono in \"Port'Arsa\"), Piazza Cardinale Pacca (o Piazza Santa Maria) e il Duomo. Era il cuore della cosiddetta \"citt\u00e0 nuova\" longobarda.\nLa zona tradizionalmente era piuttosto malsana (secondo un vecchio detto \"Chi passa p' 'u Triggio e nunn \u00e8 criticato, \u00e8 triggiaiole o stanno 'ncarcerate o stanno malate\").\nUn massiccio risanamento di buona parte del rione si ebbe nel 1888-1889 ad opera del sindaco Giovanni Bosco Lucarelli, al quale fu intitolata anche una strada del rione. La spesa complessiva per fognatura, per lastricato ecc. ammont\u00f2 a 65.149,32 lire. Ultimati i lavori dall'appaltatore Giovanni Imperlino, nel novembre del 1889 vennero collaudati dall'ing. Paolo De Lucia.\nIl Triggio conserva buona parte della sua topografia medievale, fatta di stretti vicoli intricati sui quali si affacciano vecchi edifici. Dal duomo si accede al quartiere tramite l'arco del Sacramento, massiccia porta in mattoni dell'epoca post-traianea, affiancata da un'area archeologica in via di sistemazione. Da qui, sulla destra, parte via San Filippo, che conduce alle spalle di piazza Santa Maria; tra i vicoli si trova la casa di San Gennaro, mentre in fondo alla via \u00e8 la chiesa barocca di San Filippo con il suo convento.\nVia Carlo Torre, invece, discende fino all'omonimo largo, posto sulla strada principale del rione. Questa, proseguendo a sinistra, conduce ai vicoli pi\u00f9 suggestivi del rione: via Angelo Catone e la Calata Olivella, che riporta dietro al palazzo arcivescovile. Sono vicoli entrambi molto stretti, delimitati da antichi muri e case. Ad est rimangono pochissimi resti della longobarda chiesa di San Modesto, distrutta dal conflitto mondiale.\nVerso destra invece, oltre la Facolt\u00e0 di Scienze dell'universit\u00e0, si trova la piazza Caio Ponzio Telesino, dove si affaccia il Teatro romano, con la chiesa di Santa Maria della Verit\u00e0 costruita sulle sue rovine. La piazza, appena ripavimentata, comunica con via Torre della Catena tramite un ampio varco nelle mura.\nAl nord del Teatro Romano \u00e8 precisamente fra Piazza Manfredi Di Svevia e via Degli Orti, si trova una piazzetta, realizzata dall'amministrazione comunale \u00e8 terminata l'11 giugno del 2010, chiamata \"Largo Manfredi di Svevia\". La realizzazione della piazzetta, riqualifica un'area di notevole interesse storico, che era abbandonata da molti anni.\nOltre, la strada conduce verso Port'Arsa: questa zona presenta costruzioni recenti e vaste aree non edificate.\nRione Fravola.\nIl Rione Fravola, o Fragola (come viene chiamata nel gergo dialettale), contiguo al Triggio, \u00e8 la zona fra Piazza Santa Maria e la sponda meridionale del Calore. Il nome del rione deriva da un'antica e nobile famiglia beneventana estinta da secoli. \u00c8 attraversato da Corso Dante, su cui si affaccia la suddetta piazza. L'aspetto attuale del rione \u00e8 moderno, in quanto esso fu in buona parte distrutto dagli eventi della seconda guerra mondiale. Sorse sul complesso delle \"Terme Commodiane\", che sembra occupassero tutta la zona da Piazza Santa Maria (a destra della quale, in fondo, fu scoperto anche un calidarium) a via Posillipo, sul lungocalore. Su quest'ultima sfocia il \"Vico Bagni\", alle due estremit\u00e0 del quale sono ancora visibili i resti delle terme, confusi tra gli edifici sopra costruiti.\nUna parte del rione, alle spalle della Collegiata e della chiesa di San Filippo fino a Corso Dante, ha preservato i suoi antichi vicoli, sui quali si affacciano vecchie case architettate con cura, costruite l'una a ridosso dell'altra. Qui si trova la chiesa di San Donato, indietreggiata nell'omonima piazzetta affacciata sul Corso.\nTrescene.\nIl rione, posto verso l'estremo nordorientale del centro storico, tra l'Arco di Traiano, Corso Garibaldi e Viale dei Rettori, \u00e8 tra quelli che meglio rendono l'immagine della Benevento medievale, con le sue caratteristiche stradette, vicoli (\"strictulae\") di collegamento fra le mura, ornate da frammenti e reperti di origine romana. Nel cuore del rione c'\u00e8 la chiesa di Sant'Agostino; risalendolo si arriva a \"Piazza Piano di Corte\".\nIl nome della piazza \u00e8 dovuto al fatto che da queste parti, anche se non si conosce la collocazione precisa, sorgeva la \"Sacratissima corte dei principi longobardi\" o \"Sacrum Palatium\"; in molti documenti medievali \u00e8 chiamato anche \"de plano Curiae\", sede della curia ducis longobarda. Il palazzo serv\u00ec, forse, dapprima alla Curia nell'epoca romana, quindi venne abitato dai duchi e dai principi longobardi. Nel febbraio del 1241 fu distrutto dalle truppe sveve, che compirono molte altre devastazioni. Ricostruito, fu utilizzato dai rettori della citt\u00e0 fino al 1450. In esso dimorarono non pochi pontefici quando dovevano recarsi a Benevento.\nL'area tra Piano di Corte e la Rocca dei Rettori nei secoli dal XII al XVI era abitata da una fiorente comunit\u00e0 di ebrei, esperti tessitori e tintori. Tra Piano di Corte e via Bartolomeo Camerario, nel Vico Santo Stefano, avevano una sinagoga che, nel periodo della pi\u00f9 feroce discriminazione ebraica, venne chiamata \"S. Stefano de Iudecca\", o \"S. Stefano de Plano Curiae\" e, infine, \"S. Stefano De Neophitis\" (cio\u00e8 i convertiti al cattolicesimo). La comunit\u00e0 venne repressa nel giugno 1519 dal Tribunale d'Inquisizione costituitosi alla Curia di Benevento.\nDalla piazza \"Piano di Corte\" partono due antiche strade: via Falcone Beneventano, l'autore del \"Chronicon\" della citt\u00e0, e via San Pantaleone, da una minuscola cappella che era l\u00ec nei pressi, a lui dedicata. Percorrendola si trova Piazza Arechi II, meglio nota con il vecchio nome di \"Piazzetta Vari\". Qui si trova il Palazzo De Simone, sede del Conservatorio Nicola Sala. Entrambe le piazze sono tra i pi\u00f9 frequentati punti di ritrovo per i giovani. Infine, va menzionato l'auditorium, gi\u00e0 chiesa di San Nicola, sulla discesa da piazza Piano di Corte al corso Garibaldi.\nPiazza Dogana e zone limitrofe.\nPiazza Dogana \u00e8 uno spiazzo rettangolare che si trova immediatamente a nord-est di piazza Duomo, affacciato sul viale Ennio Goduti. Prende il nome dal fatto che vi sorgeva la Dogana Pontificia, erede di un'analoga istituzione di et\u00e0 romana. Vicino alla piazza, infatti, si trovava un ingresso della citt\u00e0, Porta Rettore. Nella piazza si trova il duecentesco convento di San Francesco.\nA partire da tempi remoti, e fino alla costruzione delle odierne infrastrutture, piazza Dogana era sede di un fiorente commercio del grano: alla dogana confluiva, infatti, tutta la produzione delle province di Avellino, Campobasso e Foggia. A questi movimenti partecip\u00f2, tra i secoli XII e XVI, una comunit\u00e0 ebraica, ghettizzata nel vico Madonnella (oggi Pietro De Caro, oltre il corso Garibaldi), che a Benevento come in molte altre citt\u00e0, aveva un ruolo rilevante nel commercio e nell'industria. Nel 1753 la dogana fu concessa da papa Benedetto XIV al Comune in appalto perpetuo.\nLa zona ad ovest di Viale Ennio Goduti, fino al Rione Fravola, \u00e8 stata totalmente ricostruita dopo i bombardamenti del 1943: vi si trovano alcuni palazzi residenziali, in posizione nettamente sopraelevata rispetto al lungocalore, a nord. L'arteria viaria della zona \u00e8 il Corso Vittorio Emanuele, aperto a met\u00e0 Ottocento, che collega piazza Duomo al ponte Vanvitelli.\nAd est di Piazza Dogana, invece, fino a via Traiano, si trova una delle tante reti di vicoli che caratterizzano il centro storico di Benevento. Via Isabella Morra conduce sulla via Francesco Pacca, con un palazzo barocco, sede originaria dell'omonima biblioteca. In fondo alla strada un porticato delimitato da archi medievali conduce nel largo Feoli, altra piazzetta storica. Ancora, via Giovanni de Vita conduce dall'obelisco egizio, passando sotto un arco gotico, in piazza Salvatore Sabariani, intitolata ad un patriota beneventano; qui si trova la chiesa di Santa Teresa. In tutta la zona tra piazza Dogana e l'Arco di Traiano si trovano svariati palazzi nobiliari con bei portoni, in genere barocchi.\nPonticelli.\nIl quartiere Ponticelli (\"Punticiello\" in dialetto beneventano) si trova nella zona a nord dell'Arco di Traiano; vi si accede tramite \"via San Pasquale\", sulla quale si trovano la chiesa di Sant'Ilario a Port'Aurea e il convento di San Pasquale, e arriva fin quasi sulla riva sinistra del Calore. Qui, sul torrente \"San Nicola\", si trovano i resti del ponte romano ad un'arcata che d\u00e0 il nome al quartiere, menzionato in molti documenti di et\u00e0 longobarda.\nA breve distanza, nella contrada \"San Chiumento\" (ossia San Clemente), vi era una chiesa dedicata al santo, ed un convento dei Padri Domenicani, fatto erigere dallo stesso San Domenico quando venne a Benevento nel 1221. Su una vicina collina, alle cui falde scorre il Calore, sorgeva un'altra chiesa dedicata a San Marco Evangelista, dalla quale prese il nome il pittoresco colle.\nPresso questa chiesa, secondo le disposizioni emanate da Carlo D'Angi\u00f2 da Lucera, due anni dopo la battaglia di Benevento (1266), si sarebbe dovuto costruire anche un monastero, in ringraziamento della riportata vittoria; ma il voto rimase ineseguito. Secondo il Meomartini, su questo colle Manfredi aveva il suo campo, prima di combattere contro D'Angi\u00f2.\nScendendo dall'Arco lungo via San Pasquale, si incontra inoltre \"via Tiengo\" (alcuni studiosi ne fanno derivare il nome dagli abitanti tintori, di origine fiorentina o comunque toscana), che scende verso il fiume Calore. Qui vi sono i ruderi del ponte romano della \"Maurella\" attraverso il quale, a detta di molti storici, pass\u00f2 Manfredi. Sulla destra vi \u00e8 l'antica e piccola \"Chiesa di Santa Lucia\", nei cui pressi fu scoperto, alla fine del XIX secolo, un vasto sepolcreto cristiano.\nPi\u00f9 a valle \u00e8 stato scoperto un braccio viario medievale che consentiva passare dalla via Latina, o da un'altra che veniva da Isernia, alle vie Egnazia, Traiana ed Appia, evitando la citt\u00e0. Il rinvenimento avvenne durante i lavori per la costruzione della ferrovia per Avellino.\nBibliografia.\nVedi la bibliografia su Benevento"}
{"id": "1651074", "revid": "21880", "url": "https://it.wikipedia.org/wiki?curid=1651074", "title": "Sorghum bicolor", "text": ""}
{"id": "1651075", "revid": "33888", "url": "https://it.wikipedia.org/wiki?curid=1651075", "title": "Flash Art", "text": "Flash Art \u00e8 una rivista d'arte contemporanea e casa editrice italiana e internazionale. Fondata nel 1967 da Giancarlo Politi, \u00e8 considerata una delle . Originalmente pubblicata in versione bilingue, italiano e inglese, dal 1978 \u00e8 pubblicata in due edizioni distinte Flash Art Italia (italiano) e Flash Art International (inglese), oltre all\u2019edizione ceca e slovacca. La rivista nei suoi 54 anni di storia Da settembre 2020 la rivista \u00e8 pubblicata nelle rispettive edizioni quattro volte l\u2019anno. Flash Art \u00e8 un , diretto da Gea Politi, che ne \u00e8 anche l\u2019editore con Cristiano Seganfreddo.\nStoria.\nFondata nel 1967 da Giancarlo Politi \u2013 con sede a Roma fino al 1970 trasferita poi a Milano \u2013 attraverso le sue copertine diventa da subito una delle pubblicazioni pi\u00f9 riconoscibili e pi\u00f9 lette nel suo genere. Nel 1973 viene istituita la Giancarlo Politi Editore, che inizia a pubblicare \"Art Diary\", un riferimento per il sistema dell\u2019arte con indirizzi e contatti di istituzioni, musei, gallerie, critici d\u2019arte e artisti. Nel 1978 la rivista viene pubblicata in due edizioni separate (italiano e inglese) dirette da Politi assieme ad Helena Kontova \u2013 con edizioni speciali anche in francese, tedesco, spagnolo, polacco, russo e ceco. Nel 1993 nasce il \"Trevi Flash Art Museum\", che ospiter\u00e0 mostre di importanti rassegne internazionali tra cui \u201cPrima Linea\u201d (1993). Kontova dirige la sezione \u201cAperto \u201993\u201d alla Biennale di Venezia dello stesso anno e nel 2003, insieme alla rivista, fonda la Biennale di Praga. Dal 2015 Gea Politi \u00e8 editore e direttore di Flash Art. Dal 2019 insieme a Cristiano Seganfreddo sono editori della rivista, distribuita in 87 paesi, e della casa editrice che produce cataloghi, saggi, libri d\u2019artista ed edizioni, con oltre 300 titoli. Flash Art dal 2019 lavora su progetti di comunicazione ad hoc per la cultura contemporanea, collaborando con istituzioni d\u2019arte, gallerie e brand di moda insieme al suo partner Agenzia del Contemporaneo.\nCollaboratori.\n\"Flash Art\" \u00e8 stata la prima rivista a pubblicare le opere o a dedicare la copertina ad artisti come Marina Abramovi\u0107, Vito Acconci, Matthew Barney, Vanessa Beecroft, Cecily Brown, Maurizio Cattelan, Francesco Clemente, Martin Creed, John Currin, Rineke Dijkstra, Peter Halley, Eberhard Havekost, Damien Hirst, Pierre Huyghe, Jeff Koons, Sherrie Levine, Sol LeWitt, Robert Longo, Paul McCarthy, Mariko Mori, Maurizio Nannucci, Shirin Neshat, Gabriel Orozco, Charles Ray, Pipilotti Rist, Matthew Ritchie, Anri Sala, David Salle, Thomas Scheibitz, Julian Schnabel, Rudolf Stingel, Francesco Vezzoli.\nNel corso della sua storia la rivista ha avuto come collaboratori critici e curatori di fama internazionale fra cui Germano Celant, Achille Bonito Oliva, Rosalind Krauss, Francesca Alinovi, Francesco Bonami, Harald Szeemann, Nicolas Bourriaud, Dan Cameron, Hans Ulrich Obrist, Benjamin Weil e Massimiliano Gioni. Oggi ha una rete di oltre duecento collaboratori fra scrittori, PHD e curatori riconosciuti globalmente dal sistema, come Andrea Bellini, Kenneth Goldsmith, Carolyn Christov-Bakargiev, Quinn Latimer, Pierre Bal-Blanc, Marina Fokidis, Chus Martinez. "}
{"id": "1651076", "revid": "29244", "url": "https://it.wikipedia.org/wiki?curid=1651076", "title": "Desmonyaria", "text": ""}
{"id": "1651086", "revid": "76963", "url": "https://it.wikipedia.org/wiki?curid=1651086", "title": "Max Skladanowsky", "text": "Insieme a suo fratello Emil, invent\u00f2 il bioscopio, un primo proiettore cinematografico che i fratelli Skladanowsky usarono per riprodurre i primi spettacoli di immagini in movimento per un pubblico pagante, il 1\u00ba novembre del 1895, alcuni mesi prima del debutto pubblico del tecnicamente superiore cinematografo dei fratelli Lumi\u00e8re.\nVita.\nNato a Berlino da un vetraio, Skladanowsky si form\u00f2 da fotografo e pittore di vetro, cosa che port\u00f2 ad un interesse per le lanterne magiche. Nel 1879 inizi\u00f2 a viaggiare in Germania e nell'Europa Centrale con suo padre Carl ed il fratello minore Emil, presentando show con la lanterna magica. Nei primi anni 1890, costru\u00ec una cinepresa insieme ad Emil, e nel 1895 i fratelli produssero il bioscopio. Il bioscopio, che era ispirato alla tecnologia della lanterna magica, usava due bobine filmiche di 54\u00a0mm, proiettando alternativamente un fotogramma ciascuno. Ci\u00f2 permetteva al bioscopio di proiettare a 16 fotogrammi al secondo, una velocit\u00e0 sufficiente a creare l'illusione di movimento.\nAd una dimostrazione del bioscopio a Pankow, Berlino, nel luglio del 1895 furono testimoni i registi della Wintergarten Music Hall, che stipul\u00f2 un contratto con Skadanowsky per una somma di 2500 goldmark per presentare la sua invenzione come l'atto finale in una performance che avrebbe avuto luogo il 1\u00ba novembre 1895. Lo show fu pubblicizzato come \"la pi\u00f9 interessante invenzione dell'era moderna\" e presentato alle folle per quattro settimane. Lo show in s\u00e9 stesso consisteva di un numero di film molto brevi di circa 6 secondi l'uno che erano retro-proiettati e ripetuti un numero di volte per uno specifico accompagnamento musicale.\nL'invenzione di Skladanowsky fu prenotata per eseguire le Folies Berg\u00e8re a Parigi dal gennaio 1896, ma dopo la rivelazione dei Lumi\u00e8re del loro tecnicamente superiore cinematografo nel dicembre del 1895, il suo contratto fu cancellato. Skladanowsky fu testimone di una performance del cinematografo e continu\u00f2 a fare aggiornamenti tecnici al suo proiettore ed alla sua cinepresa, girando la Germania, i Paesi Bassi e la Scandinavia per tutto il 1896, presentando il suo ultimo lavoro a Stettino il 30 marzo 1897. Questi ultimi lavori usavano un pi\u00f9 sofisticato sistema ad una singola bobina ed un meccanismo a croce di Malta, ma Skladanowsky dovette fermarsi non appena le autorit\u00e0 si rifiutarono di rinnovare la sua licenza al commercio dicendo che \"troppe licenze filmiche erano gi\u00e0 in circolazione\".\nDopo di questo, Skladanowsky ritorn\u00f2 alle sue attivit\u00e0 iniziali di fotografo includendo la produzione di folioscopi ed altri pochi show della lanterna magica. Vendette anche cineprese amatoriali e proiettori e produsse anaglifi tridimensionali. La sua compagnia (\"Projektion f\u00fcr Alle\") produsse anche un certo numero di film agli inizi del ventesimo secolo, alcuni diretti da Eugen, il suo fratello pi\u00f9 piccolo, ma con poco successo. Nei suoi ultimi anni, Skladanowsky fu accusato dalla stampa di esagerare con l'importanza del suo ruolo nei primi anni del cinema, notevolmente dal cameraman pionieristico Guido Seeber.\nCuriosit\u00e0.\nNel 1995, il regista tedesco Wim Wenders ha diretto un documentario romanzato dal titolo \"Die Gebr\u00fcder Skladanowsky\" (\"I fratelli Skladanowsky\") in collaborazione con gli studenti della Munich Academy for Television and Film in cui Max Skladanowsky \u00e8 interpretato da Udo Kier ."}
{"id": "1651087", "revid": "1543377", "url": "https://it.wikipedia.org/wiki?curid=1651087", "title": "Academia Montis Regalis", "text": "L'Academia Montis Regalis \u00e8 un'orchestra barocca italiana fondata a Mondov\u00ec nel 1994.\nLa Fondazione.\nLa Fondazione Academia Montis Regalis \u00e8 nata nel 1994 a Mondov\u00ec, una piccola citt\u00e0 del Piemonte meridionale, in provincia di Cuneo, il cui nome latino \u00e8, appunto, \"Mons Regalis\". Suo scopo \u00e8 lo studio e l'esecuzione di musica del repertorio barocco eseguita secondo la pratica esecutiva storica su strumenti originali dell'epoca o su copie moderne degli stessi.\nPresidente e direttore artistico della fondazione dalla nascita al 2018 sono stati rispettivamente il dott. Giuseppe Battaglia (1929-2018) e il maestro Giorgio Tabacco .\nNel dicembre 2018 la carica di direttore artistico \u00e8 stata conferita al maestro Gast\u00f3n Fournier-Facio \nFra i vicepresidenti della Fondazione sono stati il giurista Giorgio Lombardi (1935-2010) e il musicologo Alberto Basso (1931). La fondazione dispone inoltre di un comitato scientifico, di cui hanno fatto parte storici e musicologi come Annarita Colturato, Lutz L\u00fcdemann, Andrea Merlotti, Alberto Rizzuti e il gi\u00e0 citato Alberto Basso.\nL'orchestra.\nSin dalla nascita la fondazione diede vita a Mondov\u00ec ai Corsi di Formazione Orchestrale Barocca e Classica, con la finalit\u00e0 di offrire a giovani musicisti italiani e stranieri interessati al repertorio sei-settecentesco la possibilit\u00e0 di fare un'esperienza unica nel suo genere in Italia. Nacque cos\u00ec l'orchestra con strumenti originali Academia Montis Regalis, che nei primi anni della sua esistenza fu diretta dai pi\u00f9 importanti specialisti internazionali nel campo della musica antica, come Ton Koopman, Jordi Savall, Christopher Hogwood, Reinhard Goebel, Monica Huggett.\nInizialmente l'Orchestra dell'Academia Montis Regalis si \u00e8 dedicata alla riscoperta del patrimonio della musica della scuola barocca piemontese. Fra i risultati pi\u00f9 importanti raggiunti in questo campo s\u00ec segnalano le incisioni delle \"ouverture\" e del melologo \"Werther\" di Gaetano Pugnani, apparse rispettivamente nel 1996 e nel 1998 e dirette dal maestro Luigi Mangiocavallo , allora direttore principale dell'Orchestra.\nDal 2001 la direzione dell'orchestra \u00e8 stata assunta dal maestro romano Alessandro De Marchi .\nDallo stesso anno sino al 2006 l'Orchestra ha partecipato all'importante \"Progetto Vivaldi\", l'edizione integrale delle partiture di Antonio Vivaldi conservate presso la Biblioteca Nazionale di Torino coordinata dall'Istituto per i beni musicale del Piemonte presso la casa discografica francese Na\u00efve (inizialmente Opus 111). Fra i cinque dischi apparsi, hanno riscosso particolare successo l'oratorio \"Juditha Triumphans\", apparsa nel 2002 che ha ottenuto numerosi riconoscimenti internazionali (Gramophone Editor's Choice, Diapason d'or,'Choc' du Monde de la Musique), e l'opera \"Orlando finto pazzo\", apparsa nel 2004 (Gramophone Editor's Choice, R10 de Classica-R\u00e9pertoire)\nFrutto dell'intensa attivit\u00e0 concertistica e delle incisioni discografiche \u00e8 stato nel 2006 il conferimento all'Orchestra del Premio Abbiati: il pi\u00f9 prestigioso riconoscimento in Italia nel campo della musica, assegnato dall'Associazione italiana critici musicali.\nFra 2008 e 2009 l'Academia Montis Regalis collabora con la casa discografica inglese Hyperion, con la quale incide tre importanti oratori \"romani\" composti a cavallo fra XVII e XVIII secolo: il \"San Giovanni Battista\" (1675) di Alessandro Stradella (1639-1682); \"Davidis Pugna et victoria\" (1700) di Alessandro Scarlatti (1660-1725) e \"Il Trionfo del Tempo e del Disinganno\" (1707) di Georg Friedrich H\u00e4ndel (1685-1759)\nDal 2010 l'orchestra \u00e8 stata scelta quale gruppo residente delle Innsbrucker Festwochen, uno dei pi\u00f9 importanti festival mondiali di musica antica. Lo stesso anno l'orchestra ha stipulato un nuovo contratto discografico con la Sony Music, iniziando cos\u00ec a pubblicare per la etichetta discografica Deutsche Harmonia Mundi, etichetta del gruppo Sony nel settore della musica antica.\nPrimo frutto di tale collaborazione \u00e8 stata l'incisione della \"Olimpiade\" (1735) di Giovan Battista Pergolesi (1710-1736), rappresentata a Innsbruck nel 2010 ed uscita nel 2011 in un cofanetto di tre cd.\nNell'agosto 2011 l'Academia ha rappresentato a Innsbruck il \"Flavius Bertaridus, K\u00f6nig der Langobarden\" (1729) di Georg Philipp Telemann (1681-1767), la cui registrazione per Deutsche Harmonia Mundi dovrebbe uscire nel 2012. Prima di allora \u00e8 prevista inoltre l'uscita presso la stessa etichetta dei \"Vespri carmelitani\" di Georg Friedrich H\u00e4ndel.\nL'Astr\u00e9e.\nDal 2005 al 2018 il gruppo L'Astr\u00e9e, nato a Torino nel 1991 sotto l'egida dell'Istituto per i Beni Musicali in Piemonte e della Regione Piemonte, ha svolto le funzioni di orchestra da camera dell'Academia Montis Regalis. \nFormazione strumentale specializzata nel repertorio sei-settecentesco, l'ensemble trae il proprio nome da una composizione di Fran\u00e7ois Couperin Le Grand che sul finire del Seicento chiam\u00f2 \"L'Astr\u00e9e\" una delle sue \"Sonades en Trio\". Il gruppo \u00e8 stato fondato dal maestro Giorgio Tabacco, che nei vent'anni d'esistenza del gruppo ne \u00e8 rimasto il cembalista.\nNei suoi primi anni L'Astr\u00e9e s\u00ec \u00e8 dedicata in particolare alla riscoperta del patrimonio musicale della scuola piemontese, incidendo per le case discografiche Symphonia e Stradivarius vari cd dedicati a importanti autori sabaudi del Settecento (fra cui Giovanni Battista e Giovanni Lorenzo Somis, Gaspare Giuseppe Chiabrano e Gaetano Pugnani).\nDal 2000 al 2006 ha collaborato al citato \"Progetto Vivaldi\" incidendo per Naive/Opus 111 6\u00a0cd con l'integrale delle \"Sonate da camera\" (1\u00a0cd), dei \"Concerti da camera\" (2\u00a0cd) e delle \"Cantate da camera\" (3\u00a0cd). Contemporaneamente ha proseguito, anche per Naive/Opus 111, le incisioni di opere di musicisti sabaudi, con importanti registrazioni di Gaetano Pugnani e Felice Giardini.\nNegli anni successivi, in collaborazione con l'etichetta Amadeus ha registrato le sonate per violino e basso continuo di H\u00e4ndel e i Trii per fortepiano violino e violoncello di Haydn."}
{"id": "1651091", "revid": "36426", "url": "https://it.wikipedia.org/wiki?curid=1651091", "title": "Anco Marcio", "text": ""}
{"id": "1651103", "revid": "599013", "url": "https://it.wikipedia.org/wiki?curid=1651103", "title": "Diana Gansky", "text": "Biografia.\nA 17 anni, nel 1981, vinse il titolo europeo junior e negli anni successivi crebbe all'ombra di Martina Hellmann, fino a sconfiggerla agli Europei 1986. L'anno successivo ha vinto la medaglia d'argento ai campionati del mondo, sempre dietro a Martina Hellmann.\n\u00c8 l'atleta ad aver scagliato pi\u00f9 volte l'attrezzo oltre i 70 metri: 24 volte in carriera. Nel 1986 e nel 1987 ha detenuto la miglior prestazione mondiale stagionale.\nIl suo record personale \u00e8 74,08, ottenuto il 20 giugno 1987 a Karl-Marx-Stadt, che al tempo fu record nazionale.\nNel 2002 a Potsdam si \u00e8 laureata campionessa europea senior."}
{"id": "1651105", "revid": "1573940", "url": "https://it.wikipedia.org/wiki?curid=1651105", "title": "Aplousobranchia", "text": "Aplousobranchia \u00e8 un ordine di organismi tunicati della classe Ascidiacea.\nTassonomia.\nComprende le seguenti famiglie:"}
{"id": "1651106", "revid": "1573940", "url": "https://it.wikipedia.org/wiki?curid=1651106", "title": "Clavelinidae", "text": "Clavelinidae \u00e8 una famiglia di ascidie.\nTassonomia.\nComprende i seguenti generi:"}
{"id": "1651107", "revid": "1573940", "url": "https://it.wikipedia.org/wiki?curid=1651107", "title": "Clavelina", "text": "Clavelina \u00e8 un genere di ascidie della famiglia Clavelinidae.\nTassonomia.\nComprende le seguenti specie:"}
{"id": "1651108", "revid": "1573940", "url": "https://it.wikipedia.org/wiki?curid=1651108", "title": "Clavelina lepadiformis", "text": "Lascidia cristallo (Clavelina lepadiformis ()) \u00e8 una specie di ascidia della famiglia Clavelinidae.\nDescrizione.\n\u00c8 una tipica ascidia coloniale che forma colonie costituite da 3 a 300 e pi\u00f9 zoidi, trasparenti, lunghi fino a 6 centimetri, legati ad un unico stolone comune. I singoli zoidi hanno una tipica forma a clava, con un sifone inalante apicale e uno cloacale laterale, e sono trasparenti, al punto da consentire l'osservazione degli organi interni.\nDistribuzione e habitat.\n\u00c8 una specie presente nell'oceano Atlantico orientale, dalla Norvegia fino al Portogallo, e nel Mar Mediterraneo occidentale.\nOsservabile fino a circa 50 metri di profondit\u00e0, su fondali rocciosi o spesso su altri organismi (ad esempio \"Paramuricea\" spp., \"Eunicella\" spp. o spugne).\nBiologia.\nAlimentazione.\nSi nutre di plancton e di sostanze organiche in sospensione, filtrate tramite il cestello branchiale.\nRiproduzione.\nSi riproduce sia in maniera sessuata che asessuata, nel caso di difficili condizioni ambientali."}
{"id": "1651109", "revid": "122505305", "url": "https://it.wikipedia.org/wiki?curid=1651109", "title": "Parco nazionale di Hell's Gate", "text": "Il parco nazionale di Hell's Gate (nome ufficiale, in inglese, \"Hell's Gate National Park\") \u00e8 un'area naturale protetta del Kenya situata nella regione centrale del paese, a nordovest di Nairobi.\nTerritorio.\nHell's Gate si trova nel distretto di Nakuru, provincia della Rift Valley, circa 74\u00a0km a nordovest di Nairobi, nei pressi del lago Naivasha e del vulcano Longonot. Ha una superficie complessiva di 68,25\u00a0km\u00b2. \u00c8 caratterizzato da una topografia e geologia piuttosto varia, che include formazioni rocciose spettacolari come la Fischer's Tower, la Central Tower e la gola di Hell's Gate (letteralmente \"porta dell'inferno\") da cui il parco prende il nome. Nella zona del parco ci sono sorgenti d'acqua calda, e presso la localit\u00e0 di Olkaria, sorgono tre centrali geotermiche.\nTurismo.\nIl parco gode di un buon afflusso di visitatori legato soprattutto alla vicinanza di Nairobi (circa 90 minuti in automobile) e ai prezzi moderati dei biglietti di ingresso. Nel parco c'\u00e8 una discreta fauna, ma non ci sono animali pericolosi; per questo motivo \u00e8 possibile fare trekking, rock climbing e andare in bicicletta. Nel parco sono dislocati tre campeggi.\nRiferimenti nei media.\nSi dice che i paesaggi del parco siano stati utilizzati come ispirazione per alcuni degli scenari del film Disney \"Il re leone\". La gola di Hell's Gate \u00e8 stata usata come ambientazione per una sequenza del film \"\"."}
{"id": "1651111", "revid": "29244", "url": "https://it.wikipedia.org/wiki?curid=1651111", "title": "Ascidia cristallo", "text": ""}
{"id": "1651114", "revid": "1543377", "url": "https://it.wikipedia.org/wiki?curid=1651114", "title": "Giarmata", "text": "Giarmata (fino al 1924 \"Iarmota\", in ungherese \"Temesgyarmat\", in tedesco \"Jahrmarkt\") \u00e8 un comune della Romania di 5.869 abitanti, ubicato nel distretto di Timi\u0219, nella regione storica del Banato. \nIl comune \u00e8 formato dall'unione di 2 villaggi: Cerneteaz e Giarmata."}
{"id": "1651121", "revid": "1543377", "url": "https://it.wikipedia.org/wiki?curid=1651121", "title": "Giera", "text": "Giera (in ungherese \"Gy\u00e9r\", in tedesco \"Gier\" o \"Kier\", in serbo \"\u0110ir\") \u00e8 un comune della Romania di 1.256 abitanti, ubicato nel distretto di Timi\u0219, nella regione storica del Banato. \nIl comune \u00e8 formato dall'unione di 3 villaggi: Giera, Gr\u0103niceri, Toager."}
{"id": "1651122", "revid": "1543377", "url": "https://it.wikipedia.org/wiki?curid=1651122", "title": "Chiesa cattolica siro-malankarese", "text": "La Chiesa cattolica siro-malankarese \u00e8 una Chiesa arcivescovile maggiore cattolica \"sui iuris\" di rito siriaco-antiocheno o (siro occidentale) nata in India. Attualmente l'arcivescovo maggiore \u00e8 il cardinale Isaac Cleemis Thottunkal.\nStoria.\nLa Chiesa siro-malankarese fa risalire le sue origini a un gruppo di cristiani di san Tommaso dell'India sud-occidentale che si separarono da Roma nel 1635 e adottarono la tradizione liturgica siriaco-antiochena (\u00abliturgia di San Giacomo\u00bb) al posto della tradizione liturgica siriaco-orientale.\nNel XVI secolo la Chiesa locale, fin dal V secolo in comunione con la Chiesa d'Oriente (detta \"nestoriana\"), accolse benevolmente i missionari giunti dal Portogallo, ma i loro tentativi di latinizzare i riti portarono all'avvicinamento della Chiesa al patriarca della Chiesa ortodossa siriaca e alla nascita della Chiesa cristiana siriaca giacobita e all'adozione del rito antiocheno, staccandosi da quello caldeo.\nI vari tentativi formali di riunificazione con la Chiesa cattolica occorsi nei secoli successivi ebbero un successo parziale; nel 1930 un piccolo gruppo di religiosi e fedeli della Chiesa malankarese ortodossa, guidati dal vescovo Geevarghese Mar Ivanios chiesero ed ottennero la comunione con la Chiesa cattolica da papa Pio XI che nel 1932 diede vita alla nuova Chiesa cattolica siro-malankarese con l'erezione di due diocesi e l'imposizione del pallio a Mar Ivanios.\nIl 10 febbraio 2005 papa Giovanni Paolo II, con il breve \"Ab ipso sancto Thoma\", elev\u00f2 la Chiesa cattolica siro-malankarese alla dignit\u00e0 di Chiesa arcivescovile maggiore con il titolo di \"Arcivescovato maggiore di Trivandrum dei siro-malankaresi\".\nIl censimento 2011 del Kerala indicava che i 465.207 siro-malankaresi cattolici costituivano l'1,4% della popolazione dello stato, il 7,6% dei cristiani.\nLiturgia.\nLa liturgia \u00e8 celebrata in lingua siriaca. Il Pontificale \u00e8 stato tradotto direttamente dal latino al siriaco. Noti manoscritti sono: \nVat. sir. 89 dal 1529, Vat. sir. 66 vdal 1545, Vat. sir. 186, XVIII sec., Vat. sir. 600 dal 1782, Vat. sir. 512 dal 1905.\nStruttura.\nLa Chiesa cattolica siro-malankarese ha per primate l'arcivescovo maggiore di Trivandrum; l'attuale arcivescovo maggiore \u00e8 Isaac Cleemis Thottunkal.\nEssa \u00e8 costituita da 12 circoscrizioni ecclesiastiche, di cui 10 nel \"territorio proprio\" della Chiesa arcivescovile maggiore, ossia nel territorio di nascita di questa Chiesa sui iuris, e 2 nei territori della diaspora.\nNel territorio proprio.\nPer decisione di papa Francesco, il 23 novembre 2019 il \"territorium proprium\" della Chiesa arcivescovile maggiore siro-malankarese \u00e8 stato esteso sino ai confini dell'eparchia di Sant'Efrem di Khadki. Di conseguenza, esso comprende i seguenti Stati indiani: Kerala, Karnataka, Tamil Nadu, Maharashtra, Goa, Andhra Pradesh e Telangana.\nDipendono direttamente dall'arcivescovo maggiore e costituiscono la Chiesa arcivescovile maggiore di Trivandrum, due province ecclesiastiche siro-malankaresi:\nA queste diocesi, va aggiunta l'eparchia di Sant'Efrem di Khadki, immediatamente soggetta alla Santa Sede.\nNella diaspora.\nComunit\u00e0 cattoliche siro-malankaresi, non facenti parte di nessuna eparchia, ma organizzate in parrocchie e missioni, si trovano in Italia, Francia, Germania, Svizzera, Inghilterra, Irlanda, Australia, Singapore e in diversi Paesi della Penisola arabica.\nSinodo arcivescovile.\nElenco dei Presidenti del Sinodo della Chiesa siro-malankarese:"}
{"id": "1651123", "revid": "76963", "url": "https://it.wikipedia.org/wiki?curid=1651123", "title": "Oskar Messter", "text": "Magnate cinematografico nei primi anni del cinema, produsse circa 150 film con la sua compagnia di produzione Messters Projektion GmbH.\nBiografia.\nNacque a Berlino, dove suo padre aveva fondato una compagnia di spedizioni e produzione di equipaggiamenti ottici nel 1859. Messter costru\u00ec e vendette il suo primo proiettore filmico nel 1896, uno dei primi proiettori che usavano la Croce di Malta per conseguire il movimento intermittente del film. Egli \u00e8 spesso citato come l'inventore di questa applicazione, ma sia Max Gliewe (anch'egli a Berlino) che Robert W. Paul (a Londra) indipendentemente costruirono proiettori usando questo meccanismo per il movimento della pellicola, pi\u00f9 o meno negli stessi anni. Gliewe si aggreg\u00f2 successivamente alla compagnia di Messter ed insieme produssero con successo proiettori migliori - gi\u00e0 nei primi anni, Messter ne vendette 64 unit\u00e0.\nInoltre, Messter entr\u00f2 immediatamente nel business della produzione cinematografica e costru\u00ec il primo studio cinematografico in Germania. Nel 1897 offr\u00ec anche 84 film mostranti una gran variet\u00e0 di scene. Quattro anni dopo ristruttur\u00f2 la sua compagnia in pi\u00f9 settori di produzione cinematografica, ovvero produzione, distribuzione e fabbricazione di equipaggiamenti ottici, inclusi i proiettori. Realizz\u00f2 la prima proiezione di film sonori in Germania al teatro \"Apollo\" di Berlino nel 1903 con un sistema chiamato \"Biofono\" in cui un grammofono era collegato al proiettore. Dal 1909 al 1917, la sua compagnia produsse 350 film. Nel 1918 vendette la sua compagnia cinematografica alla recentemente fondata UFA.\nDon\u00f2 la sua collezione di equipaggiamenti cinematografici storici al Deutsches Museum nel 1932.\nMor\u00ec nel 1943 a Tegernsee."}
{"id": "1651126", "revid": "36426", "url": "https://it.wikipedia.org/wiki?curid=1651126", "title": "Marmo (storia)", "text": ""}
{"id": "1651127", "revid": "889014", "url": "https://it.wikipedia.org/wiki?curid=1651127", "title": "Gavriil Abramovi\u010d Ilizarov", "text": "Esperimenti sulle ossa.\nIlizarov scopr\u00ec che sezionando con attenzione un osso, incidendo solo la corticale ossea e salvaguardando il periostio, l'endostio ed il midollo, sarebbe stato possibile allontanare leggermente e progressivamente le due met\u00e0 e, fissandole in una posizione stabile, l'osso sarebbe cresciuto allungandosi colmando cos\u00ec lo spazio tra le due met\u00e0 dell'osso. Scopr\u00ec inoltre che l'osso ricresce in modo piuttosto uniforme in diverse circostanze e in diversi soggetti.\nQuesto esperimento port\u00f2 alla creazione di quello che \u00e8 conosciuto come apparato di Ilizarov. Fili d\u2019acciaio incrociati attraversano l'osso, a monte e a valle della frattura, e sono collegati a un'impalcatura esterna. Questa struttura si comporta come un esoscheletro in grado di sostenere un carico, a differenza dell'osso fratturato. Col progredire della formazione dell'osso, le due met\u00e0 di esso vengono leggermente allontanate, fino a raggiungere la lunghezza desiderata.\nIl suo aiuto agli sportivi.\nNel 1965 il campione olimpico di salto in alto di Valerij Nikolaevi\u010d Brumel' ebbe un incidente di moto e sub\u00ec numerose operazioni la cui conseguenza fu un accorciamento dell'arto infortunato. Grazie all'aiuto del dottor Ilizarov Brumel' pot\u00e9 tornare a gareggiare sino ad elevarsi a 2,06 m (anche se il suo personale prima dell'incidente era 2,28 m)."}
{"id": "1651128", "revid": "486946", "url": "https://it.wikipedia.org/wiki?curid=1651128", "title": "Gavril Abramovich Ilizarov", "text": ""}
{"id": "1651138", "revid": "339392", "url": "https://it.wikipedia.org/wiki?curid=1651138", "title": "HMS Malaya (1915)", "text": ""}
{"id": "1651149", "revid": "110157", "url": "https://it.wikipedia.org/wiki?curid=1651149", "title": "Giroc", "text": "Giroc (in ungherese \"Gy\u00fcreg\", in tedesco \"Girock\" o \"Kirok\") \u00e8 un comune della Romania di 4.725 abitanti, ubicato nel distretto di Timi\u0219, nella regione storica del Banato.\nIl comune \u00e8 formato dall'unione di 2 villaggi: Chi\u0219oda e Giroc.\nL'esistenza di Giroc \u00e8 attestata per la prima volta in un documento del 1371, ma le ricerche effettuate nella zona hanno portato al rinvenimento di tracce di insediamenti umani risalenti all'Et\u00e0 della pietra e all'Et\u00e0 del ferro, oltre alla presenza di un insediamento riferibile alla cosiddetta \"Cultura di Cucuteni\".\nLo sviluppo della localit\u00e0, lento ma costante nei secoli, ebbe una forte accelerazione nel 1865-70, quando vi si insedi\u00f2 una colonia di provenienza tedesca, i cosiddetti \"Svevi del Banato\". Un altro gruppo di tedeschi, proveniente dalla vicina Ni\u021bchidorf, si insedi\u00f2 a Giroc nel 1910-12.\nRecentemente, all'entrata del Comune provenendo dalla citt\u00e0 di Timisoara, \u00e8 stato allestito un ampio parco giochi dotato di notevoli attrezzature ricreative per bambini e giovani madri, trasferitesi nelle adiacenti zone residenziali.\nNel Marzo 2016 si registra il primo collegamento in videochiamata skype tra Giroc e la Cina che, nonostante alcune difficolt\u00e0 tecniche , rappresenta l'inizio del gemellaggio culturale tra le due comunit\u00e0. "}
{"id": "1651150", "revid": "1573940", "url": "https://it.wikipedia.org/wiki?curid=1651150", "title": "Stolidobranchia", "text": "Stolidobranchia \u00e8 un ordine di organismi tunicati della classe Ascidiacea.\nTassonomia.\nComprende le seguenti famiglie:"}
{"id": "1651154", "revid": "486946", "url": "https://it.wikipedia.org/wiki?curid=1651154", "title": "Ptychobranchia", "text": ""}
{"id": "1651155", "revid": "1573940", "url": "https://it.wikipedia.org/wiki?curid=1651155", "title": "Pyuridae", "text": "Pyuridae \u00e8 una famiglia di organismi tunicati della classe Ascidiacea.\nTassonomia.\nComprende i seguenti generi:"}
{"id": "1651156", "revid": "1573940", "url": "https://it.wikipedia.org/wiki?curid=1651156", "title": "Halocynthia", "text": "Halocynthia \u00e8 un genere di ascidie della famiglia Pyuridae.\nTassonomia.\nComprende le seguenti specie:"}
{"id": "1651157", "revid": "287204", "url": "https://it.wikipedia.org/wiki?curid=1651157", "title": "Halocynthia roretzi", "text": "Lananas di mare (Halocynthia roretzi Von Drasche, 1884) \u00e8 una specie di ascidia della famiglia Pyuridae.\nHabitat e distribuzione.\nOceano Pacifico settentrionale. Vive in acque superficiali, su rocce o strutture artificiali. Pu\u00f2 vivere in acque anche molto fredde, da 2 a 24 \u00b0C, sebbene la temperatura ottimale di crescita sia attorno ai 12\u00a0\u00b0C.\nAcquacoltura.\nL'acquacoltura di questa specie \u00e8 stata possibile per la prima volta nel 1982 in Corea. La produzione raggiunse un picco di 42800 tonnellate nel 1994. La FAO stima che la produzione totale di ananas di mare nel 2006 sia stata di 21.500 tonnellate, per un valore di circa 18 milioni di dollari; di questi circa 16.000 tonnellate sono state prodotte in Giappone.\nConsumo.\n\u00c8 un'ascidia commestibile, consumata principalmente in Giappone, dove \u00e8 conosciuta come o e consumata come sashimi, e in Corea dove \u00e8 conosciuta come \"meongge\" (\uba4d\uac8c).\nGli ananas di mare sono conosciuti oltre che per il loro aspetto peculiare, descritto dal giornalista \"Nick Tosches\" come \"qualcosa che pu\u00f2 esistere solo in un ecosistema puramente allucinatorio\" (in inglese \"something that could exist only in a purely hallucinatory eco-system\") anche per il loro sapore particolare, descritto come \"qualcosa simile alla tintura di iodio\" (\"something like iodine\") e \"gomma immersa nell'ammoniaca\" (\"rubber dipped in ammonia\"). Gli apprezzatori comunque sostengono che il suo sapore si accompagni bene al sak\u00e8.\nIl sapore \u00e8 attribuito ad un alcool insaturo chiamato cynthiaol, presente in piccole quantit\u00e0."}
{"id": "1651158", "revid": "729019", "url": "https://it.wikipedia.org/wiki?curid=1651158", "title": "Onicodistrofia", "text": "L'onicodistrofia \u00e8 un'alterazione del trofismo dell'unghia, che pu\u00f2 riconoscere cause diverse e si manifesta generalmente con un cambiamento morfologico dell'unghia interessata. Pu\u00f2 manifestarsi a carico di qualsiasi unghia, sia delle mani sia dei piedi.\nLa causa pi\u00f9 frequente \u00e8 traumatica, per esempio autoindotta da sollecitazione meccanica ripetitiva delle cuticole e della regione matriciale dell'unghia.\nNel caso dell'onicodistrofia canaliforme mediana ad esempio, sull'unghia si sviluppa una fessurazione longitudinale dalla quale dipartono ondulazioni oblique."}
{"id": "1651159", "revid": "767487", "url": "https://it.wikipedia.org/wiki?curid=1651159", "title": "Il potere della mente", "text": "Il potere della mente o Trancers 3 - Il potere della mente (\"Trancers III\") \u00e8 un film diretto da C. Courtney Joyner."}
{"id": "1651161", "revid": "1375062", "url": "https://it.wikipedia.org/wiki?curid=1651161", "title": "Halocynthia papillosa", "text": "La patata di mare (Halocynthia papillosa Linnaeus, 1767) \u00e8 una ascidia della famiglia Pyuridae.\nDescrizione.\nIl corpo ha forma di sacco. La tunica, coriacea e ruvida al tatto, \u00e8 di colore variabile a seconda della profondit\u00e0 e della luce ricevuta: pi\u00f9 rossa nelle parti illuminate, tendente al rosato o al bianco-giallastro se in ombra. Presenta due sifoni, quello superiore inalante e quello laterale esalante, tramite i quali introduce il nutrimento in sospensione nel sacco branchiale per il filtraggio. L'apertura del sifone presenta una corona di setole e una caratteristica forma a croce. Lunga fino a circa 10-12 centimetri.\nDistribuzione e habitat.\n\u00c8 diffusa nell'oceano Atlantico orientale, nell'oceano Pacifico meridionale ed \u00e8 molto comune nel Mar Mediterraneo.\nVive tra le praterie di \"Posidonia oceanica\" o su coralligeno, da circa 3 fino a 100 metri di profondit\u00e0.\nRiproduzione.\nSi riproduce a novembre, sia in maniera sessuata che asessuata per gemmazione.\nLa larva provvista di coda, ha un breve ciclo pelagico, al termine del quale si fissa al substrato."}
{"id": "1651162", "revid": "29244", "url": "https://it.wikipedia.org/wiki?curid=1651162", "title": "Patata di mare", "text": ""}
{"id": "1651164", "revid": "1543377", "url": "https://it.wikipedia.org/wiki?curid=1651164", "title": "Giulv\u0103z", "text": "Giulv\u0103z (in ungherese \"Toront\u00e1lgy\u00fclv\u00e9sz\", in tedesco \"Djulwes, Giulwess, Djulves\" o \"Giulwesz\", in serbo \"\u0110ulvez\") \u00e8 un comune della Romania di 2.887 abitanti, ubicato nel distretto di Timi\u0219, nella regione storica del Banato. \nIl comune \u00e8 formato dall'unione di 4 villaggi: Crai Nou, Giulv\u0103z, Ivanda, Rudna."}
{"id": "1651168", "revid": "287204", "url": "https://it.wikipedia.org/wiki?curid=1651168", "title": "Giulvaz", "text": ""}
{"id": "1651173", "revid": "827882", "url": "https://it.wikipedia.org/wiki?curid=1651173", "title": "Danilo Nannini", "text": "Biografia.\nFiglio di Guido, fondatore del primo locale di pasticceria a Siena, nonch\u00e9 padre della nota cantante Gianna e dell'ex pilota di Formula 1 Alessandro, Danilo Nannini era diventato famoso come pasticcere lavorando in famiglia. Per 18 anni \u00e8 stato presidente del , squadra in cui aveva militato anche come calciatore. \nCome imprenditore, dopo un periodo di successo in cui aveva diffuso il suo prodotto principale, il panforte, sul mercato nazionale, fu travolto da un fallimento con accuse di bancarotta fraudolenta.\nLungamente priore della contrada della Civetta, non ebbe mai la ventura di vedere la sua contrada vincere il Palio negli anni in cui invece ricopr\u00ec il ruolo di capitano."}
{"id": "1651181", "revid": "320578", "url": "https://it.wikipedia.org/wiki?curid=1651181", "title": "Giovanni Domenico de Cupis", "text": ""}
{"id": "1651184", "revid": "12067", "url": "https://it.wikipedia.org/wiki?curid=1651184", "title": "La colonna Buenaventura Durruti,le milizie anarchiche e della sinistra comunista", "text": ""}
{"id": "1651187", "revid": "78273", "url": "https://it.wikipedia.org/wiki?curid=1651187", "title": "Parco Nazionale di Nairobi", "text": ""}
{"id": "1651190", "revid": "486946", "url": "https://it.wikipedia.org/wiki?curid=1651190", "title": "Arcipelago delle Tre Isole", "text": ""}
{"id": "1651192", "revid": "486946", "url": "https://it.wikipedia.org/wiki?curid=1651192", "title": "Area delle tre isole", "text": ""}
{"id": "1651193", "revid": "767487", "url": "https://it.wikipedia.org/wiki?curid=1651193", "title": "HMS Hereward", "text": "L'HMS \"Hereward\" (Pennant number: H93, motto: \"Vigila et ora\", \"Stai di guardia e prega\", stemma: nodo d'oro in campo rosso), prima unit\u00e0 intitolata a Hereward il Fuorilegge, fu un cacciatorpediniere della classe H della \"Royal Navy\", affondato durante la seconda guerra mondiale. Impostato il 28 febbraio 1935 al High Walker Yard di Vickers Armstrong a Newcastle upon Tyne, fu varato il 10 marzo 1936 ed entr\u00f2 in servizio il 9 dicembre 1936.\nIl 10 maggio 1940, a seguito dell'invasione tedesca dei Paesi Bassi iniziata tre giorni prima, evacu\u00f2 la regina Guglielmina dei Paesi Bassi in Gran Bretagna. Trasferito nel Mediterraneo, partecip\u00f2 il 9 luglio alla Battaglia di Punta Stilo, durante la quale venne lievemente danneggiato da una salva lunga della nave da battaglia italiana \"Giulio Cesare\". Il 17 agosto seguente partecip\u00f2 al Bombardamento di Bardia e un mese dopo fece parte della scorta alla portaerei \"Illustrious\" che aveva il compito di lanciare un raid aereo contro il porto italiano di Bengasi.\nL'8 ottobre seguente partecip\u00f2 alla scorta al convoglio MB-6 diretto a Malta da Alessandria d'Egitto, che giunse a destinazione senza essere attaccato dalla Regia Marina. Il 14 dicembre 1940 insieme al cacciatorpediniere \"Hyperion\" affond\u00f2 il sommergibile italiano \"Naiade\". L'equipaggio del sommergibile venne successivamente tratto in salvo. Il 10 gennaio 1941, partecipando all'Operazione Excess, che prevedeva diversi convogli contemporaneamente, insieme all'incrociatore leggero \"Bonaventure\" affront\u00f2 le torpediniere italiane \"Circe\" e \"Vega\", affondando la seconda con un siluro dopo che era stata danneggiata dall'incrociatore.\nNel febbraio partecip\u00f2 al fallito tentativo di conquistare l'isola di Castelrosso, parte del Dodecaneso, denominato Operazione Abstention. Il 28 marzo partecip\u00f2 alla Battaglia di Capo Matapan. Il 21 aprile seguente partecip\u00f2 al bombardamento di Tripoli. Dal 26 aprile partecip\u00f2 all'evacuazione delle truppe del Commonwealth da Creta (battaglia di Creta), portata avanti sotto crescenti attacchi aerei tedeschi e italiani. Il giorno seguente venne attaccato il convoglio cui stava fornendo scorta durante il viaggio verso Alessandria; un mercantile venne affondato ma non vi furono vittime. Il 20 maggio partecip\u00f2 alla difesa di Creta.\nPoco dopo l'alba del 29 maggio, dopo aver completato l'evacuazione dell'isola, mentre si trovava in rotta per Alessandria venne colpita da una bomba che la costrinse a ridurre la velocit\u00e0, venendo quindi distanziata dalle altre navi inglesi. Venne colpita da un'altra bomba circa cinque miglia a sud di Creta e affond\u00f2 rapidamente. Morirono 76 membri dell'equipaggio e 89 vennero presi prigionieri."}
{"id": "1651195", "revid": "1855442", "url": "https://it.wikipedia.org/wiki?curid=1651195", "title": "Ad Beatissimi Apostolorum", "text": "Ad Beatissimi Apostolorum \u00e8 la prima enciclica di papa Benedetto XV, datata 1\u00ba novembre 1914, nella quale il nuovo Pontefice delinea il suo programma di governo della Chiesa, basato sui principi della carit\u00e0 e della giustizia cristiana, ed invita tutti a fare ogni sforzo perch\u00e9 la carit\u00e0 di Cristo torni a dominare fra gli uomini.\nIl richiamo al Buon Pastore e al mandato di pascere il gregge del Signore viene assunto a fondamento di tutta l'azione del successore di Pietro con una rilevante novit\u00e0: quel gregge non \u00e8 identificato soltanto nella Chiesa, ma in tutta l'umanit\u00e0, per cui il Papa \u00e8 ripetutamente definito padre di tutti gli uomini e la sua missione vista in prospettiva universalistica.\nBenedetto XV riconosce in tale enciclica il processo di secolarizzazione come causa del Primo conflitto mondiale scoppiato pochi mesi prima. La guerra \u00e8, in tal senso, voluta o perlomeno permessa da Dio per punire gli uomini. Vi \u00e8 inoltre un'ulteriore condanna dell'eresia modernista e di altre dottrine giudicate erronee da precedenti papi. "}
{"id": "1651198", "revid": "838137", "url": "https://it.wikipedia.org/wiki?curid=1651198", "title": "Humani Generis Redemptionem", "text": " Humani Generis Redemptionem \u00e8 un'enciclica di papa Benedetto XV, datata 15 giugno 1917, e dedicata al tema della necessit\u00e0 della predicazione degli insegnamenti cristiani e dell'idoneit\u00e0 dei predicatori.\nArgomenti.\nI. L'annuncio della Parola\nII. Cause di inefficacia\nIII. Condizioni per predicare"}
{"id": "1651199", "revid": "365417", "url": "https://it.wikipedia.org/wiki?curid=1651199", "title": "Quod Iam Diu", "text": "Quod Iam Diu \u00e8 un'enciclica di papa Benedetto XV, datata 1\u00ba dicembre 1918, e scritta in occasione della fine della Prima guerra mondiale.\nBenedetto XV chiede ai cattolici di pregare per la riuscita della ventura conferenza di pace, nella speranza che essa sia \"giusta\" e \"duratura\".\n\u00ab \"Il giorno che il mondo intero aspettava ansiosamente da tanto tempo e che tutta la cristianit\u00e0 implorava con tante fervide preghiere, e che Noi, interpreti del comune dolore, andavamo incessantemente invocando per il bene di tutti, ecco, in un momento \u00e8 arrivato: tacciono finalmente le armi\u2026 Per spiegare come sia avvenuto improvvisamente tale cambiamento, potrebbero essere addotte certamente molteplici e svariate cause, ma se si vuole cercare veramente la ragione suprema bisogna risalire assolutamente a Colui che governa tutti gli eventi e che, mosso a misericordia dalle perseveranti preghiere dei buoni, ha concesso all'umanit\u00e0 di riaversi alfine da tanti lutti ed angosce\" \u00bb."}
{"id": "1651201", "revid": "212348", "url": "https://it.wikipedia.org/wiki?curid=1651201", "title": "In Hac Tanta", "text": " In Hac Tanta \u00e8 un'enciclica di papa Benedetto XV, datata 14 maggio 1919, scritta all'Episcopato e ai fedeli tedeschi, in occasione del XII centenario dell'evangelizzazione della Germania. Ricordando la figura del grande missionario San Bonifacio, apostolo della Germania, il Pontefice rievoca la storia del Cristianesimo in quel Paese, e cos\u00ec coglie l'occasione per riallacciare i Rapporti tra la Santa Sede e i cattolici tedeschi, interrotti dalla guerra."}
{"id": "1651202", "revid": "21880", "url": "https://it.wikipedia.org/wiki?curid=1651202", "title": "Hell's Gate National Park", "text": ""}
{"id": "1651203", "revid": "21880", "url": "https://it.wikipedia.org/wiki?curid=1651203", "title": "Nairobi National Park", "text": ""}
{"id": "1651208", "revid": "767487", "url": "https://it.wikipedia.org/wiki?curid=1651208", "title": "Mark Free", "text": "Biografia.\n1980-1989: Modern Design, King Kobra, Black Roses.\nPrima di raggiungere i King Kobra, Mark Free era cassiere in un laboratorio fotografico. Proveniente dal Michigan, Free aveva militato in diverse band prima di spostarsi a Los Angeles ma con questi gruppi non aveva mai inciso, e tra questi figuravano i Modern Design di cui faceva parte anche Ronnie Mancuso tra il 1981 e 1982. Mancuso (che pi\u00f9 tardi diverr\u00e0 membro dei Beggar and Thieves) aveva lavorato come batterista dei Vanilla Fudge di Carmine Appice proprio in occasione della loro riunione con la Pasha Records. Carmine chiese a Mancuso se conosceva un cantante che cercava per il suo nuovo progetto allora intitolato D.N.A., assieme a Rick Derringer per qualche tour in Giappone. Mancuso raccomand\u00f2 a Appice il cantante del suo gruppo, Mark Free.\nIl tour dei D.N.A. per\u00f2 non si organizz\u00f2 poich\u00e9 Appice venne chiamato in causa da Ozzy Osbourne nel suo tour tra l'83 e '84. Ma con il finire dell'esperienza con Osbourne, Appice ricontatt\u00f2 Free e i due fondarono assieme i King Kobra nel primo 1984, realizzando il debutto l'anno successivo con un contratto con la Capitol Records. Dopo la pubblicazione del secondo album dei K.K. \"Thrill of a Lifetime\" (1986), Free abbandon\u00f2 la band e si dedic\u00f2 ad alcuni lavori occasionali. Egli venne sostituito nei King Kobra per un breve periodo da Marq Torien, che poi fonder\u00e0 i BulletBoys con altri membri della band. Verr\u00e0 sostituito infine dal cantante Johnny Edwards.\nNel primo 1988 Free venne coinvolto in un progetto di Appice chiamato \"Black Roses\", con un altro ex King Kobra, il chitarrista Mick Sweda, il chitarrista italiano Alex Masi ed il bassista di Quiet Riot e Giuffria Chuck Wright. Questa band venne fondata unicamente allo scopo di registrare alcuni brani per la colonna sonora del film horror omonimo \"Black Roses\", edito nel 1988, in cui pubblicherrano quattro tracce.\nLa colonna sonora, al quale parteciparono anche gruppi come Lizzy Borden e Bang Tango, venne pubblicata nel 1988 per la Metal Blade Records. Nello stesso anno Free venne prima invitato a Vancouver da Carmine Appice per raggiungere i Blue Murder, band fondata dell'ex chitarrista dei Tygers of Pan Tang e Whitesnake John Sykes. Il gruppo era stato fondato in origine con Ray Gillen (ex Black Sabbath) alla voce, che per\u00f2 abbandon\u00f2 subito il progetto per entrare nei Badlands di Jake E. Lee. Nel dicembre 1988 Free vol\u00f2 in Canada, ma infine dopo un paio di sessioni, egli non venne incluso nel progetto.\n1990-1999: Dai Signal alla carriera solista.\nL'incontro con la songwriter Judithe Randall cambi\u00f2 il destino di Free. Lei contatt\u00f2 Mark per cantare su alcune sue demo e successivamente inizi\u00f2 a svolgere l'attivit\u00e0 di sua manager. Fu proprio attraverso la Randall che Free venne poi coinvolto nel progetto Signal fondato dal songwriter Mark Baker e dal produttore Peter McKeown. McKeown venne per\u00f2 allontanato prima della pubblicazione del debutto. Il disco, intitolato \"Loud &amp; Clear\" venne pubblicato per la EMI nel primo 1990 ma poco dopo la band si sciolse.\nNel 1991 Mark incontr\u00f2 i due musicisti Bruce Gowdy e Guy Allison con cui form\u00f2 gli Unruly Child, con l'aggiunta del bassista Larry Antonino ed il batterista Jay Schellen a completare la formazione. Gowdy e Allison erano reduci dall'esperienza nei World Trade, gruppo fondato dal bassista Billy Sherwood, che vantava gi\u00e0 una collaborazione a pi\u00f9 riprese con gli Yes. Inoltre lo stesso Gowdy era stato membro degli Stone Fury assieme al cantante Lenny Wolf, poi famoso per aver fondato i Kingdom Come. Anche Schellen era reduce da un'esperienza negli Stone Fury, oltre che negli Hurricane. Prodotto da Beau Hill, l'omonimo \"Unruly Child\" venne stampato nel 1992, ma la loro etichetta, la Interscope, bocci\u00f2 la band due settimane dopo. Il gruppo cambi\u00f2 nome in Twelve Pound Sledge ed un secondo album venne registrato, ma mai pubblicato. Tuttavia, alcune di queste canzoni saranno riprese dallo stesso Free per il suo secondo album solista, \"Tormented\".\nFree, a questo punto, decise di intraprendere la carriera solista e pubblic\u00f2 il disco \"Long Way from Love\", una collezione di tracce tra le quali molte erano state composte da Judithe Randall e sua figlia Robin, venendo pubblicato per l'etichetta indipendente britannica Now and Then Records nel 1993. Apparirono come special guest del disco la cantante finlandese Aina e l'ex bassista di Alice Cooper Erik Scott. In realt\u00e0 avevano partecipato al disco svariati musicisti, tra cui i componenti della sua ex band Signal. Free partecip\u00f2 inoltre a due show al \"Gods Of AOR\" organizzati dall'etichetta.\nAll'epoca di questi concerti, Free venne accusato da molti di essere una transessuale. Le voci divennero poi fatti nel 1995 quando venne infine rivelato che Free era stato sottoposto ad un cambio di sesso rinominandosi Marcie Free. Nel 1996 Free, sotto il suo nuovo nome, pubblic\u00f2 il secondo album intitolato \"Tormented\" per la tedesca Long Island Records. I musicisti che parteciparono alle registrazioni del disco furono gli stessi membri degli Unruly Child Bruce Gowdy, Larry Antonino, Jay Schellen e Guy Allison."}
{"id": "1651213", "revid": "135224", "url": "https://it.wikipedia.org/wiki?curid=1651213", "title": "Abciximab", "text": "L'Abciximab \u00e8 un farmaco biologico antiaggregante, un anticorpo monoclonale diretto contro il recettore GpIIb/IIIa delle piastrine. Viene utilizzato per la prevenzione degli eventi trombotici durante gli interventi di angioplastica coronarica.\n\u00c8 prodotto da Janssen Pharmaceutica (Janssen Biologics) e distribuito in Europa da Eli Lilly and Company.\nMeccanismo d'azione.\nAbciximab \u00e8 il frammento legante l'antigene di un anticorpo monoclonale chimerico umano-murino, che lega specificamente la glicoproteina IIb/IIIa.\nLa GP IIb/IIIa \u00e8 un recettore proteico transmembrana in grado di legare il fibrinogeno circolante o il fattore di von Willebrand; per questo motivo, una volta esposto sulla membrana delle piastrine, permette l'aggregazione piastrinica. Il legame dell'anticorpo alla GP IIb/IIIa avviene tramite ingombro sterico o cambiamento conformazionale e porta invece all'inibizione dell'aggregazione piastrinica.\nIndicazioni.\nAbciximab trova indicazione unicamente come terapia adiuvante durante l'intervento di angioplastica coronarica (PCI) con posizionamento di stent, unitamente alla somministrazione di aspirina e eparina, per la prevenzione di eventuali complicazioni ischemiche/infartuali di origine trombotica che possono insorgere durante la procedura.\nUn'ulteriore indicazione \u00e8 l'angina instabile che non risponde alla terapia convenzionale, con indicazione ad intervento di PCI.\nControindicazioni.\nDal momento che aumenta il rischio di sanguinamento, la terapia con Abciximab \u00e8 controindicata in caso di sanguinamento attivo, trauma o chirurgia recenti, pregressi eventi cerebrovascolari, neoplasie o malformazioni arterovenose cerebrali, aneurismi cerebrali.\nDosaggio.\nLa somministrazione di Abciximab prevede un bolo di 0,5 mg/kg per iniezione endovenosa, in seguito un'infusione a 0,125 \u00b5g/kg/minuto.\nEffetti collaterali.\nI principali effetti indesiderati sono emorragia (dal sito di accesso femorale, gastrointestinale, urinaria), emorragia cerebrale e ictus, trombocitopenia."}
{"id": "1651215", "revid": "14692013", "url": "https://it.wikipedia.org/wiki?curid=1651215", "title": "Trancestep", "text": ""}
{"id": "1651217", "revid": "1543377", "url": "https://it.wikipedia.org/wiki?curid=1651217", "title": "Clopidogrel", "text": " \nIl clopidogrel \u00e8 un farmaco appartenente alla categoria degli antiaggreganti piastrinici con indicazione specifica per la prevenzione e il trattamento di malattie cardiovascolari come ictus e infarto del miocardio. \u00c8 commercializzato da Bristol-Myers Squibb e Sanofi con il nome commerciale Plavix.\nIndicazioni.\nIl principio attivo rientra nella famiglia delle tienopiridine il cui meccanismo d'azione \u00e8 volto all'inibizione di uno dei due recettori piastrinici dell'ADP (molecola in grado di attivare le piastrine), denominato P2Y12. Dapprima \u00e8 stato utilizzato perlopi\u00f9 in sostituzione della ticlopidina (un farmaco antipiastrinico con lo stesso meccanismo d'azione del clopidogrel ma con maggiori effetti collaterali) o dell'aspirina, nei casi di intolleranza o allergia a quest'ultima. Studi successivi hanno poi dimostrato un effettivo risultato positivo a confronto con l'aspirina nel caso di infarto del miocardio.\nAttualmente \u00e8 indicato nel trattamento delle sindromi coronariche acute (infarto \"STEMI\", infarto \"NSTEMI\", angina instabile) in associazione all'aspirina. Inoltre deve essere associato all'aspirina per la prevenzione della trombosi dello stent in pazienti sottoposti ad impianto di stent coronarici, per un periodo variabile da 3 mesi a un anno in base del tipo di stent impiantato.\nPu\u00f2 essere utilizzato anche nel trattamento dell'ictus e nelle arteriopatie obliteranti periferiche.\nAvvertenze.\nPolimorfismo dell'enzima citocromiale CYP2C19.\nL'enzima CYP2C19 \u00e8 coinvolto nella conversione del clopidogrel nel metabolita attivo, responsabile dell'attivit\u00e0 farmacologica dell'antiaggregante. Questo metabolita \u00e8 il derivato tiolico del clopidogrel. L'enzima CYP2C19 presenta polimorfismo, presenta cio\u00e8 forme differenti a cui corrispondono velocit\u00e0 di metabolizzazione diverse. Nei metabolizzatori lenti o intermedi l'attivit\u00e0 enzimatica del CYP2C19 \u00e8 ridotta e questa condizione ha comportato, negli studi clinici, una diminuzione del 30-50% del picco plasmatico e dell'AUC del metabolita attivo del clopidogrel con conseguente minor efficacia antiaggregante piastrinica (nei metabolizzatori lenti o intermedi l'attivit\u00e0 piastrinica residua dopo somministrazione di una dose terapeutica di clopidogrel risulta pi\u00f9 elevata). Negli studi clinici i metabolizzatori lenti o con attivit\u00e0 enzimatica ridotta sono andati incontro ad un tasso di eventi cardiovascolari (ictus, infarto miocardico, morte) pi\u00f9 elevato rispetto ai metabolizzatori rapidi, cio\u00e8 con attivit\u00e0 metabolica enzimatica nella norma.\nIntervento chirurgico.\nL'intervento chirurgico costituisce di per s\u00e9 una condizione di stress per l'organismo, favorendo l'instaurarsi di una condizione proinfiammatoria e protrombotica che pu\u00f2 interferire con la gestione del paziente in terapia antiaggregante con clopidogrel. In questo tipo di paziente, l'intervento chirurgico richiede forzatamente un'attenta valutazione, su base individuale, del rapporto fra rischio emorragico, causato dalla terapia antiaggregante con clopidogrel, e rischio trombotico dovuto alla sospensione della terapia antiaggregante nel periodo perioperatorio (da 7 giorni prima dell'intervento a 30 giorni dopo l'intervento). In caso di intervento chirurgico non urgente (chirurgia elettiva) sarebbe preferibile rimandare l'intervento; in alternativa se il paziente pu\u00f2 interrompere la terapia antiaggregante, si raccomanda di sospendere il clopidogrel 5-7 giorni prima dell'intervento (questo lasso di tempo \u00e8 necessario al ripristino dell'attivit\u00e0 piastrinica). In caso di intervento chirurgico d'urgenza, se la terapia antiaggregante non pu\u00f2 essere sospesa, valutare la continuazione/sostituzione con acido acetilsalicilico oppure con gli inibitori del recettore della glicoproteina IIb/IIIa caratterizzati da un'emivita pi\u00f9 breve (tempo necessario al ripristino della funzione piastrinica compreso fra 4-48 ore) rispetto a clopidogrel. Particolare attenzione deve essere posta per i pazienti sottoposti a intervento di angioplastica percutanea con inserimento di stent. Una delle complicanze pi\u00f9 gravi associate all'uso di stent \u00e8 la trombosi dello stent, processo strettamente dipendente dalla reattivit\u00e0 piastrinica; il rischio di questo evento aumenta notevolmente quando si interrompe la terapia antiaggregante con clopidogrel/acido acetilsalicilico. Sospendere la terapia antiaggregante precocemente (prima di un mese in caso di stent metallico e prima di 12 mesi in caso di stent medicato), per ridurre il rischio emorragico in caso di intervento chirurgico, espone il paziente ad un rischio altrettanto importante di trombosi. In questa classe di pazienti, l'intervento chirurgico in elezione dovrebbe essere effettuato non prima di 3-6 mesi in caso stent metallico e non prima di un anno dall'impianto dello stent medicato e in caso di rischio emorragico e trombotico limitati dovrebbe essere continuata la terapia con clopidogrel/acido acetilsalicilico.\nIntervento di chirurgia minore.\nQueste condizioni \u2013 chirurgia oculare, orale, dermatologica, tecniche anestesiologiche, procedure endoscopiche urologiche \u2013 possono aumentare il rischio di sanguinamento nei pazienti trattati con clopidogrel. In caso di intervento chirurgico nei pazienti con basso rischio di sanguinamento, indipendentemente dal rischio di trombosi, la terapia con clopidogrel (75\u00a0mg) pu\u00f2 essere continuata. Nei pazienti con rischio emorragico elevato e basso rischio trombotico, la terapia con clopidogrel deve essere sospesa 5 giorni prima dell'intervento e il paziente deve continuare o iniziare ad assumere acido acetilsalicilico come antiaggregante piastrinico. Nei pazienti con elevato rischio emorragico ed elevato rischio trombotico, il clopidogrel pu\u00f2 essere sospeso 5 giorni prima dell'intervento chirurgico se \u00e8 gi\u00e0 trascorso un anno dopo l'intervento di inserimento di stent medicato oppure se sono gi\u00e0 trascorse 6 settimane dall'intervento di inserimento di stent non medicato; durante la sospensione del clopidogrel deve essere continuato l'acido acetilsalicilico (per ridurre il rischio di trombosi dello stent ultratardiva). Se l'intervento chirurgico ha carattere di urgenza deve essere valutato il rapporto rischio emorragico/rischio trombotico del singolo paziente; se possibile la terapia antiaggregante dovrebbe essere mantenuta eventualmente sostituendo il clopidogrel con altro antiaggregante piastrinico.\nProcedure endoscopiche toraciche e gastrointestinali.\nNei pazienti a basso rischio emorragico, la terapia con clopidogrel non costituisce una controindicazione alla procedura endoscopica. Nel caso si ritenesse opportuno eseguire biopsie, \u00e8 necessario interrompere la somministrazione di clopidogrel almeno 7-10 giorni prima l'intervento endoscopico. Ci\u00f2 vale soprattutto per procedure che riguardano l'albero bronchiale, perch\u00e9 il rischio di sanguinamento espone il paziente a rischio di soffocamento.\nControindicazioni.\nControindicata in caso di continue perdite di sangue e sconsigliata durante l'allattamento.\nFarmacodinamica.\nGli antiaggreganti piastrinici diminuendo l'azione tipica delle piastrine inibiscono la formazione di trombi dove gli anticoagulanti si mostrano inefficaci visto che i trombi si formano dalle piastrine stesse\nIn particolare il clopidogrel \u00e8 un profarmaco che, una volta attivato, inibisce irreversibilmente il recettore piastrinico P2Y12.\nEffetti indesiderati.\nAlcuni degli effetti indesiderati sono gastrite, cefalea, dolore addominale, dispepsia, nausea, vomito, febbre, leucopenia, pancreatite, sindrome di Stevens-Johnson, affaticamento, epatite, vasculite, allucinazioni, artralgia.\nIl clopidogrel fa parte della lista dei farmaci che possono essere altamente pericolosi se assunti in associazione con agrumi, in\nparticolare il pompelmo. Le reazioni comprendono insufficienza renale o respiratoria acuta, emorragie gastrointestinali, tossicit\u00e0 renale e soppressione del midollo osseo."}
{"id": "1651218", "revid": "120510063", "url": "https://it.wikipedia.org/wiki?curid=1651218", "title": "Dipiridamolo", "text": "Il Dipiridamolo \u00e8 il principio attivo utilizzato come terapia aggiuntiva nella profilassi della tromboembolia associata alla presenza di protesi meccaniche valvolari cardiache. Ha un effetto antiaggregante da ricondurre all'inibizione della captazione dell'adenosina ematica. Esso infatti \u00e8 un inibitore abbastanza potente del trasportatore nucleosidico bilanciato (Equilibrative Nucleoside Transporter-1; ENT1). In aggiunta possiede un certo effetto inibitore sulle fosfodiesterasi specifiche per l'AMP ciclico. L'effetto combinato di questi due meccanismi impedisce l'aggregazione piastrinica indotta da vari stimoli.\nIndicazioni.\nViene principalmente utilizzato per indurre uno stato di stress cardiaco, durante l\u2019esecuzione di determinati test diagnostici come Risonanza magnetica dove l\u2019utilizzo di Tapis Roulant sarebbe non possibile.\nEra utilizzato anche nella prevenzione secondaria dell'ictus ischemico e degli attacchi ischemici transitori, da solo o in associazione con acido acetilsalicilico.\nControindicazioni.\nIpersensibilit\u00e0 al principio attivo o ad uno qualsiasi degli eccipienti. Dovrebbe essere impiegato con cautela in pazienti con gravi malattie a carico delle arterie coronarie quali angina instabile, infarto del miocardio recente, insufficienza cardiaca non compensata, stenosi aortica, miastenia grave. In caso di allattamento va utilizzato se considerato indispensabile dal medico.\nEffetti indesiderati.\nAlcuni degli effetti indesiderati sono ipotensione, cefalea, nausea, vomito, rash cutanei, vertigine, angioedema, broncospasmo."}
{"id": "1651220", "revid": "287204", "url": "https://it.wikipedia.org/wiki?curid=1651220", "title": "Eptifibatide", "text": "LEptifibatide \u00e8 il principio attivo di indicazione specifica della profilassi post-infarto. \u00c8 un antiaggregante piastrinico inibitore della classe degli inibitori della glicoproteina IIb/IIIa. Si tratta di un eptapeptide ciclico derivato da una proteina isolata dal veleno di un serpente a sonagli (\"Sistrurus miliarius barbouri\"). Appartiene alla classe dei cosiddetti arginina-glicina-aspartato-mimetici e lega in modo reversibile le piastrine. Ha un'emivita breve ed essendo un farmaco di natura peptidica \u00e8 inattivato dal pH gastrico pertanto non pu\u00f2 essere somministrato per via orale.\nStoricamente \u00e8 stato il terzo inibitore della glicoproteina IIb/IIIa a ricevere l'autorizzazione all'immissione in commercio dopo l'anticorpo monoclonale abciximab ed il farmaco non-peptidico tirofiban.\nIndicazioni.\nL'eptifibatide \u00e8 usato per ridurre il rischio di eventi cardio-ischemici acuti (infarto del miocardio e/o morte) in pazienti con angina instabile o con infarto NSTEMI sia destinati all'angioplastica coronarica sia assegnati ad una terapia conservativa non chirurgica.\nIl farmaco \u00e8 sempre cosomministrato con aspirina o clopidogrel ed eparina (a basso peso molecolare o non frazionata). Possono essere aggiunti al trattamento se necessario anche nitrati, beta bloccanti, lidocaina, analgesici oppioidi e/o benzodiazepine. Prima di iniziare la terapia con eptifibatide dovrebbe sempre essere effettuata una valutazione angiografica o altre procedure diagnostiche.\nIl farmaco per le sue criticit\u00e0 relative allo stato di salute dei pazienti e dei possibili effetti collaterlai \u00e8 di uso esclusivo dei pazienti ospedalizzati.\nFarmacodinamica.\nGli antiaggreganti piastrinici diminuendo l'azione tipica delle piastrine inibiscono la formazione di trombi dove gli anticoagulanti si mostrano inefficaci visto che i trombi si formano dalle piastrine stesse. Fra le varie tipologie si ritrovano gli inibitori della glicoproteina IIb/IIIa.\nEffetti collaterali.\nVa ricordato che tutti i pazienti a cui viene somministrato eptifibatide sono gravi, e la gran parte di essi riceve anche altri trattamenti farmacologici noti per i loro effetti collaterali. Pertanto non tutti gli effetti collaterali elencati possono essere attribuiti al solo trattamento con eptifibatide. In ogni caso il rapporto rischio-beneficio resta spesso favorevole proprio alla luce della gravita delle indicazioni terapeutiche.\nIl principale effetto collaterale nello studio clinico PURSUIT sono state le emorragie gravi. Le emorragie si sono verificate sia al sito d'iniezione sia a livello sistemico, come nel caso di sanguinamento urogenitali. In alcuni casi le emorragie hanno richiesto trasfusioni di sangue o plasma per arrestare l'emorragia ed evitare l'anemia.\nEmorragie gravi hanno interessato il 4,4 ed il 4,7% dei pazienti rispettivamente in base alla velocit\u00e0 di infusione (0.5\u00a0\u00b5g/kg/min o 0.75\u00a0\u00b5g/kg/min). Sono stati registrati anche alcuni casi di morte in seguito ad emorragia grave attribuibile al trattamento farmacologico. Non sono stati osservati ictus emorragici. Nello 0,2% dei casi \u00e8 stata notata trombocitopenia, per la quale \u00e8 stata proposta una spiegazione di natura allergica.\nInoltre si \u00e8 verificata di frequente (nel 6% dei casi) ipotensione. \u00c8 stata relativamente frequente anche l'nsufficienza cardiaca (2% dei casi) e le aritmie serie (fibrillazione ventricolare nell'1,5% atriale nel 5% dei casi). Reazioni anafilattiche che possono mettere a rischio la vita del paziente sono state osservate almeno nello 0,2% dei casi e sono state correlate alla natura peptidica dell'eptifibatide. Altri effetti collaterali sono stati rari o di lieve entit\u00e0 e possono non essere direttamente correlati al trattamento con il farmaco."}
{"id": "1651222", "revid": "1452073", "url": "https://it.wikipedia.org/wiki?curid=1651222", "title": "Sulfinpirazone", "text": "Il sulfinpirazone \u00e8 il principio attivo di indicazione specifica trattamento della profilassi post-infarto.\nIndicazioni.\n\u00c8 utilizzato come medicinale in cardiologia nella previdenza delle complicanze cardiache in special modo dell'infarto miocardico acuto.\nIl Sulfinpirazone \u00e8 usato anche nel trattamento dell'iperuricemia e della gotta cronica data la sua attivit\u00e0 uricosurica,infatti tale farmaco inibisce,per competizione,il processo attivo di scambio anionico nel tubulo contorto prossimale prevenendo il riassorbimento dell'acido urico.\nControindicazioni.\nControindicata in caso di continue perdite di sangue e sconsigliata durante l'allattamento.\nFarmacodinamica.\nIl sulfinpirazone inibisce il riassorbimento tubulare dell\u2019acido urico, la cui escrezione renale viene quindi aumentata.\nL\u2019effetto uricosurico del sulfinpirazone, somministrato per bocca si prolunga fino a 10 ore.\nInoltre, il sulfinpirazone influenza le interazioni fra le piastrine del sangue ed i vasi sanguigni riducendo l\u2019adesivit\u00e0 e l\u2019aggregazione delle piastrine in vari modelli in vivo, ex vivo, e in vitro ed inibendo la reazione di rilascio delle piastrine in certe malattie vascolari (per es. arteriosclerosi).\nProbabilmente \u00e8 importante in questo contesto la capacit\u00e0 del sulfinpirazone di interferire con la sintesi delle prostaglandine da parte delle piastrine.\nNell\u2019uomo, l\u2019inibizione dell\u2019aggregazione piastrinica \u00e8 pi\u00f9 prolungata del periodo di circolazione del sulfinpirazone nel plasma; questa attivit\u00e0 prolungata pu\u00f2 essere ascritta al metabolita del sulfinpirazone escreto lentamente.\nEffetti indesiderati.\nAlcuni degli effetti indesiderati sono ipotensione, cefalea, dolore toracico, bradicardia, nausea, vomito, febbre, iperuricemia, affaticamento, rash."}
{"id": "1651223", "revid": "287204", "url": "https://it.wikipedia.org/wiki?curid=1651223", "title": "Gottlob (Romania)", "text": "Gottlob (in ungherese \"Kis\u00f6sz\", in tedesco \"Gottlob\") \u00e8 un comune della Romania di 2.262 abitanti, ubicato nel distretto di Timi\u0219, nella regione storica del Banato. \nIl comune \u00e8 formato dall'unione di 2 villaggi: Gottlob e Vizejdia.\nGottlob \u00e8 divenuto comune autonomo nel 2004, staccandosi dal comune di Lovrin.\nGottlob venne fondato tra il 1770 e il 1773 da un gruppo di coloni tedeschi; la colonia tedesca ha rappresentato per molto tempo la maggioranza della popolazione, ma la gran parte di essa ha fatto rientro in Germania, come quasi tutta la colonia tedesca del Banato e della Transilvania, dopo la Seconda guerra mondiale e l'avvento in Romania del regime comunista."}
{"id": "1651226", "revid": "287204", "url": "https://it.wikipedia.org/wiki?curid=1651226", "title": "Tirofiban", "text": "Tirofiban, commercializzato come Aggrastat, \u00e8 un farmaco antiaggregante piastrinico che viene somministrato per via endovenosa in aggiunta ad aspirina ed eparina per ridurre gli eventi precoci nella sindrome coronarica acuta. Strutturalmente \u00e8 un non-peptide sintetico antagonista del recettore GPIIb/IIIa. Tirofiban \u00e8 presente nella lista stilata dall'Agenzia Italiana del Farmaco (AIFA) dei farmaci H, in cui sono inseriti tutti i farmaci di uso esclusivamente ospedaliero.\nIndicazioni terapeutiche.\nTirofiban \u00e8 utilizzato come medicinale in cardiologia nella prevenzione delle complicanze cardiache. In particolare, \u00e8 indicato nei casi di infarto del miocardio precoce in pazienti con angina instabile o infarto del miocardio non-onda Q, poich\u00e9 riduce il rischio di complicanze ischemiche. Tirofiban tende a ridurre eventualit\u00e0 negative, come la mortalit\u00e0 o l'infarto del miocardio dopo 2, 7 o 30 giorni e 6 mesi di trattamento. Nelle linee guida proposte dalla societ\u00e0 europea di cardiologia tirofiban non \u00e8 indicato come trattamento di prima scelta in pazienti affetti da infarto miocardico acuto con innalzamento del tratto ST (\"ST-elevation myocardial infarction\", STEMI) in cui vi \u00e8 una completa occlusione dell'arteria coronarica, che vengono sottoposti a un primo intervento di angioplastica coronarica (\"Percutaneous Coronary Intervention\", PCI). Per pazienti in tali situazioni \u00e8 raccomandata la somministrazione di un'associazione di aspirina, un inibitore del recettore P2Y12 (di prima scelta sono prasugrel oppure ticagrelor) e un anticoagulante parenterale. Anche nel caso di pazienti con infarto miocardico acuto in cui non si ha innalzamento del tratto ST (\"non-ST-elevation myocardial infarction\", NSTEMI) in cui, a differenza dello STEMI, l'occlusione dell'arteria coronarica \u00e8 parziale, tirofiban \u00e8 un farmaco di seconda scelta perch\u00e9 \u00e8 associato a un maggior numero di complicazioni legate al sanguinamento (aumento non significativo per quanto riguarda le emorragie intracraniche).\nDiversi studi, in cui \u00e8 stata ricercata l'efficacia di tirofiban in pazienti che presentano STEMI, hanno riscontrato che l'uso precoce di inibitori GPIIb/IIIa \u00e8 associato ad un miglioramento della perfusione miocardica e ad una riduzione di parametri clinici quali morte o shock cardiogeno. In particolare \u00e8 stato osservato che la somministrazione pre-PCI di un inibitore GPIIb/IIIa \u00e8 legata ad un netto miglioramento nella risoluzione del segmento ST, un importante parametro utilizzato per indicare la dimensione di infarto (la nulla o incompleta risoluzione del segmento ST \u00e8 associata alla maggiore dimensione d'infarto). \nIl farmaco deve essere somministrato in associazione ad acido acetilsalicilico ed eparina non frazionata.\nFarmacodinamica.\nTirofiban \u00e8 un antagonista non peptidico del recettore piastrinico GPIIb/IIIa, un'importante glicoproteina recettoriale di superficie coinvolta nell'aggregazione piastrinica. Tirofiban impedisce il legame tra il recettore GPIIb/IIIa ed il suo ligando endogeno, principalmente il fibrinogeno, bloccando cos\u00ec l'aggregazione delle piastrine e la formazione del coagulo.\nIl recettore GPIIb/IIIa.\nGPIIb/IIIa (noto anche come \u03b1IIb\u03b23) \u00e8 una glicoproteina di membrana, appartenente alla sottofamiglia \u03b23 delle integrine, in grado di legare con propriet\u00e0 adesive una serie di proteine-ligando, quali: fibrinogeno, fibronectina, fattore von Willebrand (vWF) e vitronectina. Comune a tutti i ligandi endogeni di GPIIb/IIIa \u00e8 la presenza, all'interno della loro catena amminoacidica, di una particolare sequenza di amminoacidi, Arginina-Glicina-Aspartato (RGD), responsabile dell'interazione con il recettore.\nStrutturalmente \u00e8 un eterodimero transmembrana costituito da due subunit\u00e0: una \u03b1 ed una \u03b2. GPIIb/IIIa \u00e8 presente in due conformazioni: uno stato a bassa-affinit\u00e0 per il ligando, espresso dalle piastrine circolanti in assenza di danno vascolare; uno stato ad alta-affinit\u00e0, che \u00e8 invece espresso dalle piastrine attivate. La transizione dallo stato a bassa-affinit\u00e0 a quello ad alta-affinit\u00e0 avviene in seguito ad attivazione piastrinica, stimolata a sua volta da molecole come: ADP, trombina, trombossano A2, collagene o epinefrina.\nGPIIb/IIIa riveste un ruolo fondamentale nell'ultima fase dell'aggregazione piastrinica in quanto permette la formazione di legami piastrina-piastrina: una molecola di fibrinogeno opera da collegamento tra due trombociti attraverso il legame con due recettori GPIIb/IIIa. Sebbene il recettore GPIIb/IIIa abbia svariati ligandi endogeni, solo il fibrinogeno e il vWF sono in grado di fungere da ponte tra piastrine adiacenti.\nRelazione struttura attivit\u00e0.\nTirofiban appartiene alla classe di agenti antitrombotici denominati fibani; tali composti sono strutturalmente correlati alla disintegrina, una sostanza di natura peptidica isolata originariamente dal veleno di serpente. Tirofiban \u00e8 un derivato sintetico, non peptidico della L-tirosina e, comunemente agli altri fibani, presenta una struttura anionica (il gruppo carbossilato -COO-) ed un centro cationico (un'ammina protonata -NH3+) separati da uno spaziatore; la distanza tra i centri anionici e cationici \u00e8 uguale a quella presente tra i medesimi gruppi della sequenza tripeptidica RGD (Arg-Gly-Asp) della disintegrina, ed \u00e8 cruciale per il legame con il recettore. Tirofiban blocca il legame del fibrinogeno al GPIIb/IIIa in modo reversibile; infatti, il farmaco dissocia rapidamente dal recettore.\nGli inibitori del recettore GPIIb/IIIa.\nAttualmente in commercio sono disponibili tre farmaci antagonisti del recettore GPIIb/IIIa: abciximab (un anticorpo chimerico umano-murino), eptifibatide (un eptapeptide ciclico) e tirofiban.\nFarmacocinetica.\nData la sua esigua biodisponibilit\u00e0 orale, tirofiban deve essere necessariamente somministrato per via parenterale. L'effetto farmacologico di tirofiban, ossia l'inibizione dell'aggregazione piastrinica, \u00e8 dose-dipendente e scompare entro 3 ore dalla fine dell'infusione. Sperimentalmente \u00e8 stato determinato che la concentrazione plasmatica di farmaco necessaria per ottenere l'effetto massimo varia da 10 a 50 \u00b5g/L. L'IC50, ossia la concentrazione di farmaco che inibisce il 50% della popolazione recettoriale, di tirofiban \u00e8 pari a 0,011 \u00b5mol/L (5.45 \u00b5g/L); un valore molto piccolo che indica l'elevata affinit\u00e0 del farmaco per il recettore GPIIb/IIIa. Il volume di distribuzione apparente \u00e8 di circa 30 L; tale valore indica che il farmaco si distribuisce nel plasma e nei liquidi extracellulari, dove \u00e8 richiesta la sua azione, e in parte attraversa le membrane cellulari. Tirofiban si lega parzialmente alle proteine plasmatiche: la percentuale di farmaco legata \u00e8 pari al 64%. L'emivita di eliminazione \u00e8 di 1-1,5 h; la clearance plasmatica (ovvero la quantit\u00e0 di plasma depurata dal farmaco nell'unit\u00e0 di tempo) \u00e8 di 250 mL/min mentre la clearance renale \u00e8 il 39-69% di quella plasmatica. Tirofiban viene escreto dall'organismo pressoch\u00e9 immodificato, il che suggerisce che il farmaco sia soggetto ad un limitato metabolismo. Le vie di escrezione che maggiormente contribuiscono all'eliminazione di tirofiban sono quella renale (66%) e quella biliare (23%). \nFattori che influenzano la farmacocinetica.\nArteropatia coronarica.\nIn pazienti con angina pectoris instabile vi \u00e8 una riduzione della velocit\u00e0 di eliminazione del farmaco: la clearance plasmatica \u00e8 di circa 200 mL/min, mentre la clearance renale \u00e8 il 39% di quella plasmatica e l'emivita \u00e8 di circa 2 ore.\nFunzionalit\u00e0 renale compromessa.\nIn studi clinici, pazienti con funzionalit\u00e0 renale ridotta hanno mostrato una riduzione della clearance plasmatica di tirofiban che dipendeva dall'entit\u00e0 della compromissione della clearance della creatinina. \u00c8 stato rilevato, infatti, una riduzione della clearance plasmatica di tirofiban clinicamente rilevante (oltre il 50%) in pazienti con clearance della creatinina inferiore a 30 mL/min. In tal caso il farmaco viene rimosso mediante emodialisi.\nPosologia e vie di somministrazione.\nTirofiban \u00e8 usato esclusivamente in ambiente ospedaliero e somministrato solo per via endovenosa. Prima dell'uso deve essere diluito con soluzione fisiologica o soluzione glucosata.\nI regimi di somministrazione del farmaco sono diversi a seconda della diagnosi del paziente e dell'eventuale esecuzione di un'angioplastica coronarica (PCI):\nL\u2019infusione del farmaco deve essere interrotta una volta che il paziente risulti clinicamente stabile e, comunque, la durata del trattamento non deve essere superiore alle 108 ore.\nLa dose di tirofiban somministrata deve essere regolata in base al peso del paziente seguendo le tabelle guida fornite insieme al farmaco. Per pazienti anziani non \u00e8 necessario un aggiustamento del dosaggio del farmaco. Invece, in situazioni di insufficienza renale grave (clearance della creatinina &lt;30 mL/min) la dose somministrata deve essere ridotta del 50%, perch\u00e9 in tali pazienti la clearance di tirofiban \u00e8 ridotta. Non sono disponibili dati per quanto riguarda la sicurezza ed efficacia di somministrazione di tirofiban nei bambini.\nTerapia concomitante.\nTirofiban deve essere somministrato con eparina non frazionata e con terapia antipiastrinica orale che comprende, senza limitarvisi, l'acido acetilsalicilico (salvo controindicazioni). Contemporaneamente all'inizio della terapia con tirofiban viene somministrato un bolo endovenoso di 5000 unit\u00e0 di eparina non frazionata e poi di circa 1000 unit\u00e0 per ora, in base al tempo di tromboplastina parziale attivata (APTT). L'infusione di tirofiban ed eparina non frazionata pu\u00f2 essere proseguita durante l'angiografia coronarica e deve essere mantenuta per almeno 12 ore e non oltre le 24 ore successive all'angioplastica/aterectomia. \nSovradosaggio.\nSi sono verificati episodi di sovradosaggio involontario riportati in alcuni studi clinici, in cui non era stata somministrata la dose adeguata. In questi casi si osserva solitamente come sintomo il sanguinamento, che comunemente si manifesta a livello delle mucose e nel sito della puntura arteriosa per il cateterismo cardiaco. Sono anche stati riportati casi singoli di emorragie intracraniche e sanguinamenti retroperitoneali (ovvero nella regione addominale posteriore al peritoneo).\nInterazioni.\nGli antagonisti del recettore GPIIb/IIIa sono solitamente usati in associazione ad altri agenti antitrombotici e ci\u00f2 aumenta il rischio di sanguinamento. \u00c8 necessario quindi, durante il periodo di somministrazione di tirofiban, monitorare regolarmente i parametri clinici e biologici dell'emostasi. \nAspirina.\nL'aspirina (acido acetilsalicilico, ASA) \u00e8 un agente antiaggregante piastrinico che inibisce irreversibilmente la cicliossigenasi 1 (COX-1), enzima chiave per la sintesi del trombossano A2 (TXA2) e quindi per l'emostasi. L'ASA \u00e8 somministrato in concomitanza con tirofiban, in questo modo si ha un aumento dell'inibizione dell'aggregazione piastrinica rispetto all'uso del solo ASA. L'effetto della co-somministrazione sembra essere di tipo additivo e non sinergico. \u00c8 stato inoltre dimostrato che la somministrazione orale di 325 mg di ASA non influenza la concentrazione plasmatica di tirofiban durante la sua somministrazione per infusione (0.15 \u00b5g/kg/min per 4 ore) e nemmeno nelle successive 6 ore. \nEparina.\nL'eparina, anche nota come eparina non frazionata, \u00e8 un agente anticoagulante di natura polisaccaridica ad alto peso molecolare. L'associazione di tirofiban ed eparina non frazionata determina un allungamento del tempo di emorragia in maniera maggiore rispetto al solo uso di eparina non frazionata. L'eparina non sembra interferire con gli effetti di tirofiban e nemmeno promuovere la sua eliminazione. Per quanto riguarda la co-somministrazione di eparine a basso peso molecolare (\"Low Molecular Weight Heparin\", LMWH), come per esempio Enoxaparin, invece, non sono ancora disponibili abbastanza dati in merito ai parametri farmacocinetici. In uno studio \u00e8 riportato che l'associazione di Enoxaparin e tirofiban non ha avuto effetti sulla concentrazione plasmatica allo stato stazionario o sulla clearance plasmatica di tirofiban. \nAltri farmaci.\nLa concomitante somministrazione di tirofiban e ticlopidina, farmaco somministrato oralmente che blocca specificatamente l'aggregazione piastrinica indotta dall'ADP, non sembra avere effetti sul tempo di sanguinamento. Anche l'associazione di tirofiban, eparina non frazionata e ASA somministrata in contemporaneit\u00e0 con clopidogrel (antiaggregante piastrinico appartenente alla famiglia della tienopiridine, la stessa della ticlopidina) non ha riscontrato una diversa incidenza di sanguinamenti rispetto alla sola somministrazione di tirofiban, eparina non frazionata e ASA. Un aumentato rischio di sanguinamento, invece, si \u00e8 osservato nell'uso concomitante di tirofiban, eparina e warfarin (agente anticoagulante orale, inibitore della vitamina K epossido reduttasi VKOR). Per quanto riguarda la terapia tromboembolica, non si hanno ancora informazioni sufficienti in rapporto all'uso di tirofiban somministrato insieme, o a meno di 48 ore prima, a farmaci che aumentano il rischio di sanguinamento in misura rilevante (come, per esempio, anticoagulanti orali, altri inibitori GPIIb/IIIa parenterali o soluzioni di destrano).Il suo uso perci\u00f2 in queste condizioni non \u00e8 raccomandato. \nNello studio PRISM (\"Platelet Receptor Inhibition in Ischemic Syndrome Management\"), studio randomizzato a doppio cieco, vengono confrontati gli effetti di tirofiban, somministrato da solo o in associazione a eparina, con quelli dell'eparina somministrata in monoterapia in pazienti con angina instabile e infarto miocardico non-onda Q. \u00c8 stato accertato che non si hanno aumenti clinicamente significativi della clearance plasmatica di tirofiban quando \u00e8 somministrato in concomitanza ad agenti usati solitamente per trattare patologie coronariche, come: beta-bloccanti, ACE inibitori, calcio antagonisti, digossina, diuretici e vasodilatatori. Nel medesimo studio, inoltre, \u00e8 stata ipotizzata una possibile interazione di tirofiban con altri farmaci (come gli ACE inibitori, i glucosidi cardiaci o i diuretici) che seguono la stessa via di eliminazione, ovvero le urine; tuttavia non sono state rilevate conseguenze cliniche.\nEffetti indesiderati.\nIl principale effetto collaterale, comune a tutti i farmaci che sopprimono l'attivit\u00e0 piastrinica, \u00e8 il sanguinamento. Questo, in un gran numero di pazienti, \u00e8 di lieve entit\u00e0 e si manifesta in qualsiasi parte del corpo, con maggiore frequenza a livello del sito di iniezione sotto forma di piccoli lividi rossi. Il rischio di sanguinamento per\u00f2 non si dimostra statisticamente superiore quando il farmaco viene somministrato in associazione ad eparina; risulta invece ridotto rispetto a quello manifestato con il trattamento con Abciximab, ci\u00f2 \u00e8 dovuto alla breve emivita di tirofiban. Il sanguinamento, in generale, pu\u00f2 essere responsabile di complicanze che portano ad un aumento della morbilit\u00e0 e mortalit\u00e0. In un numero ridotto di pazienti il sanguinamento pu\u00f2 essere cranico (i cui segni possono essere: alterazioni sensoriali, difficolt\u00e0 a parlare, mal di testa) e/o interno, che si pu\u00f2 manifestare con presenza di sangue nelle urine, nelle feci o con emissione di sangue durante i colpi di tosse. Un altro effetto indesiderato non comune \u00e8 la riduzione della conta delle piastrine sotto 50000/mm3 (trombocitopenia), effetto comunque reversibile con la sospensione del farmaco. Nel caso il paziente manifesti una trombocitopenia, o l'abbia manifestata in passato, l'eventuale risomministrazione di tirofiban e di analoghi attivi sul recettore GPIIb/IIIa potrebbe essere accompagnata da febbre bassa, brividi o complicazioni emorragiche. Inoltre il farmaco produce, in un basso numero di pazienti, una riduzione dei valori dell'emoglobina e dell'ematocrito.\nGli effetti indesiderati non associati a sanguinamento registrati sono: nausea, vomito e cefalea. Generalmente questi si manifestano con una frequenza maggiore nelle donne e nei soggetti anziani rispetto al gruppo controllo e ai gruppi trattati solamente con eparina, anche se l'incidenza risulta solo lievemente superiore rispetto al trattamento con sola eparina o al controllo. Da tenere presente tra gli effetti avversi sono anche le possibili reazioni allergiche dovute agli eccipienti presenti nella formulazione, questi possono manifestarsi con difficolt\u00e0 respiratorie, capogiri, fino a shock anafilattico.\nControindicazioni.\nIl farmaco \u00e8 controindicato nei pazienti che presentano allergia agli eccipienti, tra questi \u00e8 presente anche il sodio, \u00e8 da valutare quindi l\u2019utilizzo di tirofiban in pazienti che devono seguire una dieta a basso contenuto di sodio o che presentano una ridotta funzionalit\u00e0 renale. \nL'utilizzo di tirofiban \u00e8 da evitarsi nel caso in cui il paziente sviluppi trombocitopenia in seguito alla somministrazione di un qualsiasi antagonista del recettore GPIIb/IIIa. Avendo il farmaco un\u2019azione antiaggregante piastrinica, esso \u00e8 controindicato in tutti quei pazienti che possono presentare, o hanno presentato, problematiche emorragiche. Nello specifico evitare la somministrazione in pazienti che presentano, o hanno presentato, negli ultimi 30 giorni:\nAvvertenze speciali e precauzioni d'impiego.\nDurante la terapia i pazienti devono essere monitorati costantemente e attentamente a causa del rischio di sanguinamento; particolare attenzione deve essere rivolta a coloro i quali manifestino una maggiore incidenza di sanguinamento e di complicanze ad esso associate, come: anziani, genere femminile, pazienti con basso peso corporeo. Anche i pazienti con ridotta funzionalit\u00e0 renale (clearance della creatinina &lt;60 ml/min) dovranno essere monitorati con attenzione durante il trattamento in quanto studi clinici hanno correlato l'uso di tirofiban ad un aumento del rischio di sanguinamento; qualora l\u2019insufficienza renale sia grave dovr\u00e0 anche essere diminuito il dosaggio del farmaco.\nLa somministrazione del farmaco deve essere diligentemente monitorata nei pazienti che hanno presentato: \nTirofiban non \u00e8 consigliato in quei pazienti che presentano o hanno presentato:\nGravidanza, allattamento e fertilit\u00e0.\nGli studi condotti sino ad oggi, sulla tossicit\u00e0 riproduttiva che il farmaco potrebbe avere, sono riferiti solamente a ratti, sia maschi che femmine. Quindi, bench\u00e9 non sia emersa alcuna tossicit\u00e0, non si pu\u00f2 concludere che questa non vi sia nell'uomo.\nNon sono ancora disponibili dati clinici riguardanti l\u2019uso di tirofiban in gravidanze esposte. Gli studi sugli animali forniscono informazioni limitate circa gli effetti sulla gravidanza; in tal caso \u00e8 preferibile assumere il farmaco solamente in quelle circostanze che il medico ritiene strettamente necessarie.\nPer quanto riguarda l\u2019allattamento, studi condotti su ratti evidenziano la presenza di tirofiban nel latte; tuttavia non \u00e8 ancora noto se lo stesso avvenga anche nella donna. Qualora la madre sia trattata con questo farmaco dovr\u00e0 essere considerata l\u2019interruzione dell\u2019allattamento, per evitare effetti avversi nel lattante, o l\u2019interruzione della terapia."}
{"id": "1651230", "revid": "287204", "url": "https://it.wikipedia.org/wiki?curid=1651230", "title": "Indobufene", "text": "L'indobufene \u00e8 il principio attivo di indicazione specifica nel trattamento della profilassi post-infarto.\nIndicazioni.\n\u00c8 utilizzato come medicinale in cardiologia nella previdenza delle complicanze cardiache in special modo dell'infarto miocardico acuto. A differenza degli altri antiaggreganti l'indobufene \u00e8 particolarmente adatto per i trattamenti a lungo termine.\nControindicazioni.\nControindicata in caso di continue perdite di sangue e sconsigliata in caso di presenza di insufficienza renale e durante l'allattamento.\nFarmacodinamica.\nGli antiaggreganti piastrinici diminuendo l'azione tipica delle piastrine inibiscono la formazione di trombi dove gli anticoagulanti si mostrano inefficaci visto che i trombi si formano dalle piastrine stesse. Fra le varie tipologie si ritrovano gli inibitori della glicoproteina IIb/IIIa.\nEffetti indesiderati.\nAlcuni degli effetti indesiderati sono ipotensione, cefalea, dolore toracico, bradicardia, nausea, vomito, febbre, iperuricemia, affaticamento, rash."}
{"id": "1651235", "revid": "287204", "url": "https://it.wikipedia.org/wiki?curid=1651235", "title": "Indenololo", "text": "L' indenololo \u00e8 un principio attivo di indicazione specifica contro l'ipertensione.\nIndicazioni.\n\u00c8 utilizzato come medicinale in cardiologia contro l'insufficienza cardiaca, l'ipertensione, e il trattamento di alcune forme di angina pectoris.\nControindicazioni.\nControindicato in caso di broncospasmo, bradicardia, acidosi metabolica, shock cardiogeno.\nDosaggi.\nSecondo prescrizione del medico specialista. La dose abituale \u00e8 60mg al giorno\nEffetti indesiderati.\nAlcuni degli effetti indesiderati sono bradicardia, cefalea, iponatremia, vertigini, nausea, vomito, febbre, iperuricemia, affaticamento, ipotensione, rash."}
{"id": "1651236", "revid": "124909700", "url": "https://it.wikipedia.org/wiki?curid=1651236", "title": "Bisoprololo", "text": "Il bisoprololo \u00e8 un farmaco utilizzato nel trattamento dell'insufficienza cardiaca e dell'ipertensione; appartenente alla classe dei \u03b2-bloccanti, altamente \u03b21-selettivo, quindi \u00e8 in grado di interagire con il sistema simpatico, per garantire il mantenimento di una gittata cardiaca ottimale.\nIndicazioni.\nIl farmaco \u00e8 utilizzato nel trattamento dell'insufficienza cardiaca cronica e stabile con ridotta funzione sistolica del ventricolo sinistro. Recentemente \u00e8 stato utilizzato anche nel trattamento dell'ipertensione, in combinazione con diuretici. Essendo un antagonista \u03b21-adrenergico selettivo, pu\u00f2 essere somministrato anche in pazienti con concomitante BPCO (broncopneumopatia cronica ostruttiva) in fase di stabilit\u00e0 clinica e malattia cardiaca. La selettivit\u00e0 \u03b21 \u00e8 importante perch\u00e9 un antagonista non selettivo, al contrario, potrebbe causare broncocostrizione, data dal blocco dei recettori \u03b22-adrenergici presenti nei polmoni, deputati invece alla broncodilatazione (utile in tutte le malattie respiratorie).\nControindicazioni.\nAd alte dosi tutti i \u03b2-bloccanti, anche quelli selettivi \u03b21, possono portare all'insorgenza di asma bronchiale.\nL'assunzione di bisoprololo \u00e8 controindicata nei pazienti con: shock cardiogeno, arresto atrio-ventricolare di secondo o terzo grado (senza pacemaker), sindrome del seno malato, blocco del seno atriale, bradicardia sintomatica, ipotensione sintomatica, asma bronchiale grave o malattia polmonare cronica ostruttiva grave, acidosi metabolica, feocromocitoma non trattato, forma grave di occlusione arteriosa periferica o forme gravi della sindrome di Raynaud, ipersensibilit\u00e0 al bisoprololo, insufficienza cardiaca acuta o episodi di insufficienza cardiaca scompensata che richiedono terapia inotropa (via endovenosa).\nDosaggi.\nInsufficienza cardiaca: da 1,25\u00a0mg/die a 10\u00a0mg/die (dose massima giornaliera, da non superare) in dosi progressivamente crescenti in base alla tollerabilit\u00e0. Il trattamento con bisoprololo deve incominciare con una dose minima, seguita da un aumento graduale della dose, fino al raggiungimento di una dose ottimale (dose efficace e ben tollerata). Nella prima fase della terapia \u00e8 raccomandabile uno stretto monitoraggio dei segni vitali (frequenza cardiaca e pressione arteriosa) e degli eventuali sintomi di un peggioramento dell'insufficienza cardiaca. \nIpertensione: 5-10 mg al giorno.\nModo di somministrazione.\nLa somministrazione \u00e8 orale: le compresse vanno assunte al mattino e possono essere prese con del cibo. Devono essere inghiottite con del liquido ed \u00e8 importante non masticarle.\nTrattamento dell\u2019insufficienza cardiaca cronica stabile.\nIl trattamento standard dell\u2019insufficienza cardiaca cronica consiste in un ACE inibitore (o un antagonista dei recettori dell\u2019angiotensina in caso di intolleranza agli ACE inibitori), un \u03b2-bloccante, diuretici e, se appropriato glicosidi cardioattivi. All\u2019inizio del trattamento con il bisoprololo, i pazienti devono essere in condizioni cliniche stabili (senza scompenso acuto). Durante la fase di titolazione e in periodi successivi pu\u00f2 manifestarsi un transitorio peggioramento dell\u2019insufficienza cardiaca, ipotensione e bradicardia.\nModifiche del trattamento.\nIn caso di bassa tollerabilit\u00e0 del trattamento, di peggioramento transitorio dell'insufficienza cardiaca, di ipotensione o di bradicardia, la posologia deve essere riesaminata. Si potr\u00e0 incominciare una graduale riduzione della dose fino alla sospensione. \u00c8 importante non sospendere bruscamente il trattamento in quanto questo potrebbe portare a un deterioramento acuto delle condizioni del paziente.\nSovradosaggio.\nI sintomi pi\u00f9 comuni in caso di sovradosaggio, generalmente, sono: brachicardia, ipotensione, broncospasmo e ipoglicemia. In caso di sovradosaggio, il trattamento con bisoprololo deve essere interrotto e instaurata una terapia di supporto e sintomatica. In base alle azioni farmacologiche attese e alle raccomandazioni di altri \u03b2-bloccanti, nel caso in cui siano giustificate clinicamente, bisogna prendere in considerazione le seguenti misure generali:\nEffetti indesiderati.\nEffetti indesiderati (suddivisi in base alla frequenza di comparsa dell'effetto):\nDopo la commercializzazione del farmaco \u00e8 importante la raccolta di segnalazioni di reazioni avverse sospette (questo fa parte del monitoraggio detto farmacovigilanza), in modo tale da permettere un continuo monitoraggio del farmaco in un range di persone molto ampio. Le segnalazioni vanno fatte al farmacista, al medico o agli operatori sanitari.\nPropriet\u00e0 farmacologiche.\nPropriet\u00e0 farmacodinamiche.\nMeccanismo d\u2019azione.\nBisoprololo \u00e8 un \u03b2-bloccante altamente selettivo per i recettori \u03b21. Presenta una bassa affinit\u00e0 verso i recettori \u03b22 della muscolatura liscia bronchiale e vasale cos\u00ec come verso i recettori \u03b22 che regolano il metabolismo. Di conseguenza, generalmente, non \u00e8 atteso che il bisoprololo influenzi la resistenza delle vie aeree e gli effetti metabolici mediati dai recettori \u03b22.\nEffetti farmacodinamici.\nCome con altri agenti \u03b21-bloccanti, il meccanismo d'azione nell'ipertensione non \u00e8 chiaro, ma \u00e8 noto che bisoprololo deprime notevolmente i livelli plasmatici di renina.\nNei pazienti con angina, il blocco dei \u03b21-recettori riduce l'azione del cuore e in tal modo diminuisce la richiesta di ossigeno. Quindi il bisoprololo \u00e8 efficace per eliminare o ridurre i sintomi.\nNella somministrazione acuta in pazienti con malattia coronarica senza insufficienza cardiaca cronica, il bisoprololo riduce la frequenza cardiaca e la gittata sistolica: quindi la gittata cardiaca e il consumo di ossigeno. Nella somministrazione cronica inizialmente l'elevata resistenza periferica diminuisce.\nPropriet\u00e0 farmacocinetiche.\nAssorbimento e distribuzione.\nDopo la somministrazione orale, il bisoprololo possiede una biodisponibilit\u00e0 di circa 80%, mentre per il 30% si lega alle proteine plasmatiche.\nL'assorbimento non \u00e8 influenzato dal cibo.\nIl volume di distribuzione \u00e8 di 3,5 litri per kg di peso corporeo.\nHa un'emivita plasmatica molto lunga: 10-12 ore; basta, quindi, una singola somministrazione giornaliera. Viene ulteriormente prolungata se il paziente soffre di insufficienza renale.\nBiotrasformazione ed eliminazione.\nIl bisoprololo viene eliminato attraverso due vie: il 50% \u00e8 trasformato in metaboliti inattivi a livello epatico che vengono eliminati per via renale, meno del 2% viene escreto con le feci, il resto rimane immodificato ed escreto sempre per via renale.\nIl bisoprololo viene eliminato per via sia epatica sia renale, ma solitamente non viene modificata la dose assunta da pazienti con problemi di funzionalit\u00e0 a questi organi. \nNon si hanno ancora studi approfonditi e accurati sulla cinetica di questo farmaco in pazienti afflitti da insufficienza di uno di questi due organi deputati all'eliminazione (fegato e rene) che soffrono anche di scompenso cardiaco cronico stabile. Nei pazienti, invece, con insufficienza cardiaca cronica (NYHA classe III), la concentrazione plasmatica e l'emivita del farmaco risultano maggiori rispetto ai volontari sani.\nAvvertenze speciali e precauzioni per l'uso.\nAvvertenze speciali.\nNei pazienti con cardiopatia ischemica la sospensione della terapia con bisoprololo non deve avvenire improvvisamente, in quanto questo potrebbe portare a un peggioramento della patologia stessa.\nPrecauzioni.\nEvitare l'assunzione concomitante di amiodarone poich\u00e9 potrebbe causare soppressione delle reazioni compensatorie del sistema simpatico.\nAll\u2019inizio del trattamento con bisoprololo \u00e8 necessaria un'osservazione costante del paziente. Non ci sono evidenze terapeutiche del bisoprololo nel trattamento dell\u2019insufficienza cardiaca in pazienti con le seguenti malattie e condizioni:\nPer cui il bisoprololo deve essere usato con attenzione in caso di:\nNei pazienti con psoriasi (malattia infiammatoria della pelle), deve essere valutato attentamente il rapporto rischio-beneficio prima della somministrazione di \u03b2-bloccanti e quindi anche del bisoprololo. Durante la terapia con bisoprololo possono essere sottostimati i sintomi di una tireotossicosi. \nNei pazienti con feocromocitoma, il bisoprololo deve essere somministrato insieme con un \u03b1-bloccante. \nNei pazienti sottoposti ad anestesia generale il blocco beta riduce l\u2019incidenza di aritmie e di ischemia miocardica durante l\u2019induzione e l\u2019intubazione, e nel periodo dopo l'intervento chirurgico. Si raccomanda: un trattamento \u03b2-bloccante somministrato in maniera continua da prima dell'intervento chirurgico e mantenuto fino alla fine di questo. L\u2019anestesista deve essere informato dell\u2019uso del \u03b2-bloccante a causa delle potenziali interazioni con altri farmaci che possono provocare riduzione del ritmo cardiaco, attenuazione della tachicardia riflessa e diminuzione della capacit\u00e0 di compensare in via riflessa la perdita di sangue. Se si ritiene necessario interrompere la terapia betabloccante prima di un intervento chirurgico, l\u2019interruzione deve essere fatta in modo graduale e completata circa 48 ore prima dell\u2019anestesia. \nNel trattamento dell'asma bronchiale, o in altre malattie polmonari croniche che possono causare sintomi simili, deve essere somministrata una terapia concomitante con broncodilatatori. Occasionalmente pu\u00f2 manifestarsi un aumento della resistenza delle vie aeree, quindi potrebbe essere necessario un aumento della dose di \u03b22 stimolanti.\nFertilit\u00e0, gravidanza e allattamento.\nGravidanza.\nIl bisoprololo possiede propriet\u00e0 farmacologiche potenzialmente nocive sulla gravidanza e/o sul feto/neonato perch\u00e9 i \u03b2-bloccanti (come bisoprololo) riducono la perfusione placentare, comportando ritardi della crescita, morte intrauterina, aborto o parto anticipato. Nel feto e nel neonato si possono verificare reazioni avverse (ad esempio ipoglicemia e bradicardia). Qualora fosse necessario ricorrere a bloccanti dei recettori \u03b2-adrenergici, \u00e8 preferibile la terapia con i bloccanti \u03b21. \"Il bisoprololo non va somministrato durante la gravidanza a meno che non sia strettamente necessario\". In tal caso, \u00e8 necessario tenere sotto controllo il flusso ematico utero-placentare e la crescita del feto. Sono generalmente previsti, entro i primi 3 giorni, i sintomi di ipoglicemia e bradicardia.\nAllattamento.\nEvitare l'allattamento durante la terapia con bisoprololo perch\u00e9 non \u00e8 noto se il farmaco venga secreto nel latte materno, n\u00e9 la sicurezza dell\u2019esposizione al bisoprololo nei neonati.\nEffetti sulla capacit\u00e0 di guidare veicoli e sull'uso dei macchinari.\nIn uno studio clinico, in pazienti con malattia coronarica, \u00e8 stato osservato che il bisoprololo non influisce negativamente sulla capacit\u00e0 di guidare. Tuttavia, per le variazioni individuali di reazione ai farmaci, la capacit\u00e0 di guidare e di usare macchinari pu\u00f2 essere influenzata. Questo deve essere considerato, in particolare nelle fasi iniziali della terapia, in caso di cambiamento della terapia e in caso di assunzione contemporanea di bevande alcoliche.\nDati preclinici di sicurezza.\nStudi su: sicurezza, tossicit\u00e0 per sovradosaggio, genotossicit\u00e0 e potenziale cancerogeno non riportano nessun rischio specifico per l'uomo. Come altri \u03b2-bloccanti, il bisoprololo ha provocato tossicit\u00e0 in gravidanza e tossicit\u00e0 embrio-fetale ad alte dosi (come spiegato nel paragrafo Fertilit\u00e0 gravidanza e allattamento) ma non ha mostrato effetti teratogeni, ovvero l'assunzione del farmaco non determina malformazioni fisiche del feto.\nStudio bisoprololo contro altri \u03b2-bloccanti.\n\u00c8 stato condotto uno studio utilizzando UK Clinical Practice Research Datalink (CPRD), con lo scopo di confrontare gli effetti del bisoprololo contro altri \u03b2-bloccanti e altri farmaci diversi dai \u03b2-bloccanti, analizzando dunque il rischio di mortalit\u00e0 a lungo termine ed eventi cardiovascolari nei pazienti con angina.\nLo studio \u00e8 stato condotto dal 2000 al 2014 su pazienti adulti a cui era stata diagnosticata per la prima volta l'angina, con pi\u00f9 di 365 giorni di registrazione alla prima diagnosi di questa malattia e incominciando monoterapie di bisoprololo, altri \u03b2-bloccanti o farmaci diversi dai \u03b2-bloccanti entro sei mesi dalla diagnosi. \nI tassi di incidenza per ciascuna coorte di trattamento sono stati confrontati utilizzando il rapporto di rischio (HR) e gli intervalli di confidenza al 95% (IC) ottenuti dalle analisi di regressione di COX. Complessivamente, 987 pazienti sono stati trattati con bisoprololo, 1.348 con altri beta-bloccanti e 5.272 con farmaci diversi dai \u03b2-bloccanti. Nel follow-up totale (entro i 14 anni), l'HR di bisoprololo a paragone di altri \u03b2-bloccanti e farmaci diversi da \u03b2-bloccanti per mortalit\u00e0 era, rispettivamente, pari a 0,45 e 0,50. L'HR di bisoprololo in confronto ad altri beta-bloccanti per angina era 0,58 e contro farmaci diversi da \u03b2-bloccanti era pari a 0,77. Per l'infarto miocardico, l'HR di bisoprololo rispetto ai farmaci diversi dai \u03b2-bloccanti fino a 14 anni era 0,34 e rispetto agli altri \u03b2-bloccanti fino a 5 anni era 0,45. A 5 anni, l'HR di bisoprololo rispetto ad altri \u03b2-bloccanti e farmaci diversi da beta-bloccanti, per aritmia era rispettivamente di 0,60 e 0,61.\nQuesto suggerisce che bisoprololo \u00e8 particolarmente adatto come trattamento di prima linea di angina in cure primarie."}
{"id": "1651237", "revid": "104066", "url": "https://it.wikipedia.org/wiki?curid=1651237", "title": "Liang Quichao", "text": ""}
{"id": "1651238", "revid": "110157", "url": "https://it.wikipedia.org/wiki?curid=1651238", "title": "Bandiera della Columbia Britannica", "text": "La bandiera della Columbia Britannica \u00e8 stata adottata il 20 luglio 1960 e deriva dal proprio stemma.\nNella parte superiore \u00e8 ritratta la Union Flag, schiacciata, al centro \u00e8 presente la corona dorata a cinque punte di re Edoardo, nella parte inferiore compare un sole che tramonta su sfondo composto da quattro strisce ondulate bianche e tre ondulate blu.\nLa Union flag rappresenta il passato della provincia come colonia britannica. La corona rappresenta la famiglia reale canadese. Il sole che tramonta rappresenta il fatto che la Columbia Britannica \u00e8 la provincia pi\u00f9 ad occidente del Canada. Le onde bianche e blu simboleggiano la posizione della provincia tra le montagne Rocciose e l'oceano Pacifico."}
{"id": "1651239", "revid": "1452073", "url": "https://it.wikipedia.org/wiki?curid=1651239", "title": "Diidrossiacetone", "text": "Il diidrossiacetone (conosciuto come DHA) \u00e8 un carboidrato che viene utilizzato principalmente come componente nei prodotti per l'abbronzatura senza raggi UV. Di solito \u00e8 derivato da piante come la canna da zucchero con l'utilizzo della fermentazione della glicerina.\nLa chimica.\nIl DHA \u00e8 un carboidrato trioso con la formula chimica C3H6O3. \u00c8 una polvere bianca igroscopica. Ha un gusto dolce con un odore caratteristico.\nRuolo biologico.\nLa sua forma fosfatica, il diidrossiacetone fosfato (DHAP), \u00e8 un intermedio di reazione della glicolisi.\nQuando viene combinato con piruvato, il DHA viene venduto come additivo nutrizionale atletico che secondo degli studi riesce a bruciare grasso e aumentare la massa muscolare \nUtilizzo.\nNegli anni cinquanta, in Germania, il DHA venne somministrato come zucchero alternativo ad alcuni bambini diabetici. Ci si accorse che quando rigurgitavano il prodotto la pelle restava macchiata, con una colorazione arancio-marrone, non rimovibile con il lavaggio.\nUtilizzo nell'abbronzatura.\nLa reazione di zuccheri riducenti con le proteine pu\u00f2 avvenire alle temperature relativamente basse della pelle quando gli zuccheri hanno un basso peso molecolare.\nSi tratta di reazioni simili a quelle note come reazioni di Maillard.\nIl DHA \u00e8 stato utilizzato dagli anni '60 come componente di cosmetici che venivano utilizzati per l'abbronzatura artificiale, cio\u00e8 senza l'esposizione al sole o ai raggi UV. In origine ha avuto successo limitato per il colore tendente all'arancione che dava e per la difficolt\u00e0 nell'ottenere una colorazione uniforme.\nCon le nuove formulazioni dei prodotti e con l'introduzione di altri zuccheri riducenti, come l'eritrulosio sono stati migliorati colore e uniformit\u00e0.\nNegli anni '80 viene inserito come ingrediente di creme e cosmetici che davano un colore molto pi\u00f9 naturale e simile all'abbronzatura reale, che prende piede in tutto il mondo. Pu\u00f2 essere utilizzato anche in soluzioni acquose che vengono applicate in apposite cabine spray.\nIl nome INCI \u00e8 .\nIl DHA \u00e8 considerato un ingrediente sicuro per la colorazione della pelle. Del DHA \u00e8 stato valutato il rischio associato all'assorbimento transcutaneo ed \u00e8 ritenuto sicuro dall'SCCS a concentrazioni del 10% nel cosmetico e del 14% negli spray acquosi."}
{"id": "1651241", "revid": "1543377", "url": "https://it.wikipedia.org/wiki?curid=1651241", "title": "Lovrin", "text": "Lovrin (in ungherese \"Lovrin\", in tedesco \"Lowrin\") \u00e8 un comune della Romania di 3.669 abitanti, ubicato nel distretto di Timi\u0219, nella regione storica del Banato.\nNel 2004 si sono staccati da Lovrin i villaggi di Gottlob e Vizejdia, andati a formare il comune di Gottlob, ed il villaggio di Tomnatic, divenuto a sua volta comune autonomo."}
{"id": "1651242", "revid": "1452073", "url": "https://it.wikipedia.org/wiki?curid=1651242", "title": "Manidipina", "text": "La manidipina, utilizzata prevalentemente nella sua forma cloridrata, \u00e8 un principio attivo ad azione calcio-antagonista di indicazione specifica contro l'ipertensione (soprattutto con nefropatia) ottenuto dall'ibridazione molecolare tra nitrendipina e cinnarizina.\nIndicazioni.\n\u00c8 utilizzato come medicinale in cardiologia contro l'ipertensione arteriosa e alcune forme di angina.\nControindicazioni.\nL'uso di questa sostanza non \u00e8 indicato nei casi di angina instabile, stenosi aortica, shock cardiogeno. Da non utilizzare in caso di gravidanza o allattamento.\nFarmacodinamica.\nI bloccanti dei canali del calcio hanno il ruolo di interferire con il flusso di ioni calcio verso l'interno delle cellule attraverso i canali lenti della membrana plasmatica\nI calcioantagonisti hanno un'azione farmacologia predominante in tessuti dove il calcio regola la coppia eccitazione-contrazione, riducendo la contrattilit\u00e0 miocardica e di riflesso il tono vascolare diminuito e l'impulso elettrico che circola nel cuore pu\u00f2 essere depresso, tali luoghi in cui i calcioantagonisti rivestono un ruolo importante sono le cellule miocardiche, cellule del sistema di conduzione del cuore e muscolatura liscia vascolare.\nEffetti indesiderati.\nAlcuni degli effetti indesiderati sono cefalea, dolore addominale, edema, vertigini, nausea, vomito, febbre, aritmie, affaticamento, rash, dispnea, vampate."}
{"id": "1651244", "revid": "123313105", "url": "https://it.wikipedia.org/wiki?curid=1651244", "title": "Verapamil", "text": " \nIl verapamil \u00e8 un calcio-antagonista non diidropiridinico (appartenente alla classe chimica delle fenilalchilamine). Ha indicazione nel trattamento dell'ipertensione e in alcune forme di aritmia.\nIndicazioni.\n\u00c8 utilizzato come medicinale in cardiologia contro l'insufficienza coronarica acuta e cronica, profilassi del vasospasmo coronarico, postumi di infarto acuto del miocardio, nelle tachicardie da rientro nodale, flutter ad alta risposta ventricolare e fibrillazione atriale ad alta risposta ventricolare, tachicardia sopraventricolare parossistica, ipertensione arteriosa lieve\nAvvertenze.\n\"Distrofia muscolare:\" in pazienti sani il verapamil pu\u00f2 causare una diminuzione della trasmissione neuromuscolare. In pazienti affetti da distrofia muscolare pu\u00f2 essere necessaria una riduzione della dose del farmaco.\n\"Clonidina:\" monitorare la frequenza cardiaca di pazienti trattati con clonidina e verapamil, poich\u00e9 l'associazione tra i due farmaci pu\u00f2 causare ipotensione e blocco atrioventricolare.\n\"Sindrome parkinsoniana:\" la terapia con farmaci calcio antagonisti pu\u00f2 determinare l'insorgenza della sindrome parkinsoniana, caratterizzata da acatisia e distonia, reversibile con la sospensione del farmaco. Prestare attenzione alla somministrazione di farmaci calcio antagonisti a pazienti affetti dalla malattia di Parkinson, poich\u00e9 potrebbe verificarsi un peggioramento del quadro clinico.\n\"Ipertrofia gengivale:\" in seguito all'assunzione di farmaci calcio antagonisti sono stati riportati casi di ipertrofia gengivale. L'alterazione del tessuto connettivo gengivale sembra essere dovuta alle interazioni tra farmaci e fibroblasti ed \u00e8 risultata reversibile entro qualche mese in seguito a sospensione della terapia.\n\"Gravidanza:\" la FDA ha inserito il verapamil in classe C per l'impiego in gravidanza. Tale classe comprende i farmaci i cui studi sugli animali hanno rilevato effetti dannosi sul feto e per i quali non sono disponibili studi specifici sull'uomo, e i farmaci per i quali non sono disponibili studi n\u00e9 sull'uomo n\u00e9 sull'animale. Sono disponibili dati limitati riguardanti la sicurezza e l'efficacia del verapamil in gravidanza; riservare la somministrazione del farmaco ai casi di effettiva necessit\u00e0, dopo un'attenta valutazione del rapporto rischio/beneficio, e assumere il dosaggio minimo efficace.\n\"Allattamento:\" sono disponibili dati limitati riguardanti l'assunzione di verapamil durante l'allattamento. Il farmaco viene escreto nel latte materno, ma nei bambini non \u00e8 stato rilevato.\nControindicazioni.\nControindicato in casi di: insufficienza del ventricolo sinistro, ipotensione, bradicardia, blocco atrioventricolare di secondo e terzo grado, blocco senoatriale. Da evitare in casi di gravidanza e allattamento. Generalmente non va associato a Betabloccanti.\nDosaggi.\nL'utilizzo avviene solitamente tramite somministrazione orale, ma anche tramite per iniezione endovenosa lenta e con formulazioni a rilascio modificato.\nTramite via orale:\nPer la cefalea a grappolo non esiste un dosaggio indicato specifico. Nella letteratura si parla di 240\u00a0mg (dosaggio minimo) fino a 960\u00a0mg (dosaggio massimo registrato su un sofferente)\nFarmacodinamica.\nI bloccanti dei canali del calcio hanno il ruolo di interferire con il flusso di ioni calcio verso l'interno delle cellule attraverso i canali lenti della membrana plasmatica\nI calcioantagonisti hanno un'azione farmacologia predominante in tessuti dove il calcio regola la coppia eccitazione-contrazione, riducendo la contrattilit\u00e0 miocardica e di riflesso il tono vascolare diminuito e l'impulso elettrico che circola nel cuore pu\u00f2 essere depresso, tali luoghi in cui i calcioantagonisti rivestono un ruolo importante sono le cellule miocardiche, cellule del sistema di conduzione del cuore e muscolatura liscia vascolare.\nSono dei vasodilatatori arteriosi periferici e coronarici. Il verapamil che \u00e8 il pi\u00f9 diffuso, deprime la capacit\u00e0 contrattile del miocardio e rallenta la velocit\u00e0 di conduzione.\nEffetti indesiderati.\nAlcuni degli effetti indesiderati sono cefalea, stipsi, dolore addominale, edema, vertigini, nausea, impotenza, vomito, febbre, aritmie, affaticamento, porpora, vasculiti, artralgia, rash, mialgia, dispnea, ansia, dolore toracico, ginecomastia, vampate, eritema, eritromelalgia, iperplasia gengivale.\nAlte dosi.\nGli effetti indesiderati peggiorano con somministrazione di elevate dosi o se vengono effettuate tramite endovena: bradicardia, ipotensione, scompenso cardiaco."}
{"id": "1651245", "revid": "88740", "url": "https://it.wikipedia.org/wiki?curid=1651245", "title": "Il Calendario del Popolo", "text": "Il Calendario del Popolo \u00e8 una rivista trimestrale di cultura, fondata nel 1945 e dal 2010 edita da Sandro Teti Editore. \u00c8 una delle pi\u00f9 longeve riviste culturali italiane e nel 2020 ha festeggiato i 75 anni di pubblicazioni ininterrotte.\nStoria.\nLe origini.\n\"Il Calendario del Popolo\" nacque a Roma per iniziativa del PCI il 27 marzo 1945, un mese prima dell'insurrezione del Nord, quando cio\u00e8 l'Italia, negli ultimi giorni della Seconda guerra mondiale, era ancora divisa in due tronconi. Dal 1964 la sua pubblicazione venne poi continuata dalla Casa editrice Teti di Milano.\nLa Sezione Stampa e Propaganda della Direzione del PCI, diretta dall'ex operaio Celeste Negarville, fa propria l'idea di Giulio Trevisani di dar vita a un foglio popolare che, ricollegandosi all'esperienza prefascista dei \u201ccalendari\u201d e degli \u201calmanacchi\u201d, estremamente diffusi allora nelle citt\u00e0 e nelle campagne italiane, ricordasse i fatti del passato, facendo emergere episodi storici che sotto il fascismo erano stati nascosti o deformati dalla storiografia di regime. Anche Palmiro Togliatti \u00e8 affascinato dall'idea di una rivista di questo tipo, e ne segue l'evoluzione fino alla sua morte (21 agosto 1964).\nUna rivista quindicinale, tale \u00e8 allora, di piccolo formato, che si muove nell'alveo della propaganda comunista tradizionale, con l'impegno di rinnovarla e adattarla ai tempi nuovi. La diffusione avviene tramite abbonamento postale, librerie e circoli culturali, le strutture del Partito comunista, e grazie ad una intensa attivit\u00e0 di promozione di militanti, i cosiddetti \"calendaristi\". Il taglio editoriale, con brevi interventi di carattere scientifico, ma scritti con stile letterario, in tutti i campi del sapere e delle arti, si proponeva di rispondere alle esigenze di conoscenza di quella parte di popolazione italiana, di cui facevano parte molti militanti del PCI, che aveva una scarsa preparazione scolastica ed era appena uscita dalla guerra di Liberazione[senza fonte].\nInsieme a Trevisani e ai primi redattori, Tonchio e Funghi, collaborano alla rivista intellettuali del calibro di Enrico Berlinguer, Umberto Terracini, Renato Barilli, Stefano Canzio, Giorgio Cingoli, Mario De Micheli, Valentino Gerratana, Antonio Giolitti, Simona Mafai, Concetto Marchesi, Carlo Salinari, Mario Spinella, Rubens Tedeschi, Antonello Trombadori, Ambrogio Donini, Ranuccio Bianchi Bandinelli, Roberto Fieschi, Gabriele Mucchi, Ivan Della Mea e Renato Guttuso.\nNel 1946 \"Il Calendario del Popolo\" si trasferisce a Milano. \"Il Calendario\" si fa anche centro propulsore di iniziative di promozione culturale, come l'Associazione dei calendaristi, i Congressi di cultura popolare, il Premio citt\u00e0 di Cattolica per la poesia dialettale che, fra gli altri, con Salvatore Quasimodo e Edoardo De Filippo in giuria, premia due poeti, all'epoca sconosciuti, come Tonino Guerra e Pier Paolo Pasolini.\nFine degli anni cinquanta.\nAlla fine degli anni cinquanta il PCI, ritenendo non pi\u00f9 strategica la rivista, allenta di molto il controllo ideologico su di essa. La missione post-bellica di \"alfabetizzazione\" lascia il posto a un approccio pi\u00f9 innovativo. Tra la fine degli anni cinquanta e l'inizio degli anni sessanta, infatti, \"Il Calendario\" si rende protagonista di diversi dibattiti su letteratura, cinema e teatro, dando anche spazio a temi e autori poco graditi al Partito comunista[indicare quali]. Grazie a collaboratori come Arturo Lazzari, Ugo Casiraghi e Giuseppe Bartolucci, la testata si confronta con fenomeni culturali di respiro internazionale come il \"nouveau roman\", il teatro dell'assurdo di Eug\u00e8ne Ionesco e le pi\u00f9 avanzate tendenze del cinema americano, brasiliano, francese, giapponese, sovietico e tedesco.\nL'intervento editoriale di Nicola Teti.\nNel 1964 il PCI ritiene conclusa questa esperienza editoriale. Claudio Pratini avalla la proposta di Nicola Teti, che si offre di rilevare la rivista e ripianarne i debiti, continuandone la diffusione attraverso gli abbonamenti e il circuito librario: nasce cos\u00ec la Nicola Teti Editore, che la pubblica per 46 anni. La rivista ha inoltre sempre curato la veste grafica, potendo contare su eccellenti professionisti come Max Huber e Lica e Albe Steiner.\nIl Calendario continua a coniugare tensione divulgativa e approfondimento critico, spaziando dalla scienza all'economia, dal costume al fumetto, dalle religioni allo sport, dalla ricostruzione storica all'analisi degli assetti geopolitici con particolare attenzione per l'Unione sovietica, i paesi del blocco socialista e l'America latina. Strettamente collegati alla vocazione enciclopedica della Nicola Teti Editore e de Il Calendario del popolo sono i due progetti editoriali dell\u2019\"Enciclopedia Nuovissima\", tra i cui collaboratori figurano Cesare Musatti, Luigi Russo, Giulio Maccararo, Ernesto Ragionieri, Lucio Lombardo Radice, Emilio Sereni, Norberto Bobbio, e della \"Storia della Societ\u00e0 Italiana\" realizzata grazie all'apporto di studiosi come Antonio La Penna, Franco Cardini, Salvatore Sechi e Ludovico Geymonat.\nLa scomparsa di Teti e le vicende attuali.\nNel febbraio del 2010, in seguito all'improvvisa scomparsa di Nicola Teti, alla direzione della rivista subentra, in qualit\u00e0 di direttore responsabile, il figlio Sandro Teti. Dal dicembre del 2010, la testata torna nelle librerie con una nuova serie monografica-trimestrale, rinnovata nella veste grafica e nel progetto editoriale. Viene costituito un Comitato dei garanti composto, tra gli altri, da importanti personalit\u00e0 del mondo della cultura e della politica quali il premio Nobel per la Fisica Zhores Alferov, Franco Cardini, Luciano Canfora, Luciana Castellina, Franco Ferrarotti, Mario Geymonat, Margherita Hack, Piergiorgio Odifreddi, Moni Ovadia, Leoluca Orlando, Valentino Parlato, Guido Rossi, Nichi Vendola.\nCaratterizzato da un taglio esplicativo e popolare, \"Il Calendario\" declina la sua attitudine monografica nei termini della pluralit\u00e0 dei contenuti e della molteplicit\u00e0 dei punti di vista, combinando registri differenti che comprendono narrazione letteraria e reportage, inchiesta e intervista, divulgazione saggistica e testimonianza.\nI direttori.\nAlla direzione si sono succeduti Giulio Trevisani (1945-1966), Carlo Salinari (1966-1977) e poi Franco Della Peruta (1978-2010)."}
{"id": "1651246", "revid": "287204", "url": "https://it.wikipedia.org/wiki?curid=1651246", "title": "HMS Decoy (H75)", "text": "LHMS \"Decoy\" (\"pennant number\": H75; motto: \"Cave quod celo\", \"Attento a ci\u00f2 che nascondo\"; stemma: un logoro per falchi d'oro in campo verde) \u00e8 stato un cacciatorpediniere classe D della Royal Navy britannica, che partecip\u00f2 alla seconda guerra mondiale. Venne impostato nei cantieri John I. Thornycroft &amp; Company il 25 giugno 1931, varato il 7 giugno 1932 ed entr\u00f2 in servizio il 4 aprile 1933.\nServizio.\nAl momento dell'ingresso in servizio nel 1933 venne assegnato alla \"Mediterranean Fleet\" nel settembre 1939 assieme alla \"21st Destroyer Flotilla\". Dopo aver partecipato a missioni anti-sommergibile e di scorta a convogli, fu inviato nell'Atlantico settentrionale.\nNell'aprile 1943 fu trasferito alla Royal Canadian Navy col nome di HMCS \"Kootenay\", con compiti di scorta ai convogli.\nFu smantellato nel gennaio 1946."}
{"id": "1651247", "revid": "123313080", "url": "https://it.wikipedia.org/wiki?curid=1651247", "title": "Nisoldipina", "text": "La nisoldipina \u00e8 un principio attivo della famiglia delle diidropiridine di indicazione specifica contro l'ipertensione.\nIndicazioni.\n\u00c8 utilizzato come medicinale in cardiologia contro l'insufficienza cardiaca, l'ipertensione arteriosa ed alcune forme di angina.\nControindicazioni.\nLa nisoldipina non \u00e8 indicata nei casi di ipersensibilit\u00e0 al farmaco, stenosi aortica, shock cardiogeno, da non utilizzare in caso di gravidanza o allattamento materno.\nFarmacodinamica.\nI bloccanti dei canali del calcio hanno il ruolo di interferire con il flusso di ioni calcio verso l'interno delle cellule attraverso i canali lenti della membrana plasmatica. I calcioantagonisti hanno un'azione farmacologia predominante in tessuti dove il calcio regola la coppia eccitazione-contrazione, riducendo la contrattilit\u00e0 miocardica e, di riflesso, il tono vascolare diminuito e l'impulso elettrico che circola nel cuore pu\u00f2 essere depresso; tali luoghi in cui i calcioantagonisti rivestono un ruolo importante sono le cellule miocardiche, le cellule del sistema di conduzione del cuore e la muscolatura liscia vascolare. Sono dei vasodilatatori arteriosi periferici e coronarici.\nEffetti indesiderati.\nAlcuni degli effetti indesiderati sono bradicardia, cefalea, dolore addominale, edema gravitazionale, vertigini, nausea, vomito, febbre, neutropenia, ipoglicemia, aritmie, affaticamento, tremore, vasculiti, ipotensione, broncospasmo, iperplasia gengivale, mialgia, dispnea, ginemacostia, dolore toracico, confusione, vampate, sudorazione, pollachiuria."}
{"id": "1651250", "revid": "123313093", "url": "https://it.wikipedia.org/wiki?curid=1651250", "title": "Nitrendipina", "text": "La nitrendipina \u00e8 un principio attivo di indicazione specifica contro l'ipertensione, appartenente alla classe dei calcio-antagonisti e simile alla nicardipina.\nIndicazioni.\n\u00c8 utilizzato come medicinale in cardiologia contro l'insufficienza cardiaca, ipertensione arteriosa, profilassi dell'arteriosclerosi e alcune forme di angina.\nControindicazioni.\nControindicata in casi di ipotensione arteriosa, bradicardia ed emorragia cerebrale. Da non utilizzare in caso di gravidanza o allattamento.\nFarmacodinamica.\nI bloccanti dei canali del calcio hanno il ruolo di interferire con il flusso di ioni calcio verso l'interno delle cellule attraverso i canali lenti della membrana plasmatica.\nI calcioantagonisti hanno un'azione farmacologica predominante in tessuti dove il calcio regola la coppia eccitazione-contrazione, riducendo la contrattilit\u00e0 miocardica e di riflesso il tono vascolare diminuito e l'impulso elettrico che circola nel cuore pu\u00f2 essere depresso, tali luoghi in cui i calcioantagonisti rivestono un ruolo importante sono le cellule miocardiche, cellule del sistema di conduzione del cuore e muscolatura liscia vascolare. Sono dei vasodilatatori arteriosi periferici e coronarici.\nEffetti indesiderati.\nAlcuni degli effetti indesiderati sono bradicardia, cefalea, dolore addominale, edema, vertigini, nausea, vomito, febbre, neutropenia, ipoglicemia, aritmie, affaticamento, vasculiti, ipotensione, broncospasmo, rash, mialgia, dispnea, ansia, dolore toracico, confusione, vampate, sudorazione.\nStereochimica.\nLa nitrendipina contiene uno stereocentro e consiste di due enantiomeri, in particolare due atropisomeri. Si utilizza come racemo, cio\u00e8 una miscela in rapporto 1:1 delle forme (\" R \") e (\" S \"):"}
{"id": "1651252", "revid": "287204", "url": "https://it.wikipedia.org/wiki?curid=1651252", "title": "Spirapril", "text": "Lo spirapril cloridrato \u00e8 un principio attivo di indicazione specifica contro l'ipertensione.\nIndicazioni.\n\u00c8 utilizzato come medicinale in cardiologia contro l'ipertensione arteriosa.\nControindicazioni.\nSconsigliato in persone che usano diuretici, e la funzionalit\u00e0 epatica dovrebbe essere controllata durante la somministrazione del farmaco.\nFarmacodinamica.\nCome gli altri ACE-inibitori inibisce l'enzima convertitore dell'angiotensina (ACE), deputato alla conversione dell'angiotensina I nella sua forma attiva, l'angiotensina II.\nEffetti indesiderati.\nAlcuni degli effetti indesiderati sono angioedema, cefalea, dispepsia, leucopenia, vertigini, nausea, diarrea, vomito, febbre, neutropenia, ipoglicemia, discrasia ematica, affaticamento, porpora, vasculiti, ipotensione, rash, atralgia."}
{"id": "1651256", "revid": "682976", "url": "https://it.wikipedia.org/wiki?curid=1651256", "title": "Clitio", "text": ""}
{"id": "1651257", "revid": "287204", "url": "https://it.wikipedia.org/wiki?curid=1651257", "title": "Diocesi di Ciego de Avila", "text": ""}
{"id": "1651258", "revid": "709565", "url": "https://it.wikipedia.org/wiki?curid=1651258", "title": "Coone", "text": "Nella mitologia greca, Coone era uno dei guerrieri che presero parte alla guerra di Troia tra i difensori della citt\u00e0; il personaggio \u00e8 presente nell\"Iliade\".\nIl mito.\nFiglio primogenito di Antenore, Coone assistette durante una delle tante battaglie allo scontro di Ifidamante, il pi\u00f9 giovane dei suoi fratelli, contro Agamennone, che si concluse con la morte di Ifidamante. Mosse allora contro Agamennone, deciso a vendicare il fratello minore. Senza farsi vedere si avvicin\u00f2 al nemico e scagli\u00f2 la sua lancia che colp\u00ec il bersaglio, ferendolo gravemente ad un braccio; Agamennone per\u00f2 si riprese e Coone venne sopraffatto e decapitato.\nIconografia.\nL'amore fraterno di Coone e Ifidamante era rappresentato sull'arca di Cipselo, opera perduta, ma di cui ci \u00e8 rimasta una descrizione da parte di Pausania: Coone affronta Agamennone sul corpo del fratello, scena accompagnata dalla seguente iscrizione: \"Ecco Ifidamante, ed ecco Coone che combatte per lui\"."}
{"id": "1651261", "revid": "767487", "url": "https://it.wikipedia.org/wiki?curid=1651261", "title": "The Monsterican Dream", "text": "The Monsterican Dream \u00e8 il secondo album dei Lordi uscito nel 2004."}
{"id": "1651263", "revid": "767487", "url": "https://it.wikipedia.org/wiki?curid=1651263", "title": "Cretone (mitologia)", "text": "Nella mitologia greca, Cretone era il nome di uno dei personaggi presenti nella guerra di Troia, scoppiata per colpa del rapimento di Elena, moglie di Menelao un re acheo, effettuato da Paride figlio di Priamo il re di Troia. Tale guerra scoppiata fra i due regni viene raccontata da Omero nell'Iliade.\nIl mito.\nCretone era figlio di Diocle, nipote di Ortiloco e fratello gemello di Orsiloco, (ai tempi era sovente cambiare il nome dei figli di una sola lettera rispetto a quello del padre) proveniva da Fere, grande citt\u00e0 del tempo (anche se esistevano due citt\u00e0 con lo stesso nome ma situate in luoghi diversi), e si schier\u00f2 contro troia, al fianco di Agamennone. Anche se era un guerriero esperto dovette arrendersi contro Enea che lo uccise insieme a suo fratello in una delle tante battaglie. \nInterpretazione e realt\u00e0 storica.\nVisto che i gemelli discendenti dal dio del fiume Alfeo ed essendo tale mito ripetuto pi\u00f9 volte in vari racconti si presume doveva essere collegato ad una sorta di leggenda o realt\u00e0 del luogo importante, ma mai giunta a noi"}
{"id": "1651269", "revid": "599013", "url": "https://it.wikipedia.org/wiki?curid=1651269", "title": "Cromio", "text": ""}
{"id": "1651270", "revid": "197586", "url": "https://it.wikipedia.org/wiki?curid=1651270", "title": "Calendario del Popolo", "text": ""}
{"id": "1651271", "revid": "35813", "url": "https://it.wikipedia.org/wiki?curid=1651271", "title": "Pietro Vidoni, Jr.", "text": ""}
{"id": "1651272", "revid": "1305772", "url": "https://it.wikipedia.org/wiki?curid=1651272", "title": "Sant'Eleuterio", "text": ""}
{"id": "1651274", "revid": "287204", "url": "https://it.wikipedia.org/wiki?curid=1651274", "title": "Pietro Vidoni", "text": "Pietro Vidoni \u00e8 il nome di due cardinali:"}
{"id": "1651275", "revid": "161374", "url": "https://it.wikipedia.org/wiki?curid=1651275", "title": "Fiume azzurro", "text": ""}
{"id": "1651276", "revid": "92105", "url": "https://it.wikipedia.org/wiki?curid=1651276", "title": "Bandiera dell'Isola del Principe Edoardo", "text": "La bandiera dell'Isola del Principe Edoardo deriva dal proprio stemma.\nI tre lati lontani dall'asta sono bordati da strisce bianche e rosse.\nDall'alto verso il basso per il primo terzo la bandiera raffigura un leone araldico dorato su sfondo rosso che appare negli stemmi sia del principe Edoardo Augusto di Hannover (a cui l'isola deve il suo nome) che del re Edoardo VII del Regno Unito. \nNella parte inferiore per i restanti due terzi \u00e8 raffigurata un'isola con tre piccole querce sulla sinistra che simboleggiano le tre contee dell'Isola del Principe Edoardo (Prince, Queens e Kings) sotto la protezione della quercia pi\u00f9 grande sulla destra che rappresenta il Regno Unito. Questo simbolismo \u00e8 riflesso anche nel motto della provincia, \"Parva sub ingenti\" (i piccoli sotto la protezione del grande)."}
{"id": "1651278", "revid": "916580", "url": "https://it.wikipedia.org/wiki?curid=1651278", "title": "Degenia velebitica", "text": "La degenia (Degenia velebitica ) \u00e8 una pianta della famiglia Brassicaceae. \u00c8 l'unica specie del genere Degenia .\nQuesta pianta erbacea a fiore giallo \u00e8 endemica della catena montuosa delle Alpi Bebie (\"Velebit\") in Croazia ed \u00e8 diventata il simbolo della regione.\nSi trova raffigurata sulla moneta da 50 lipa della Repubblica croata."}
{"id": "1651280", "revid": "2140897", "url": "https://it.wikipedia.org/wiki?curid=1651280", "title": "United (Phoenix)", "text": "United \u00e8 l'album di debutto della band rock francese Phoenix, pubblicato nel 2000.\nI singoli estratti dall'album sono: \"Too Young\", \"If I Ever Feel Better\" e \"Funky Squaredance\".\nTracce.\nTesti e musiche dei Phoenix."}
{"id": "1651286", "revid": "122949118", "url": "https://it.wikipedia.org/wiki?curid=1651286", "title": "Deipiro", "text": "Nella mitologia greca, Deipiro era il nome di uno dei personaggi presenti nella guerra di Troia, scoppiata per colpa del rapimento di Elena, moglie di Menelao un re acheo, effettuato da Paride figlio di Priamo il re del regno di Troia. Tale guerra scoppiata fra i due regni viene raccontata da Omero nell'Iliade.\nIl mito.\nDeipiro, schierato dalla parte di Agamennone era all'inizio della guerra una sentinella, lui incitava il suo esercito nelle situazioni pi\u00f9 pericolose come quando verso la fine della guerra i troiani arrivarono alle mura che difendevano la base dei greci presso le navi, tale pratica era comune dei guerrieri pi\u00f9 ben visti e forti come Teucro prima di lui. Durante un'altra battaglia prest\u00f2 soccorso ad Idomeneo rimasto solo contro Enea, forte guerriero troiano, ma durante tale battaglia altri eroi amici del protagonista dell'Eneide arrivarono fra cui il grande Eleno che con un colpo alla testa uccise Deipiro, trafiggendogli la tempia destra con il pesante ferro della spada."}
{"id": "1651288", "revid": "287204", "url": "https://it.wikipedia.org/wiki?curid=1651288", "title": "Tour della Nazionale di rugby a 15 dell'Irlanda 1976", "text": "Nel 1976, La nazionale irlandese di \"rugby a 15\" si reca in Nuova Zelanda e isole Figi per un importante tour. Le nazionali britanniche di \"rugby a 15\" negli anni 70 hanno perso l'abitiudine di recarsi in tour anche al di fuori delle selezioni dei \"Lions\".\nL'Irlanda viene sconfitta dagli All Blacks per 11-3 in questo tour di oltre un mese, che tocca anche le Isole Figi (dove vince per 8-0)."}
{"id": "1651293", "revid": "1290027", "url": "https://it.wikipedia.org/wiki?curid=1651293", "title": "Echeclo", "text": "Echeclo \u00e8 il nome di due personaggi della mitologia greca che combatterono nella guerra di Troia, entrambi raccontati dell'Iliade di Omero.\nIl mito.\nSotto tale nome troviamo due guerrieri, entrambi schierati nell'esercito troiano:"}
{"id": "1651295", "revid": "284427", "url": "https://it.wikipedia.org/wiki?curid=1651295", "title": "Nebbie e delitti 2", "text": ""}
{"id": "1651297", "revid": "24443", "url": "https://it.wikipedia.org/wiki?curid=1651297", "title": "Prealpi bergamasche", "text": ""}
{"id": "1651298", "revid": "508156", "url": "https://it.wikipedia.org/wiki?curid=1651298", "title": "Bruno Canino", "text": "Biografia.\nNasce a Napoli, nel quartiere Vomero. Il padre, ingegnere appassionato di musica e pianista dilettante, lo porta spesso al Teatro San Carlo ad ascoltare l\u2019opera. Il giovanissimo Canino si appassiona ben presto al melodramma di Giacomo Puccini. In casa c\u2019\u00e8 un pianoforte e dopo un anno di studi d\u2019autodidatta con l'ausilio del padre, diviene allievo di Vincenzo Vitale, insigne maestro napoletano, con il quale porta a termine il compimento inferiore presso il Conservatorio San Pietro a Majella. Completa gli studi sotto la guida di Enzo Calace presso il conservatorio di Milano, dove studia composizione con Bruno Bettinelli. Sin da subito considerato uno dei migliori pianisti accompagnatori in circolazione, si \u00e8 distinto anche come concertista nei concorsi internazionali di Bolzano (\"Ferruccio Busoni\") e di Darmstadt alla fine degli anni cinquanta.\nHa iniziato poi una lunga carriera di concertista e camerista in tutto il mondo, durante la quale ha collaborato con artisti come Cathy Berberian, Severino Gazzelloni, Itzhak Perlman, Salvatore Accardo, Oleksandr Semchuk, Uto Ughi, Alessio Bidoli, Andr\u00e1s Schiff, Ksenia Milas, Viktoria Mullova, (con la quale vince il Premio Edison nel 1980), e David Garrett.\nHa suonato per numerosi anni in duo pianistico con Antonio Ballista e nel Trio di Milano (prima con Cesare Ferraresi, poi con Mariana Sirbu -violino- e Rocco Filippini -violoncello-).\nHa frequentato con particolare assiduit\u00e0 il repertorio moderno e contemporaneo (Busoni, Berio, Stockhausen, Rihm, Kagel), collaborando anche con giovani strumentisti. Tra le sue registrazioni pi\u00f9 importanti: le \"Variazioni Goldberg\" di Johann Sebastian Bach, l'integrale dell'opera pianistica di Alfredo Casella e la prima integrale pianistica di Claude Debussy su compact disc.\n\u00c8 stato docente di pianoforte al conservatorio di Milano e alla Hochschule di Berna. Tiene regolarmente corsi di perfezionamento nelle istituzioni musicali in tutto il mondo. Attualmente \u00e8 docente di musica da Scuola di musica di Fiesole e ha insegnato alla Escuela Reina Sofia.\nHa esercitato inoltre l'attivit\u00e0 di direttore artistico presso alcuni enti (come la Giovine Orchestra Genovese, dal 1986 al 1995), e nel 1999-2002 \u00e8 stato direttore musicale della Biennale di Venezia.\n\u00c8 sposato ed ha tre figli: Barbara, Giovanni e Serena. Solo l'ultimogenita Serena ha seguito le orme paterne."}
{"id": "1651299", "revid": "2184720", "url": "https://it.wikipedia.org/wiki?curid=1651299", "title": "Mambo No. 5", "text": "Mambo No. 5 \u00e8 un singolo del musicista cubano P\u00e9rez Prado, pubblicato nel 1950 su etichette discografiche His Master's Voice e RCA Victor.\nRiconoscimenti.\nNel 2001 il brano \u00e8 stato introdotto nella Latin Grammy Hall of Fame.\nTracce.\nMusiche di D\u00e1maso P\u00e9rez Prado.\nVersione di Lou Bega.\nIl cantante tedesco Lou Bega ha realizzato una cover del brano intitolata Mambo No. 5 (A Little Bit of...), pubblicata il 19 aprile 1999 come primo estratto dal suo primo album in studio \"A Little Bit of Mambo\".\nVideo musicale.\nIl video musicale, diretto da Jorn Heitmann, presenta l'artista che canta e balla accompagnato da alcune flapper, alternato da clip degli quaranta di varie persone che danzano e si divertono. Nel 2000 \u00e8 stata realizzata una versione aggiornata per Disney Channel con spezzoni di vari film e serie televisive Disney e un nuovo testo scritto da Bega che tratta dei personaggi presenti.\nControversie.\nGli eredi di Prado e l'etichetta Peermusic hanno intentato una causa contro i produttori di Bega per violazione di copyright: oltre al nome, Bega aveva utilizzato solo i riff della registrazione del 1959 (per la giurisdizione tedesca insignificanti per essere posti sotto diritto d'autore), mentre il testo era originale, per questo i suoi produttori hanno richiesto l'accesso esclusivo ai diritti della canzone. Tuttavia gli eredi di Prado hanno presentato ricorso e la causa si \u00e8 conclusa soltanto nel 2008, quando la Corte di giustizia federale tedesca ha dichiarato Prado co-autore di \"Mambo No. 5 (A Little Bit of..)\".\nSuccesso commerciale.\nIl singolo ha mantenuto il vertice della classifica tedesca per diciassette settimane con 1,7 milioni di copie vendute, mentre in Francia ha stabilito il record di permanenza al numero uno con venti settimane, poi sorpassato da Pharrell Williams con \"Happy\" nel 2014.\nNel Regno Unito ha debuttato al vertice della Official Singles Chart vendendo nella sua prima settimana copie, concludendo l'anno come il quarto singolo pi\u00f9 venduto con copie distribuite; nel 2014 ha superato la soglia del milione di unit\u00e0 totalizzate nel paese. Negli Stati Uniti ha raggiunto il 3\u00ba posto della \"Billboard\" Hot 100 e ha svettato per diverse settimane sia la Radio Songs che la Pop Songs; al 2013, secondo Nielsen SoundScan, il brano riceve in media - download digitali ogni settimana.\nIn Italia \u00e8 arrivato alla prima posizione dei brani pi\u00f9 passati in radio."}
{"id": "1651300", "revid": "1718925", "url": "https://it.wikipedia.org/wiki?curid=1651300", "title": "Consorzio", "text": "Il consorzio in diritto \u00e8 un istituto giuridico che disciplina un'aggregazione volontaria legalmente riconosciuta che coordina e regola le iniziative comuni per lo svolgimento di determinate attivit\u00e0 di impresa, sia da parte di enti privati che da parte di enti pubblici.\nDiritto civile.\nL'istituto \u00e8 disciplinato dal codice civile italiano, in particolare:\nUn consorzio pu\u00f2 anche essere costituito tra societ\u00e0 cooperative.\nCaratteristiche.\nPur essendo stagliato sul tipo dell'associazione il consorzio \u00e8 inidoneo a configurarsi come tale, avvicinandosi di pi\u00f9 talvolta, come nel caso dei consorzi di bonifica (definiti anche di miglioramento fondiario) od altri consorzi tra agricoltori (ad esempio i consorzi irrigui), alla disciplina ed alla funzione della comunione. Basti considerare che, a differenza dell'associazione, il consorzio non pone in essere un rapporto strutturale con i consorziati. Il consorzio consegue ad un accordo contrattuale, ma non \u00e8 in alcun modo assimilabile ad altre forme contrattuali di aggregazione, come \"gli affari in partecipazione\" e le \"associazioni temporanee d'impresa\", previste dalla legge. Ai sensi del 2615 c.c. il consorzio pu\u00f2 anche assumere la forma della societ\u00e0 anzich\u00e9 dell'associazione.\nIl consorzio \u00e8 uno schema aggregativo tra imprenditori, comprendente distinti fenomeni a seconda dell'oggetto:\nNel comparto delle opere pubbliche per \"consorzi stabili\" si intendono quelli in possesso dei requisiti previsti dall'articolo 40 del d.lgs 12 aprile 2006 n. 163 (cosiddetto \"Codice dei contratti pubblici\") che siano formati da non meno di tre consorziati che decidendo autonomamente (decisione assunta dai rispettivi organi deliberativi), abbiano stabilito di operare in modo congiunto nel settore dei contratti pubblici di lavori, servizi, forniture, per un periodo di tempo non inferiore a cinque anni. A tal fine il consorzio stabile costituisce una comune struttura di impresa.\nPer \"consorzi ordinari\" si intendono invece quelli appositamente costituiti per la partecipazione ad una specifica gara o procedura. In questo caso si determina la responsabilit\u00e0 solidale nei confronti della stazione appaltante.\nDiritto pubblico.\nL'\"unione di comuni\" \u00e8 un nuovo ente locale, dotato di propria personalit\u00e0 giuridica di diritto pubblico, con propri organi, statuto e bilancio.\nIn alcune regioni autonome vengono previsti nel proprio Statuto speciale dei \"Consorzi di comuni\"."}
{"id": "1651309", "revid": "93681", "url": "https://it.wikipedia.org/wiki?curid=1651309", "title": "Societ\u00e0 Consortile", "text": ""}
{"id": "1651313", "revid": "167080", "url": "https://it.wikipedia.org/wiki?curid=1651313", "title": "Belgae", "text": ""}
{"id": "1651316", "revid": "37401", "url": "https://it.wikipedia.org/wiki?curid=1651316", "title": "Ninus", "text": ""}
{"id": "1651317", "revid": "599013", "url": "https://it.wikipedia.org/wiki?curid=1651317", "title": "Echio", "text": ""}
{"id": "1651318", "revid": "124125280", "url": "https://it.wikipedia.org/wiki?curid=1651318", "title": "Teatro romano di Trieste", "text": "Il teatro romano di Trieste si trova ai piedi del colle di San Giusto, in pieno centro della citt\u00e0, al limitare della citt\u00e0 vecchia, tra via Donota e via del Teatro Romano.\nAll'epoca della sua costruzione il teatro si trovava fuori dalle mura cittadine ed in riva al mare, che a quel tempo giungeva sino in quella zona. Sulle sue gradinate, costruite anche sfruttando la naturale pendenza del colle, potevano venir ospitati, a seconda delle varie fonti, dai 3.500 ai 6.000 spettatori. La costruzione del teatro viene datata alla fine del I secolo avanti Cristo e ampliato all'inizio del II secolo dopo Cristo. Probabilmente fu costruito per volere del triestino Quinto Petronio Modesto, procuratore e flamine dell'imperatore Traiano, citato in diverse iscrizioni, che secondo altre fonti ne cur\u00f2 invece solamente degli interventi di rinnovamento.\nNel corso dei secoli il teatro venne poi nascosto dalle case che vi sorsero sopra. Ritenuto perduto, venne individuato nel 1814 dall'architetto Pietro Nobile, ma solo nel 1938 venne riportato alla luce, durante la demolizione di una parte della citt\u00e0 vecchia.\nLe statue e iscrizioni rinvenute negli scavi sono conservate presso il Lapidario Tergestino al Castello di san Giusto al Civico Museo del Castello.\nLa struttura.\nLa cavea, sfrutta la collina su cui si adagia, secondo l'uso greco, la gradinata si sviluppa attorno all'\"orchestra\", \u00e8 suddiviso verticalmente in settori da cinque scale e orizzontalmente in due ripiani da corridoi. Un possente muro semicircolare che reggeva la copertura conclude a monte l'edificio del quale rimangono pure la scena rettangolare con pilastri e cinque porte.\nIl proscenio fisso, ornato di statue e nicchie, s'ergeva probabilmente con grande suggestione sul mare che, in epoca romana, lambiva il teatro."}
{"id": "1651326", "revid": "33751", "url": "https://it.wikipedia.org/wiki?curid=1651326", "title": "Storia del Milan", "text": ""}
{"id": "1651327", "revid": "287204", "url": "https://it.wikipedia.org/wiki?curid=1651327", "title": "Tour della Nazionale di rugby a 15 delle Tonga 1977", "text": "La nazionale tongana di \"rugby a 15\" nel 1977 si reca in tour nelle isole Figi dove subir\u00e0 tre sconfitte nei test match."}
{"id": "1651328", "revid": "110157", "url": "https://it.wikipedia.org/wiki?curid=1651328", "title": "Le nozze di Anna", "text": "Le nozze di Anna (tit. or. francese \"La Noce d'Anna\", 2005) \u00e8 il terzo romanzo della scrittrice mauriziana Nathacha Appanah. Molti elementi della trama sono evidentemente autobiografici.\nTrama.\nLa storia racconta il rapporto tormentato tra una madre, Sonia, e sua figlia Anna. Sonia, scrittrice di Mauritius emigrata in Francia, \u00e8 di temperamento libero e anticonformista; Anna, nata e cresciuta in Europa, rigidamente borghese e benpensante. La voce narrante \u00e8 quella della madre; nel giorno del matrimonio di Anna, Sonia ripercorre la sua vita, la relazione ancora irrisolta con la terra d'origine, le difficolt\u00e0 di giovanissima ragazza madre, le incomprensioni che hanno segnato il suo legame, pure strettissimo, con la figlia. Inaspettatamente, nel momento in cui per entrambe si dischiude un futuro radicalmente diverso, le due giungono a comprendersi."}
{"id": "1651332", "revid": "1632387", "url": "https://it.wikipedia.org/wiki?curid=1651332", "title": "Violence &amp; Force", "text": "Violence &amp; Force \u00e8 il secondo album, realizzato nel 1984, del gruppo musicale Exciter."}
{"id": "1651334", "revid": "110157", "url": "https://it.wikipedia.org/wiki?curid=1651334", "title": "Le rocce di Poudre d'Or", "text": "Le rocce di Poudre d'Or (tit. or. francese \"Les Rochers de Poudre d'Or\", 2003) \u00e8 il primo romanzo della scrittrice mauriziana Nathacha Appanah. \nTrama.\n\"Le rocce di Poudre d'Or\" \u00e8 un romanzo corale ambientato nella Mauritius della fine del XIX secolo. Racconta le vicende degli emigranti indiani che si recavano a Mauritius (allora colonia britannica) per andare a lavorare nelle piantagioni di canna da zucchero."}
{"id": "1651336", "revid": "72811", "url": "https://it.wikipedia.org/wiki?curid=1651336", "title": "Magic Knight Rayearth 2", "text": ""}
{"id": "1651337", "revid": "110157", "url": "https://it.wikipedia.org/wiki?curid=1651337", "title": "Blue Bay Palace", "text": "Blue Bay Palace (2004) \u00e8 il secondo romanzo della scrittrice mauriziana Nathacha Appanah.\nTrama.\nProtagonista del romanzo \u00e8 Maya, una ragazza che abita nel villaggio di Blue Bay, in un'isola dell'Oceano Indiano. Maya incontra Dave, figlio di un facoltoso proprietario terriero, con il quale inizia un'intensa relazione. Tutto sembra destinarla a una vita felice e agiata, quando all'improvviso il suo mondo va in frantumi."}
{"id": "1651338", "revid": "6923", "url": "https://it.wikipedia.org/wiki?curid=1651338", "title": "Saleen S7R", "text": ""}
{"id": "1651347", "revid": "682976", "url": "https://it.wikipedia.org/wiki?curid=1651347", "title": "Eetione (mitologia)", "text": "Nella mitologia greca, Eetione era il nome di vari personaggi presenti nella guerra di Troia, scoppiata per colpa del rapimento di Elena, moglie di Menelao un re acheo, effettuato da Paride figlio di Priamo il re della Troia. Tale guerra scoppiata fra i due regni viene raccontata da Omero nell'Iliade.\nIl mito.\nSotto tale nome ritroviamo:\nInterpretazione e realt\u00e0 storica.\nLa figura di Eetione di Imbro \u00e8 misteriosa perch\u00e9 viene citata soltanto una volta da Omero e nessun altro mitografo si interessa di lui bench\u00e9 abbia svolto un ruolo importante nelle vicende di Licaone ed Achille."}
{"id": "1651348", "revid": "143542", "url": "https://it.wikipedia.org/wiki?curid=1651348", "title": "Infiorata a Genzano", "text": "Infiorata a Genzano (in danese: \"Blomsterfesten i Genzano\") \u00e8 un balletto in un atto creato dal coreografo e maestro di balletto danese August Bournonville (1805-1879), ispirato dalla manifestazione dell'Infiorata di Genzano. Bournonville cre\u00f2 il balletto per il Balletto Reale Danese nel 1858, in linea con il gusto del tempo per tutto ci\u00f2 che veniva dal sud dell'Europa e in particolare dall'Italia. Il libretto si basa su una storia narrata nel libro \"Impressions de voyage\" da Alexandre Dumas padre e racconta la storia di due amanti, Rosa e Paolo. La musica \u00e8 di Edvard Helsted e Holger Simon Paulli.\n\u00c8 considerato uno dei balletti meglio riusciti di Bournonville, un affascinante duetto d'amore tra due giovani nel quale i passi esprimono la loro gioia e la loro giocosit\u00e0 dispettosa. \nStoria.\nIl balletto debutt\u00f2 il 19 dicembre 1858 a Copenaghen e il Balletto Reale Danese lo danz\u00f2 fino al 1929, quando venne usc\u00ec dal repertorio. Ad ogni modo, il \"pas de deux\" venne estrapolato da una delle danze d'insieme e fu studiato fino a quando Harald Lander, direttore del Balletto, lo riport\u00f2 sulla scena nel 1949. \nViene ancora oggi spesso rappresentato nei gala di danza come esempio dello stile di Bournonville."}
{"id": "1651350", "revid": "14691", "url": "https://it.wikipedia.org/wiki?curid=1651350", "title": "Le Rocce di Poudre d'Or", "text": ""}
{"id": "1651352", "revid": "125985018", "url": "https://it.wikipedia.org/wiki?curid=1651352", "title": "Dichiarazione di Chivasso", "text": "La Dichiarazione dei rappresentanti delle popolazioni alpine, meglio conosciuta come Dichiarazione (o Carta) di Chivasso, \u00e8 un documento stilato il 19 dicembre 1943 a Chivasso, durante un convegno clandestino organizzato da esponenti della Resistenza delle valli alpine. Venne scelta la cittadina piemontese perch\u00e9 a met\u00e0 strada tra coloro che provenivano dalle valli valdesi ed i valdostani.\nAll'incontro parteciparono dalla Valle d'Aosta il notaio \u00c9mile Chanoux - che pochi mesi dopo morir\u00e0 nel carcere fascista - e Ernest Page, mentre Federico Chabod aveva inviato un suo documento e Lino Binel non era potuto venire perch\u00e9 in carcere; per le valli valdesi erano presenti Osvaldo Co\u00efsson e Gustavo Malan, venuti da Torre Pellice, e Giorgio Peyronel e Mario Alberto Rollier, rispettivamente dell'Universit\u00e0 e del Politecnico di Milano.\nLa Carta di Chivasso postulava la realizzazione di un sistema politico federale e repubblicano su base regionale e cantonale. Per queste sue caratteristiche, presenta molte affinit\u00e0 con il famoso Manifesto di Ventotene.\nIl testo.\nNoi, popolazioni delle Vallate Alpine,\nCONSTATANDO\nche i venti anni di malgoverno livellatore e accentratore sintetizzati dal motto brutale e fanfarone di \u00abRoma Doma\u00bb, hanno avuto per le nostre Valli i seguenti dolorosi e significativi risultati:\nAFFERMANDO\nDICHIARIAMO quanto segue.\nPer la loro posizione geografica di intermediarie fra diverse culture, per il rispetto delle loro tradizioni e della loro personalit\u00e0 etnica, e per i vantaggi derivanti dalla conoscenza di diverse lingue, nelle Valli Alpine dovr\u00e0 essere pienamente rispettata e garantita una particolare autonomia culturale e linguistica consistente nel:\nPer facilitare lo sviluppo dell'economia montana e conseguentemente combattere lo spopolamento delle Vallate Alpine, sono necessari:\nQuesti principi, noi rappresentanti delle Valli Alpine, vogliamo vedere affermati da parte del nuovo Stato italiano, cos\u00ec come vogliamo che siano affermati anche nei confronti di quegli italiani che sono o potrebbero venire a trovarsi sotto dominio politico straniero, e li proclamiamo oggi con la sicura coscienza di servire cos\u00ec gli interessi e le aspirazioni di tutti coloro che, come noi, credono negli ideali di libert\u00e0 e di giustizia.\n\"Chivasso, 19 dicembre 1943\""}
{"id": "1651353", "revid": "179152", "url": "https://it.wikipedia.org/wiki?curid=1651353", "title": "Dichiarazione dei rappresentanti delle popolazioni alpine", "text": ""}
{"id": "1651354", "revid": "179152", "url": "https://it.wikipedia.org/wiki?curid=1651354", "title": "Carta di Chivasso", "text": ""}
{"id": "1651358", "revid": "125973368", "url": "https://it.wikipedia.org/wiki?curid=1651358", "title": "Petrus", "text": "Il Petrus Boonekamp \u00e8 un amaro di origine Olandese, creato nel 1777 a Leidschendam dal liquorista Petrus Boonekamp, la cui esistenza \u00e8 dimostrata da fonti locali.\nTra l'altro ancora nel ventunesimo secolo, all'ingresso di una delle case pi\u00f9 antiche di Leidschendam, quella che fu l'abitazione del famoso liquorista, vi \u00e8 l'insegna dell'azienda Wed. A.P. Boonekamp N.V. che detiene la ricetta ed il marchio del famoso amaro.\nStoria.\nSecondo le evidenze storiche della citt\u00e0 di Leidschendam (Paesi Bassi), l'amaro Petrus fu ricavato per la prima volta nel 1777 dal liquorista e commerciante di alcolici Petrus Boonekamp, mettendo in infusione in acquavite diverse erbe e spezie che a quel tempo arrivavano da tutto il mondo in Olanda, che era all'epoca il crocevia mondiale dei trasporti marittimi. Alcune delle piante utilizzate sono : \"Alpinia officinarum\", \"Aloe socrotina\", \"Angelica archangelica\" e il \"Coriandrum sativum\". Una particolarit\u00e0 di questo \u201camarissimo\u201d \u00e8 il fatto che non contiene zucchero. Per le sue caratteristiche e per la plurisecolare storia, pu\u00f2 essere considerato \u201cil padre di tutti gli amari\u201d.\nPer tanti anni di propriet\u00e0 delle Distillerie Buton di Bologna, che lo pubblicizz\u00f2 in una serie di celebri video trasmessi su Carosello negli anni 1970. \nIl prodotto venne commercializzato con il nome di Ur-Boonekamp (o URKAMP) soprattutto in Germania. Ci\u00f2 per indicare che si tratta del prodotto originale, che ha dato vita alla categoria di appartenenza, essendo stato creato dall'inventore degli amari digestivi (stomatici o in tedesco magenbitter), il Liquorista Petrus (o Pieter) Boonekamp.\nNel 2020 la Wed. A.P. Boonekamp B.V. \u00e8 entrata a far parte del gruppo Caffo 1915 che controlla vari marchi di alcolici.\nDegustazione.\nIl Petrus va normalmente degustato liscio a temperatura ambiente. Pu\u00f2 essere consumato anche con l'aggiunta di ghiaccio anche se il gusto potrebbe risultarne alterato. \nUn'alternativa ulteriore \u00e8 degustarlo nel cocktail Petrus Cola.\nEtichetta.\nLa tradizionale etichetta nera della bottiglia riporta graficamente la firma \"PetrusBK\", dal nome dell'ideatore della ricetta originale. Nella parte centrale campeggia un cartiglio rosso a forma di marchio a ceralacca con l'effigie del Boonekamp medesimo, recante l'anno 1777.\nAl di sotto \u00e8 riportata pi\u00f9 volte la frase latina \"OCCIDIT QUI NON SERVAT\", ossia \"va in rovina chi non lo serve\"."}
{"id": "1651359", "revid": "272884", "url": "https://it.wikipedia.org/wiki?curid=1651359", "title": "Brod Moravice", "text": "Brod Moravice (in italiano \"Moravizze\", desueto) \u00e8 un comune di 985 abitanti della regione litoraneo-montana in Croazia, che si trova a nord-est del capoluogo regionale di Fiume, vicino al confine con la Slovenia.\nPopolazione.\nAl censimento 2001 il comune contava 985 abitanti di cui 949 croati, 8 serbi e 7 sloveni.\nInsediamenti.\nFanno parte del comune 38 insediamenti (popolazione al censimento 2001):"}
{"id": "1651363", "revid": "767487", "url": "https://it.wikipedia.org/wiki?curid=1651363", "title": "Il tenente dei carabinieri", "text": "Il tenente dei carabinieri \u00e8 un film italiano del 1986 di Maurizio Ponzi.\nMontesano e Boldi avevano gi\u00e0 vestito la divisa dell'Arma nella pellicola \"I due carabinieri\" del 1984.\nTrama.\nRoma. Duilio Cordelli \u00e8 un abile tenente dei Carabinieri, seppur bonariamente redarguito dal suo superiore, il colonnello Vinci, per i suoi modi s\u00ec efficaci ma decisamente poco consoni alle regole. Una notte, a un banale rabbocco di benzina, viene scioccamente truffato di una banconota falsa da una giovane ragazza; l'indomani, scoperte altre cartamonete fasulle in giro per la citt\u00e0, punto nell'orgoglio Cordelli inizia un'indagine personale che lo porta da una sua vecchia conoscenza, Lorenzini, grande falsario ma, a suo dire, da tempo fuori dal giro.\nFrattanto il lavoro richiede di mettere da parte questa piccola investigazione, poich\u00e9 subentra quella ben pi\u00f9 importante relativa alla Urban Security, svaligiata di una refurtiva miliardaria. Convinto dell'esistenza di un basista interno, il tenente concentra i sospetti su tale Cavicchioli, poich\u00e9 questi ha nell'immediato fatto perdere le sue tracce. Intanto l'altra inchiesta sul giro di banconote false arriva a una tragica svolta, quando Lorenzini viene misteriosamente ucciso. Sentendosi in qualche modo responsabile, Cordelli si rituffa a capofitto in questa indagine, complice anche il ritrovamento della ragazza che l'aveva truffato: questa fa il nome di un suo parente, il quale per timore di finire immischiato in un caso di omicidio, rivela agli inquirenti essere solo un tipografo in societ\u00e0 con Lorenzini, dovendo consegnare una grossa partita di soldi falsi a un compratore straniero.\nUna volta recuperata la merce fasulla, il tenente vorrebbe proseguire le indagini sulla morte di Lorenzini, ma Vinci lo obbliga a focalizzarsi sul caso Urban Security, mediaticamente ben pi\u00f9 importante. Una prima traccia arriva da Milano, dove il pasticcione vice brigadiere Nautico Lodif\u00e9 ha scovato Cavicchioli in una clinica privata: ma recatisi sul posto, Cordelli e Lodif\u00e9 capiscono che l'uomo \u00e8 estraneo alla rapina, in quanto allontanatosi da Roma solo per vanit\u00e0, dovendo sottoporsi a un intervento di chirurgia estetica.\nTornato a Roma senza nulla di nuovo, il tenente scopre dai colleghi che si stanno occupando del caso Lorenzini, che altre banconote false sono state a sorpresa spacciate da una misteriosa donna, che Cordelli presto ricollega all'amante di uno dei sospetti basisti del colpo alla Urban Security: i due casi sono quindi collegati, avendo Lorenzini prima stampato i soldi falsi, poi organizzato la rapina e infine dato ai complici le banconote fasulle tenendosi per s\u00e9 l'intero bottino, e venendo per questo ucciso una volta venuto alla luce l'inganno.\nIl tenente ferma e interroga il basista, che confessa dichiarandosi per\u00f2 estraneo all'omicidio, rivelando inoltre l'esistenza di altri complici. Per rintracciarli, su suggerimento di Vinci, Cordelli si spaccia per un boss della malavita interessato all'acquisto di soldi falsi, riuscendo ad arrestare a Milano, ancora con l'aiuto di Lodif\u00e9, due fratelli che per\u00f2 hanno entrambi un alibi per il giorno dell'omicidio di Lorenzini; l'assassino \u00e8 l'ultimo complice rimasto, Vasaturo, un pericoloso mafioso, il quale dopo la rapina ha riparato all'estero.\nNeanche un gesto intimidatorio ordito da Vasaturo, un attentato dinamitardo da cui il carabiniere e la moglie scampano all'ultimo, ferma Cordelli il quale s'imbarca per l'Inghilterra insieme a Vinci. Rintracciato il criminale a Londra, il tenente si scontra per\u00f2 con la burocrazia inglese: qui i due, grazie all'aiuto di Scotland Yard, fermano Vasaturo all'aeroporto prima che questi fugga nuovamente, stavolta verso lidi dove non vige l'estradizione; tuttavia il criminale fornisce alla polizia locale delle diverse generalit\u00e0 (grazie a un passaporto falsificato, ironia della sorte, proprio da Lorenzini), che per la legge lo rendono un uomo libero. All'apparenza con le mani legate, Cordelli e Vinci decidono come \"extrema ratio\" di agire fuori dalle regole e, una volta fuori dal controllo dei colleghi inglesi, trascinano con la forza Vasaturo sul loro aereo in partenza per l'Italia, dove possono finalmente trarlo in arresto e chiudere l'indagine."}
{"id": "1651364", "revid": "986213", "url": "https://it.wikipedia.org/wiki?curid=1651364", "title": "Pietro Vidoni (1610-1681)", "text": "Biografia.\nNato da una famiglia nobile e nipote del cardinale Girolamo Vidoni, dopo aver studiato in varie universit\u00e0 italiane, in giovane et\u00e0 si rec\u00f2 a Roma.\nDurante il pontificato di papa Urbano VIII occup\u00f2 le cariche di Governatore di Rimini, Tivoli, Sabina, Orvieto e Spoleto. Venne consacrato vescovo di Lodi il 9 ottobre 1644 e fu nunzio apostolico in Polonia dal 1652 al 1660.\nPapa Alessandro VII lo elev\u00f2 al rango di cardinale-presbitero nel concistoro del 5 aprile 1660, con il titolo di San Callisto (nel 1673 opt\u00f2 per il titolo di San Pancrazio fuori le mura). Legato pontificio a Bologna nel 1662, partecip\u00f2 al conclave del 1669-1670, ma la Spagna pose il veto sulla sua elezione.\nCamerlengo del Sacro Collegio dei Cardinali (1675-1676), mor\u00ec a Roma il 5 gennaio 1681: venne sepolto nella chiesa dei carmelitani di Santa Maria della Vittoria, accanto allo zio. Un suo discendente omonimo, Pietro Vidoni \"iuniore\", fu anch'egli cardinale.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1651368", "revid": "767487", "url": "https://it.wikipedia.org/wiki?curid=1651368", "title": "George Barrow", "text": "Biografia.\nVerso la fine del 1800, viene incaricato di rilevare geologicamente una parte degli Altopiani scozzesi in cui sono presenti varie rocce metamorfiche derivanti da protoliti appartenenti ai sedimenti pelitici.\nBarrow, durante questo rilevamento, \u00e8 il primo a introdurre il concetto di gradiente metamorfico e di minerale indice.\nEgli infatti suddivide le rocce rilevate in zone caratterizzate dall'ingresso di un nuovo minerale, rispetto alla paragenesi della zona precedente; in particolare distingue zone a: clorite, biotite, granato, cianite, andalusite e sillimanite.\nIl grado metamorfico aumenta sempre di pi\u00f9 spostandosi dalla zona a clorite verso quella a sillimanite ed \u00e8 riferito ad un gradiente di circa 20\u00a0\u00b0C/km.\nLa prima concezione di zona metamorfica, pertanto, \u00e8 l'insieme di varie rocce metamorfiche, che, se di simile composizione chimica, sono costituite da identiche associazioni mineralogiche. Nel 1915 tale concetto verr\u00e0 precisato dal geologo finlandese Pentti Eskola, che introdurr\u00e0 la definizione di facies metamorfica.\n\u00c8 stato insignito della medaglia in onore di William Bolitho da parte della Royal Geological Society of Cornwall nel 1912."}
{"id": "1651371", "revid": "116944", "url": "https://it.wikipedia.org/wiki?curid=1651371", "title": "Generalidad de Catalu\u00f1a", "text": ""}
{"id": "1651372", "revid": "729019", "url": "https://it.wikipedia.org/wiki?curid=1651372", "title": "Stazione di Contursi Terme", "text": "La stazione di Contursi Terme \u00e8 una stazione ferroviaria ubicata sulla ferrovia Battipaglia-Potenza-Metaponto. Oltre a servire la citt\u00e0 di Contursi Terme, serve tutto l'alto e medio Sele.\nStoria.\nLa stazione \u00e8 stata inaugurata il 1\u00ba dicembre 1874.\nStrutture e impianti.\nLa stazione \u00e8 dotata di un fabbricato viaggiatori su due livelli. Il piazzale \u00e8 dotato di tre binari, muniti di banchina. L'attraversamento pedonale dei binari \u00e8 permesso dalla presenza di una passerella.\nIn passato la stazione aveva un notevole traffico merci.\nLa stazione \u00e8 impresenziata ed ha un traffico di circa 5 treni al giorno.\nServizi.\nLa stazione dispone di:"}
{"id": "1651378", "revid": "198277", "url": "https://it.wikipedia.org/wiki?curid=1651378", "title": "Ivan Del Prato", "text": "Carriera.\nCresciuto nelle giovanili dell', senza per\u00f2 aver mai esordito in prima squadra, entra a far parte del calcio professionistico nel 1989 con la maglia dell', in Serie C2.Dopo una sola stagione fra i professionisti esordisce fra i dilettanti, dove disputa sette stagioni con le maglie di e , con la quale conquista la promozione in C2 nel 1997.\nDel Prato \u00e8 uno dei testimoni diretti della nascita dell', nata in seguito alla fusione dell'Albinese, dove giocava, e del . La stagione 2007-2008 \u00e8 l'ultima che Del Prato ha disputato con la squadra bluceleste, di cui \u00e8 stato a lungo capitano e in cui ha collezionato ben 258 presenze (secondo solo a Mirko Poloni, per gare giocate, a seguito della fusione).\nDopo aver militato per quindici stagioni nell'AlbinoLeffe (nel dettaglio nove con l'AlbinoLeffe e sei con l'Albinese) \u00e8 passato all', squadra in cui, verso la fine della stagione, assume la carica di allenatore, non riuscendo a evitare la retrocessione in Eccellenza.\nNel dicembre 2009 viene chiamato alla guida della squadra Berretti del , in sostituzione dell'ex compagno di squadra Roberto Bonazzi, promosso allenatore della prima squadra. Con l'inizio della stagione 2010-2011 ritorna all'AlbinoLeffe, questa volta come allenatore degli Allievi Nazionali. Successivamente allena la formazione Berretti della societ\u00e0 seriana. Dalla stagione 2015-2016 \u00e8 alla guida tecnica del Darfo Boario, con cui vince il campionato di Eccellenza e viene promosso in Serie D.\nNel giugno 2018 diventa il nuovo allenatore della , tornando in societ\u00e0 a distanza di otto anni; il successivo 6 novembre viene sollevato dall'incarico."}
{"id": "1651379", "revid": "6923", "url": "https://it.wikipedia.org/wiki?curid=1651379", "title": "Walter Lazzaro", "text": "Biografia.\nEra figlio di Ermilio un insegnante di disegno e decoratore famoso nei primi decenni del Novecento con cui all'inizio della sua carriera collabora in diverse opere quali, per esempio, il mosaico per la basilica di Sant\u2019Antonio a Roma, del padre si prest\u00f2 a fare anche da modello in alcune opere. La sua formazione, oltre che nella bottega del padre, avviene a Roma nel Liceo Artistico e presso l\u2019Accademia di Belle Arti di Roma. In seguito, dal 1935, diventer\u00e0 docente di Pittura nel Liceo Artistico di Roma e nelle accademie di Belle Arti di Roma, Carrara, Bologna, Milano-Brera. Tra le altre attivit\u00e0 di docenza fonda e dirige il Liceo Artistico di Novara.\nLa peculiarit\u00e0 iconografia che contraddistingue la sua arte del primo periodo \u00e8 la presenza di deserte spiagge con solitarie barche, ombrelloni e sdraio, cabine a strisce bianche e blu, o figure immobili accennate, immersi in una luce diafana, spazi dove, come disse Giorgio De Chirico, \"si sente la sottile presenza di questa vita che tace, di questa vita silente; che tace, ma che con il suo silenzio dice tante cose che, comunemente, non si possono udire\u201d. Sono paesaggi immobili in attesa di qualcosa nei quali come ebbe a dire Giuseppe Manzoni di Chiosca \"lo spettatore non si sente aggredito n\u00e9 respinto, come invece avviene per tanta parte dell\u2019arte contemporanea, ma piuttosto coinvolto in quell\u2019atmosfera elegiaca e quasi invitato ad entrare egli stesso nel dipinto (a colmare la mancanza di altre presenze umane) per prendere parte a un dialogo muto con le cose o, pi\u00f9 in l\u00e0, con l\u2019infinito, con Dio\". La sua pittura, nell'ambito della Scuola Romana, \u00e8 poetica dei \"Silenzi\", \"il metafisico pittore del silenzio\" \u00e8 una definizione di Lionello Venturi del 1954 definizione che a partire da questa data compare su \"inviti, dentro le brevi rassegne di cenni critici o a esergo di veri e propri cataloghi di mostre di Lazzaro\" e diventer\u00e0 una definizione che lo caratterizzer\u00e0.\nLa guerra segner\u00e0 ampiamente la sua vita e una cesura nella sua arte, preso prigioniero mentre era in servizio come tenente dei granatieri \u00e8 deportato in un lager in Polonia, descriver\u00e0 questa esperienza in numerosi disegni e quadri, sono di questo periodo le figure contorte e sofferenti. In numerosi dipinti che rappresentano la sofferenza provata nei lager (uno di questi \u00e8 stato usato dalle poste italiane per commemorare la giornata della memoria), si ritrovano scritte e parole quali \"fame...fame\".\nAl termine del conflitto, Lazzaro, ritornato in Italia, riprende l'insegnamento e ricomincia a dipingere i suoi quadri, ma da quel momento la figura umana \u00e8 assente nei suoi paesaggi, la presenza dell'uomo si avverte solo nei manufatti e nei ritratti dove \"grande importanza \u00e8 attribuita agli occhi quale specchio dell'interiorit\u00e0 (..)\". Sono i suoi paesaggi del periodo costruiti attorno a dei manufatti che aspettano l'arrivo dell'uomo immersi in uno spazio muto, una pittura, quella di Walter Lazzaro, nella quale Agnoldomenico Pica riconosce che \"Un velo di diffusa malinconia si stende su tutto il vasto mondo visibile, quasi una dolce nebbia azzurrina che pu\u00f2 talora illividirsi di freddi riflessi lunari o pallidamente colorirsi di rosa, quasi nel ricordo di una gioia perduta e, forse, nemmeno rimpianta\".\nNel 1956 fonda il \"Movimento Poeti-Pittori\".\nDi lui si ricorda pure l'attivit\u00e0 di attore in diversi film, tra l'altro fu il protagonista ne La fornarina (film) di Enrico Guazzoni del 1943 dove \u00e8 Raffaello Sanzio.\nMostre.\nEsordisce a soli 18 anni con una personale a Palazzo Torlonia curata da Federico Hermanin allora direttore di palazzo Venezia e in seguito ha partecipato a numerose mostre tra le quali occorre ricordare le 5 partecipazioni alla Quadriennale di Roma. Nel 1942 \u00e8 premiato alla XXIII Esposizione internazionale d'arte di Venezia. \nA Walter lazzaro sono state dedicate numerose retrospettive come quella tenuta in occasione dei cento anni dalla nascita presso il Chiostro del Bramante a Roma nel 2014 intitolata \"Walter Lazzaro. Lo stupore del silenzio\"., quella sempre per i 100 anni dalla nascita intitolata \"Walter Lazzaro: Approdi silenti &amp; Donne di carta\" che il comune di Forte dei Marmi gli dedica. Nel 2015 il museo MAGMMA di Villacidro dedica una mostra all'autore dal titolo \"Walter Lazzaro - Un granatiere di Sardegna nell\u2019arte italiana del \u2018900\" curata dal direttore del museo Walter Marchionni\nNel 2013 poste italiane in occasione del giorno della memoria pone un annullo speciale realizzato con un disegno di Walter Lazzaro\nMusei.\nUn suo autoritratto \u00e8 presente nella collezione di Palazzo Pitti a Firenze, un quadro \"Invito alla Solitudine\" \u00e8 conservato nella Galleria nazionale d'arte moderna e contemporanea di Roma."}
{"id": "1651380", "revid": "287204", "url": "https://it.wikipedia.org/wiki?curid=1651380", "title": "Missioni francescane nella Sierra Gorda", "text": "Le missioni francescane della Sierra Gorda, nello stato messicano di Quer\u00e9taro, vennero dichiarate patrimonio dell'umanit\u00e0 dall'UNESCO nel 2003. Vennero fondate da Jun\u00edpero Serra dell'ordine francescano, creatore tra l'altro di importanti missioni in Alta California.\nLe cinque missioni sono: Santiago de Jalpan and Nuestra Se\u00f1ora de la Luz de Tancoyol nel comune di Jalpan, Santa Mar\u00eda del Agua de Landa e San Francisco del Valle de Tilaco a Landa, e San Miguel Conc\u00e1 a Arroyo Seco."}
{"id": "1651382", "revid": "123587877", "url": "https://it.wikipedia.org/wiki?curid=1651382", "title": "Hot in Herre", "text": "Hot in Herre (volutamente scritto con 2 \"r\") \u00e8 un brano musicale del cantante hip hop Nelly, pubblicato nel 2002 come primo singolo del suo album \"Nellyville\".\nDescrizione.\nScritta da Pharrell Williams, Chad Hugo, Nelly e Charles Brown, il brano \u00e8 stato prodotto dai The Neptunes, ed \u00e8 particolarmente celebre per il suo testo, \"It's gettin' hot in here / So take off all your clothes\" (\"Sta facendo caldo qui dentro/quindi togliti tutti i vestiti\")\n\"Hot in Herre\" campiona un pezzo del brano del 1979 \"Bustin' Loose\" dell'artista go-go Chuck Brown.\nIl singolo ha raggiunto la vetta della classifica Billboard Hot 100, ed in seguito ha vinto il Grammy Award nel 2003 come \"miglior performance rap maschile\", una categoria nata proprio quell'anno.\nVideo musicale.\nSono state prodotte due versioni del videoclip di \"Hot in Herre\". Il primo video \u00e8 ambientato in una discoteca, in cui l'atmosfera diventa molto calda per via di un incendio sul soffitto di cui nessuno sembra accorgersi, tranne il dee jay, che tenta invano di avvisare gli avventori del locale. In questa versione del video compaiono il comico Cedric the Entertainer ed i giocatori NFL T.J. Duckett e Julius Peppers, mentre la regia \u00e8 affidata a Bille Woodruff. La seconda versione del video \u00e8 invece stata girata al St. Louis Arch, in esclusiva per MTV. Questa versione del video \u00e8 stata diretta da Little X."}
{"id": "1651390", "revid": "167080", "url": "https://it.wikipedia.org/wiki?curid=1651390", "title": "Gourzon", "text": ""}
{"id": "1651391", "revid": "1543377", "url": "https://it.wikipedia.org/wiki?curid=1651391", "title": "Madonna della Catena", "text": "Nostra Signora della Catena \u00e8 uno dei titoli con cui la Chiesa cattolica invoca Maria, madre di Ges\u00f9.\nL'appellativo identifica la Beata Vergine come la \"potente liberatrice\" dei suoi figli da ogni tipo di catena ne attanagli l'esistenza, tanto quelle materiali della prigionia o della schiavit\u00f9, quanto quelle spirituali del peccato, nonch\u00e9 dalle \"catene\" dei problemi che ne angustiano la vita. \nLa diffusione di questo titolo \u00e8 legata soprattutto alla tradizione di un prodigio avvenuto a Palermo nel 1392, noto come \"miracolo delle catene\".\nOrigine del titolo.\nDire \"Maria della Catena\" significa dire \"Maria che spezza le catene\", ovvero riconoscere nella Vergine colei che scioglie quei vincoli che contristano la vita di ogni uomo.\nL'origine di questo titolo risale al XIV secolo, in un contesto in cui molte persone venivano ridotte in condizioni di prigionia e schiavit\u00f9 (situazione che, tra l'altro, aveva fatto sorgere nel XIII secolo in Spagna l'opera dei padri mercedari e per cui nasceva l'analogo titolo di Madonna della Mercede) e invocavano per questo la protezione della Vergine; la sua grande diffusione \u00e8 legata principalmente ad un prodigio avvenuto secondo la tradizione nell'agosto del 1392 a Palermo, che vide la liberazione miracolosa di tre condannati a morte per l'intercessione della Vergine; in alcuni luoghi tuttavia il culto della Madonna con il medesimo titolo si svilupp\u00f2 anche per altre ragioni, indipendenti dal suddetto prodigio.\nIl prodigio delle catene.\nRacconto del prodigio.\nSecondo il racconto del prodigio degli storici Mongitore e Pirri, regnando in Sicilia Martino I il Giovane (1385-1409), tre uomini furono condannati a morte in Palermo nell'agosto 1392. Furono condotti a Piazza Marina, dove avrebbero dovuto essere impiccati. Proprio mentre venivano preparate le forche, si scaten\u00f2 un assai violento temporale che costrinse il popolo a fuggire e i carnefici con i tre condannati a rifugiarsi nella vicina Chiesa della Vergine del Porto, presso il mare, non essendosi potuti trasferire nel carcere. I rei furono legati l'un l'altro a doppie catene, dopo che la chiusura della porta era stata assicurata. Il temporale si protrasse molto a lungo nella notte, cos\u00ec l'esecuzione veniva rimandata al domani. I tre, sorvegliati dalle guardie, si portarono lacrimando ai piedi dell'immagine della Madonna che si ergeva sull'altare e cominciarono a pregarla insistentemente, vedendo nella tempesta un auspicio di salvezza. \nA un tratto, mentre i soldati cadevano in un profondo sonno, le catene che trattenevano i tre si spezzarono, mentre la voce della Madonna - che sembrava provenire dalla sacra immagine - li rassicurava:\"Partite alla libert\u00e0, n\u00e9 v'opprima alcun timore di morte: a mia intercessione gi\u00e0 il mio divino Figliuolo, che porto in braccio, v'ha sciolto dalle catene e v'ha concesso la vita!\".\nLe catene caddero senza far rumore e la porta si spalanc\u00f2, i tre innocenti uscirono dal tempio e le guardie si svegliarono solo all'alba. Ben presto i soldati riuscirono a riprendere i fuggitivi, ma furono fermati dal popolo che ricorse al re Martino I. Quando questi ud\u00ec il racconto del miracolo, e che le catene si erano infrante per l'intercessione della Vergine, subito li dichiar\u00f2 liberi. Proprio il re e la regina furono i primi a portarsi alla chiesetta per vedere le catene spezzate e rendere commosso omaggio a Maria. Insieme all'eco del miracolo si diffuse ovunque la devozione per la \"Madonna della catena\", la Madonna della Misericordia oltre ogni umana giustizia e della speranza oltre ogni umana speranza; cos\u00ec, frotte di pellegrini e infermi giunsero alla chiesa, attratti sia dalla fama del miracolo, sia dal desiderio della sanit\u00e0, ottenendo ogni sorta di grazie e favori. \nData del prodigio.\nLa data del miracolo accettata dalla maggior parte degli autori \u00e8 il 23 agosto 1392.\nA questo proposito spiega il Mongitore che, sebbene una iscrizione marmorea realizzata dopo alcuni secoli e collocata sotto un quadro raffigurante il miracolo ne fissasse la data al 13 Agosto 1391, tuttavia la maggior parte degli autori concorda nel fissarla al 23 agosto dell'anno successivo; il Pirri inizialmente colloca il miracolo al 23 agosto 1391, ma poi nell'appendice lo corregge al 23 agosto 1392; spiega infatti il Mongitore che, se il prodigio \u00e8 avvenuto regnando Re Martino (e la stessa iscrizione lo riporta), dal momento che questi vide Palermo solo nel 1392, il miracolo deve essere ricondotto a tale data. \nLuoghi del prodigio.\nTeatro del prodigio, secondo la tradizione, fu il quartiere medievale Cala di Palermo, dove si trovava l\u2019antico porto commerciale della citt\u00e0, al cui ingresso - a destra - sorgeva la piccola chiesetta detta della Madonna del Porto, documentata gi\u00e0 nel 1330. Nello stesso luogo oggi sorge la nuova e assai pi\u00f9 grande chiesa, capolavoro dell'architettura gotico-catalana, che fu realizzata grazie al \"tesoro\" che si and\u00f2 costituendo con i doni portati dai numerosi pellegrini provenienti da tutta l'isola; secondo lo storico Gaspare Palermo \u00e8 probabile che anche il Re Martino e la regina Maria abbiano contribuito allo scopo con le loro regali elargizioni. \nL'edificazione del grande tempio da dedicare alla \"Madonna della Catena\" fu progettata e finalmente iniziata nel centenario del miracolo dall'architetto Matteo Carnilivari (Noto, prima met\u00e0 del XV secolo - 1506) e giunse al termine sotto la direzione degli architetti Scaglione e Belguardo intorno al 1520. \nAll'interno del nuovo edificio tuttavia \u00e8 stata inglobata (senza che venisse del tutto demolita) l'antica chiesetta del porto, che oggi costituisce la seconda campata laterale della navata destra: nella cappella, impreziosita da numerose opere di pregio, sono dunque visibili ancora oggi l'antico ingresso varcato dai condannati e il trecentesco affresco che comp\u00ec il miracolo e fece udire la sua voce, incorniciato da un baldacchino con colonne in alabastro, ogni anno meta privilegiata di diversi pellegrinaggi. Di autore ignoto, l'immagine prodigiosa rappresenta la \"Vergine delle grazie\", cio\u00e8 la Madonna mentre allatta il Bambino, e caratteristica di questo dipinto \u00e8 proprio\u00a0l\u2019aspetto del Bambino che - seguendo i canoni tipici delle iconografie bizantine - \u00e8 raffigurato con sembianze adulte; questo perch\u00e9 nella cultura liturgica bizantina si riteneva che Ges\u00f9 fosse stato sempre saggio e maturo, gi\u00e0 sin da bambino, come la testolina semi calva con incipienti stempiature intende suggerire.\nA partire dal XVI-XVII secolo l'affresco \u00e8 stato nascosto alla vista dei fedeli dalla sovrapposizione di un altro affresco, sempre a tema mariano, applicato con grande probabilit\u00e0 nel periodo successivo al Concilio di Trento (1545-1563), forse perch\u00e9 l'immagine prodigiosa non era stata ritenuta conforme ai canoni del Concilio in quanto rappresentava la Vergine con il seno nudo (alcune porzioni di questa copertura si possono ancora vedere ai lati dell'immagine, come testimonianza storica). L'affresco \u00e8 stato invece riportato alla luce, soltanto durante i restauri del 1990, che hanno consentito a fedeli e visitatori di poter riabbracciare, dopo diversi secoli, quell'antica immagine cara alla devozione popolare. \nDiffusione del culto.\nSecondo molti autori - il Mongitore cita a questo proposito Pirri, Cannizzaro, Massa, Silos e Novarini - il titolo di Madonna della Catena nasce in Sicilia proprio in seguito al miracolo dei condannati di Palermo; secondo altri autori, invece, \u00e8 probabile che il nome \"chiesa della catena\" si usasse gi\u00e0 prima in Palermo ma solo in senso geografico, cio\u00e8 per indicare la chiesetta del porto, poich\u00e9 ad essa veniva attaccata l'estremit\u00e0 destra della lunga e massiccia catena che chiudeva il porto per motivi di sicurezza, che \u00e8 menzionata nei registri del senato Messinese gi\u00e0 nel 1326, come riporta Gaspare Palermo.\nFatto sta che, ad ogni modo, il titolo di \"Madonna della Catena\" nel XV secolo si inizia a diffondere nell'isola insieme alla notizia del prodigio palermitano, dunque solo una volta assunto il significato di \"Madonna che libera dalle catene\", di \"potente liberatrice\" proprio sull'onda dell'evento miracoloso sopra riportato, affermandosi rapidamente non soltanto in Palermo bens\u00ec in diversi altri luoghi della Sicilia e della Calabria. L'espansione della devozione ebbe poi uno sviluppo ancora maggiore nel secolo XVI, quando la Vergine della Catena divenne patrona di molti comuni dell'isola, soprattutto sul versante orientale - uno dei primi fu Riesi (CL) - e venerata in tantissimi altri, raggiungendo tutto il Meridione d'Italia e non solo, dove il suo culto esiste tutt'oggi (\u00e8 significativo che alcuni comuni come Aci Catena e Catenanuova debbano il loro nome proprio a questa devozione mariana). \nStoricit\u00e0 del prodigio.\nVarie sono le posizioni sulla storicit\u00e0 dell'evento prodigioso: gli autori riportati dal Mongitore (ancora una volta Pirri, Cannizzaro, Massa, Silos e Novarini) ne sostengono l'autenticit\u00e0; qualche autore moderno solleva invece qualche perplessit\u00e0, a motivo del fatto che le cronache del prodigio di cui noi oggi disponiamo sono un po' pi\u00f9 tardive rispetto all'avvenimento. A questo proposito, se \u00e8 vero che non \u00e8 possibile affermare con assoluta certezza storica che il miracolo sia realmente avvenuto, tuttavia bisogna considerare pure che vi sono elementi che depongono a favore della sua autenticit\u00e0: il titolo, infatti, gi\u00e0 nel Quattrocento doveva avere avuto una certa diffusione in quanto lo testimoniano alcune opere artistiche, ad esempio un polittico realizzato a Taormina nel 1504 (prima ancora della costruzione della chiesa grande), per cui \u00e8 assai probabile che si parlasse del miracolo gi\u00e0 allora, ovvero pochi decenni dopo la tradizionale data del prodigio; inoltre, il fatto che nel costruire la nuova chiesa si sia avuta la cura di conservare l'affresco trecentesco della precedente chiesetta del porto a cui \u00e8 attribuito il prodigio, anzich\u00e9 demolirla del tutto (cosa che sarebbe stata pi\u00f9 agevole) pu\u00f2 comunque considerarsi un altro indizio che gi\u00e0 allora quel luogo e quel dipinto si ritenessero\u00a0 particolarmente significativi. Bisogna poi osservare anche che il tempio fu molto caro a diversi nobili e ricevette visite (documentate) da personaggi illustri nel corso dei secoli, tra i quali la regina Giovanna di Trast\u00e1mara\u00a0 e il vicer\u00e9 Ferrante I Gonzaga.\nCulti locali di diversa origine.\nLa Vergine Maria \u00e8 venerata con il titolo di \"Madonna della Catena\" anche in diversi luoghi in cui il suo culto nacque per motivi diversi dal \"prodigio delle catene\" di Palermo: in alcuni luoghi - come Laurignano o San Silvestro al Quirinale - il culto \u00e8 legato ad altri eventi miracolosi, in altre citt\u00e0 esso deriva da altri eventi locali o anche dalle incursioni barbaresche (del XVI secolo) che riducevano molti in schiavit\u00f9, i quali si appellavano alla Madonna per supplicare la propria liberazione; in questo senso il titolo della Catena si apparenta anche ad altri titoli mariani analoghi come quello di Madonna del Soccorso o degli Schiavi, Madonna di Aparecida, e Madonna della Mercede (che significa \"della Misericordia\" e nasce in Spagna con l'opera dei padri Mercedari).\nSignificato del titolo.\nIl titolo di Madonna della Catena, al di l\u00e0 della dimensione miracolistica e devozionale, possiede un profondo significato spirituale e teologico, ben comunicato dall'iconografia con cui viene comunemente raffigurata; la Vergine \u00e8 infatti rappresentata mentre mostra ai fedeli la catena (slegata), che reca in mano come un trofeo, come una perenne testimonianza della sua potenza e della sua piet\u00e0, invito a sperare oltre ogni umana speranza; in quella catena si possono leggere tutte le catene, le angustie, i problemi, i pericoli che attanagliano la vita umana, che Maria pu\u00f2 trionfalmente sciogliere.\nLe catene spezzate.\nLe catene, dunque, sono in primo luogo simbolo di oppressione, affanno, schiavit\u00f9, angustie di varia natura (personali, domestiche, etc), e per questo i fedeli si rivolgono con fiducia a Colei che pu\u00f2 sciogliere questi vincoli, che non mancano mai di contristare la vita di ogni uomo (in questo senso il titolo della Catena si apparenta con il pi\u00f9 recente di \"Maria che scioglie i nodi\", diffuso dal pontefice romano Francesco).\nNon a caso sin dagli albori della cristianit\u00e0 il popolo cristiano supplica a Maria la liberazione dai pericoli, come testimonia anche la preghiera del \"Sub tuum praesidium\" gi\u00e0 presente in un papiro egiziano copto datato addirittura al\u00a0111 d.C., che esprime l'atteggiamento di un intero popolo martire delle persecuzione, vivente in uno stato di continuo pericolo e anelante la liberazione.\nAllo stesso modo, dopo duemila anni, la Liturgia cattolica (nel prefazio \"Maria madre del Redentore e ministra di redenzione\") proclama che la Vergine \"innalzata alla Gerusalemme del cielo, continua la sua opera accanto al Re della gloria,\u00a0come avvocata e ministra di salvezza\" e \"con materna sollecitudine\u00a0si china sui fratelli del suo Figlio che gemono nell'oppressione e nell'angoscia, perch\u00e9, spezzati i ceppi di ogni schiavit\u00f9, riacquistino la piena libert\u00e0 del corpo e dello spirito\".\nUgualmente il pontefice della chiesa cattolica Giovanni Paolo II insegnava in un'omelia che \"Ella libera con bont\u00e0, in modo materno. All\u2019uomo, caduto nel pi\u00f9 profondo e \u201cavviluppato\u201d dai molti lacci, occorre questa sicurezza: che c\u2019\u00e8 Qualcuno che pensa a lui come al proprio figlio; Qualcuno di fronte a cui egli non ha perso il suo valore.\" A questo proposito nel 1871 il canonico cavaliere Aristide Sala osservava che il prodigio palermitano della Madonna della Catena \"induce a riflettere i benefici e le virt\u00f9 del cristianesimo che ha conforti persino per il delinquente che, rigettato dalla societ\u00e0, muore infamato per mano del carnefice, e d\u00e0 allo stesso innocente, ingiustamente dannato al disonore e alla morte, forza di rassegnarsi e perdonare\".\nDunque, il titolo della Catena nella tradizione cattolica \u00e8 segno della compassione della Vergine proprio per gli sventurati, consolazione per gli afflitti, conforto per chi in lei si rifugia nella calamit\u00e0, prova della sua Misericordia, certezza del suo intervento di liberazione, secondo le parole di san Giovanni Maria Vianney: \"Quale consolazione per noi nei nostri affanni e nelle nostre pene, sapere che Maria vuole e pu\u00f2 soccorrerci! (...) Tutto quello che il Figlio chiede al Padre gli \u00e8 concesso. Tutto ci\u00f2 che la Madre chiede al Figlio le \u00e8 concesso allo stesso modo!\" Una volta infrante, perci\u00f2, le catene diventano l'immagine della riguadagnata libert\u00e0 che Maria ottiene da Cristo per i suoi figli.\nFondamento teologico.\nIn effetti, se la catena spezzata \u00e8 simbolo di libert\u00e0 riacquistata, essa \u00e8 anzitutto simbolo di quella libert\u00e0 che, nella religione cattolica, \u00e8 ritenuta la pi\u00f9 alta e la pi\u00f9 vera: la libert\u00e0 dal peccato, ovvero la \"libert\u00e0 dei figli di Dio\". Giovanni Paolo II insegna che \"la liberazione operata da Cristo a prezzo della sua passione e morte in croce \u00e8 la liberazione da ci\u00f2 che nel pi\u00f9 profondo dell\u2019uomo ostacola il suo rapporto con Dio. A quel livello il peccato significa schiavit\u00f9; e Cristo ha vinto il peccato per innestare nuovamente nell\u2019uomo la grazia della divina figliolanza, la grazia liberatrice\", secondo le parole di san Paolo:\u00a0\"E voi non avete ricevuto uno spirito da schiavi per ricadere nella paura, ma avete ricevuto uno spirito da figli adottivi per mezzo del quale gridiamo: \u00abAbb\u00e0, Padre!\u00bb (Rm\u00a08, 15)\".\nIn questo senso si comprende come il titolo di Madonna della Catena vada ben oltre il solo significato devozionale della tradizione popolare, rivelando un fondamento teologico di assoluta solidit\u00e0.\nTale titolo risulta, infatti, assai adatto ad esprimere il ruolo singolare che la dottrina cattolica riconosce a Maria nell'economia della redenzione: quello di mediatrice singolare della salvezza, cio\u00e8 della liberazione degli uomini dalle catene del peccato.\nEffettivamente, molte volte la Sacra Scrittura descrive la condizione del peccato come una condizione di schiavit\u00f9 e la situazione dei peccatori come di prigionieri ridotti in catene, e parimenti adombra implicitamente o descrive esplicitamente Ges\u00f9 Cristo come il liberatore da queste catene;\ntra i vari passi significativi, si possono citare ad esempio:\nSe dunque Cristo\u00a0\u00e8 il \u00abredentore del mondo\u00bb che con il suo sacrificio ha spezzato le catene del peccato e conquistato agli uomini\u00a0\u00abla libert\u00e0 filiale\u00bb (la libert\u00e0 dei figli di Dio), la madre di Cristo, essendo la serva del Signore (cfr Lc 1,38) ed avendo dedicato tutta s\u00e9 stessa all'opera del Figlio (Lumen Gentium, 56), giustamente deve essere riconosciuta come sua strettissima socia, come recita un prefazio:\n\"Nel disegno mirabile della tua provvidenza, tu hai congiunto indissolubilmente la Vergine Maria alla missione redentrice del tuo Figlio.\u00a0Madre tenerissima nell'umilt\u00e0 del presepe, stette presso la croce\u00a0come generosa compagna della passione\". La dottrina cattolica dunque riconosce che \u00e8 attraverso la mediazione di Maria che il redentore entra nel mondo per salvarlo e che proprio Maria ha cooperato in maniera indissolubile allo scopo: \u00e8 lei la speciale mediatrice della liberazione degli uomini dalla schiavit\u00f9 del peccato, che nuovamente lega l'umanit\u00e0 perduta al\u00a0suo eterno Creatore.\nDel resto, sono numerosi anche i riferimenti scritturistici che adombrano il ruolo della Vergine come mediatrice della liberazione dal peccato:\n\u00c8 dunque assai significativo che le parole attribuite al prodigioso affresco palermitano (\"Partite alla libert\u00e0, n\u00e9 v'opprima alcun timore di morte: a mia intercessione gi\u00e0 il mio divino Figliuolo, che porto in braccio, v'ha sciolto dalle catene e v'ha concesso la vita!\") riflettano proprio questa dottrina, e possano dunque essere rilette anche come un efficace compendio della mediazione di Maria nella redenzione degli uomini dalle catene del peccato per la libert\u00e0 filiale che apre finalmente le porte della vita eterna (ai condannati, destinati alla morte, per la mediazione di Maria si aprono le porte ed \u00e8 ridata la vita).\nCatene che legano a Dio.\nRiaperte per l'opera di Cristo e la mediazione della Vergine le porte della vita eterna e ritrovata la libert\u00e0 della figliolanza divina, gli uomini devono per\u00f2 riuscire a non perdere nuovamente tale libert\u00e0, secondo le parole dell'apostolo Paolo: \"Cristo ci ha liberati perch\u00e9 restassimo liberi\" (Gal 5,1). Spiega infatti Giovanni Paolo II: \"l\u2019uomo apprezza molto la libert\u00e0; ma allo stesso tempo spesso non sa usufruirne, ne usufruisce male. Spesso l\u2019uso distorto della libert\u00e0 fa s\u00ec che l\u2019uomo la perda; cessa di essere libero.\nIl Cristo ci insegna il buono e perfetto uso della libert\u00e0. La Madre di Cristo collabora col suo Figlio in questa grande opera che egli vuol compiere (...) Cari Fratelli e Sorelle! Affidiamo la nostra libert\u00e0 a Maria. Lei ci aiuter\u00e0 a scoprire quel vero bene, che la libert\u00e0 contiene. Lei ci aiuter\u00e0 a fare il migliore uso della libert\u00e0; lei che \u201clibera\u201d, cos\u00ec come fa ogni madre.\" Queste parole del pontefice cattolico fanno comprendere l'ultimo aspetto del titolo di Madonna della Catena che resta da considerare, che si \u00e8 molto sviluppato nella spiritualit\u00e0 popolare delle consacrazioni: quello delle catene che legano a Dio.\nQuesto aspetto \u00e8 ben riassunto dalle parole di sant'Alfonso Maria de' Liguori, che in una strofa della composizione \"O bella mia speranza\" recita: \"Stendi le tue catene e m\u2019incatena il core, che prigionier d\u2019amore fedele a Te sar\u00f2. Sicch\u00e9 il mio cor, Maria, \u00e8 tuo, non \u00e8 pi\u00f9 mio; prendilo e dallo a Dio, ch'io non lo voglio pi\u00f9\". Spesso, infatti, la spiritualit\u00e0 popolare usa chiedere alle Vergine che, spezzate le \"pesanti catene del peccato\", ella avvolga i suoi figli con le \"sue dolci catene d'amore\", in modo che diventino dei veri servi di Maria, come il Venerabile Francesco Maria di Francia esplicit\u00f2 nel suo breve componimento: \"sono schiavo di Maria, della gran Madre d'amor, tutta in lei la vita mia, le ho sacrato affetti e cor. E cos\u00ec quest'alma mia paga \u00e8 gi\u00e0, non cerca pi\u00f9: reso schiavo di Maria sono tutto di Ges\u00f9\". Si tratta, in altre parole, della pia pratica della consacrazione a Ges\u00f9 per Maria, molto diffusa nel popolo cristiano: affidare la propria libert\u00e0 alla Vergine, chiederle di diventare \"sua propriet\u00e0\", di essere legati con i suoi \"dolci vincoli della fede e della carit\u00e0\" per assicurarsi sotto il suo manto di giungere a Cristo e alla salvezza eterna. \nIn questo senso, l'antica devozione della Madonna della Catena assume una nuova attualit\u00e0, diventando la catena della Vergine il simbolo della consacrazione al suo Cuore Immacolato, fortemente voluta secondo la tradizione dalla Madonna di Fatima e raccomandata in molteplici occasioni anche dal magistero recente della Chiesa cattolica, infatti messo in pratica da tutti i Pontefici (il motto di Giovanni Paolo II, ad esempio, era proprio \"Totus Tuus\").\nPreghiera.\nIl 3 Gennaio 1906 papa Pio X arricch\u00ec con una indulgenza di cento giorni una preghiera alla Madonna della Catena, che richiama un'immagine dell'Apocalisse che vede l\u2019angelo legare con una catena il dragone mortale, cio\u00e8 il diavolo, affinch\u00e9 non possa nuocere agli eletti.\nSi apparentano al titolo della Catena le seguenti invocazioni: Vergine pietosa, Vergine Liberatrice, Madre della Misericordia, Vergine della speranza, Rifugio dei derelitti, consolazione degli afflitti, Madre della libert\u00e0, Madre della vita, Madre che libera dalla morte, \nRegina misericordiosa, Madre che asciuga le lacrime, Sorriso nelle tempeste, Mediatrice di grazie.\nTra i sopracitati vincoli che attraverso Maria legano a Dio, infine, c'\u00e8 tradizionalmente anche la preghiera del Rosario: esplicative a questo proposito sono le parole della celebre supplica alla Madonna di Pompei, di Bartolo Longo: \"O Rosario benedetto di Maria; Catena dolce che ci rannodi a Dio; Vincolo di amore che ci unisci agli Angeli; Torre di salvezza negli assalti d'inferno; Porto sicuro nel comune naufragio, noi non ti lasceremo mai pi\u00f9\".\nMiracoli celebri.\nOltre al miracolo palermitano dei tre condannati, molti altri eventi miracolosi sono attribuiti all'intercessione della Madonna della Catena, cosa che spesso la piet\u00e0 popolare ha interpretato come un segno di gradimento del titolo da parte della Vergine. \nSempre nella chiesa di Palermo, una lastra marmorea collocata sul prospetto della loggia, in cima alla facciata, riporta un'iscrizione di Antonio Veneziano dedicata alla \"Santa Patrona Cristina\" e alla \"Divina Maria della Catena\" nella quale si ringrazia per un miracolo avvenuto nel 1592 (a due secoli esatti dal \"prodigio delle catene\" e a un secolo esatto dall'avvio della costruzione della chiesa grande): nel corso della carestia che imperversava duramente, per intercessione della Vergine della Catena e di santa Cristina una nave carica di frumento fece scalo inaspettatamente in citt\u00e0, sfamando cos\u00ec i suoi abitanti (evento ricordato come \"miracolo di santa Cristina\").\nIl Mongitore riporta inoltre varie altre grazie attribuite all'affresco prodigioso ivi venerato, annoverandolo tra le pi\u00f9 illustri e miracolose immagini palermitane di Maria.\nAd una guarigione miracolosa si attribuisce l'origine del culto alla Madonna della Catena presso la chiesa di San Silvestro al Quirinale a Roma. nel XVII secolo una tavola raffigurante la Virgo Lactans intervenne prodigiosamente restituendo il senno ad un giovane malato di mente, che da due anni era legato con delle catene, che furono poi offerte all'immagine come ex-voto. \nA Laurignano, secondo la tradizione tramandata presso il popolo, la devozione della Madonna della Catena nasce in relazione a un miracolo che si ritiene avvenuto a inizio XIV secolo in favore di un mendicante cieco (Simone Adami) a cui sarebbe apparsa una Signora che successivamente avrebbe riconosciuto in un'immagine della Madonna che tiene una catena presente all'interno di una chiesa abbandonata.\nL'11 Gennaio 1693\u00a0gran parte della Sicilia orientale fu colpita da un violentissimo sisma (l'intensit\u00e0 stimata \u00e8 del 7.4\u00a0grado Richter\u00a0o XI\u00a0Mercalli) che non risparmi\u00f2 Aci Catena, dove l'antica chiesa della Vergine della Catena cadde rovinosamente, ma restarono prodigiosamente intatti proprio l'altare con la sua icona quattrocentesca e il simulacro; inoltre Aci Catena registr\u00f2 meno di cento vittime, diversamente dai paesi vicini; il popolo riconobbe in questo la protezione della Vergine e ricostru\u00ec rapidamente la chiesa.\nIl culto della Madonna della Catena dalla Sicilia giunge anche all'estero, in Australia, grazie ad uno dei miracoli pi\u00f9 recenti ad Essa attribuiti.\nNel settembre 1959 a Brisbane (Australia) il siciliano Salvatore Catalano, molto devoto alla Madonna che liber\u00f2 i condannati, doveva essere operato di cancro e tutta la famiglia si riun\u00ec cos\u00ec intorno a lui; in seguito a sopraggiunte complicazioni, prospettandosi ben poche speranze di superare la malattia, l'uomo promise\u00a0alla famiglia che, se fosse sopravvissuto, avrebbe portato la devozione della Madonna della Catena a Mareeba. Cos\u00ec, avendo ottenuto una guarigione completa, l'uomo torn\u00f2 a Mareeba e con l'amico Leonardo cominci\u00f2 una raccolta fondi per sostenere l'invio del simulacro dall'Italia e adempiere alla promessa; la statua arriv\u00f2 a Mareeba nel settembre 1961 e tutt'oggi \u00e8 annualmente festeggiata la seconda domenica di settembre\u00a0con tanto di processione, mentre molti fedeli donano \u201ccatene\u201d o \u201cgioielli d'oro\u201d per richiedere grazie e prodigi.\nCitt\u00e0 e patronati.\nIn Sicilia, Maria Santissima della Catena \u00e8 patrona di:\nFesteggiamenti in onore di Maria SS. della Catena.\nFesteggiare la Madonna della Catena significa ringraziare la Vergine per la sua materna e continua opera di protezione sui figli a cui spezza i ceppi e risolve le angustie della vita, anche nel ricordo dei celebri prodigi tramandati dalle tradizioni popolari.\nAntonio Mongitore racconta che anticamente la festa della Madonna della Catena si celebrava (almeno in Palermo) la domenica successiva all'Assunzione di Maria in Cielo, e riporta la testimonianza di un antico \"banno\" per tale data nel 1545 di un palio \"a gloria di la gloriosissima Vergini Maria di la Catina\".\nTuttavia oggi la festa in onore della Madonna della Catena si celebra in date diverse, in base alle tradizioni del luogo, spesso nella prima domenica di Settembre.\nSicilia.\nCastiglione di Sicilia (CT).\nIn onore della Madonna della Catena, patrona di Castiglione di Sicilia, si svolge ogni anno una sontuosa festa, che \u00e8 tra le pi\u00f9 sentite nell'alta valle Alcantara. La cittadina possiede uno dei santuari pi\u00f9 famosi della Sicilia, iniziato nel 1655,quando una frana rese inagibile la precedente chiesa di S.Giacomo, nella quale la devozione alla Madonna della Catena era fiorita dopo il miracolo di Palermo.\nQuando in Sicilia era sparsa la notizia che la Vergine in una chiesetta di Palermo, in una notte piovosa dell'agosto 1392 aveva liberato dalle catene tre giovani, innocenti, ma condannati a morte dalla giustizia. Nel XVII e XVIII secolo essa si svolgeva il giorno successivo a quella di San Giacomo, cio\u00e8 il 26 luglio, mentre dal 1784 si celebra la seconda domenica d'agosto. \nNel 1809, in seguito ad una colata lavica che devast\u00f2 parte del territorio comunale, dopo un voto pubblico che prevedeva un digiuno annuale, nacque invece la cosiddetta festa votiva, che si doveva celebrare la prima domenica dopo la Pasqua, ma che a partire dal 1848, non sappiamo per quali motivi, venne spostata alla prima domenica di maggio. Momento importante della festa \u00e8 il pellegrinaggio votivo che le popolazioni dei paesi della valle fanno alla Santa. La statua della Madonna della catena, in marmo bianco, del peso di circa sette quintali, si trova all'interno dell'omonima Basilica. Incerto \u00e8 l'autore, ma appartiene con sicurezza alla scuola dei Gagini. I documenti e la ipotesi vertono tutti su Giacomo e Antonio, figli di Antonello. La grazia singolare dell'opera, la raffinatezza dei volti della madre e del bambino e la corposit\u00e0 del manto, fanno presumere un'influenza michelangiolesca. Giacomo Gagini, infatti, fu per alcuni anni discepolo del grande artista fiorentino.\nDue secoli di devozione alla Madonna Maria SS della Catena. Era il lontano 1809 quando quella scultura gaginiana, ancora oggi venerata, salvava parte del territorio castiglionese gi\u00e0 devastato ed inghiottito per diverse centinaia di ettari da una colata lavica dell\u2019Etna Un \u201cmiracolo\u201d che la comunit\u00e0 non ha mai dimenticato, unitamente ad altri attribuiti alla stessa. Una devozione che \u00e8 cresciuta nel corso degli anni fino ai nostri giorni, coinvolgendo pure le comunit\u00e0 dei comuni vicini e che vede giungere ogni anno nella Basilica i pellegrinaggi a piedi dei devoti di Francavilla, Moio Alcantara e delle stesse frazioni castiglionesi. Tra devozione e tradizione il rituale della festa votiva ancora oggi costituisce un momento di attrazione e preghiera allo stesso tempo e dove la storica presenza delle Confraternite in processione costituisce un ulteriore elemento di fede e ricerca ma anche di attrazione per i turisti. \nRiesi (CL).\nLa Madonna della Catena \u00e8 Patrona della citt\u00e0 di Riesi (CL) che fu uno dei primi comuni ad eleggerla come propria Santa Patrona. Il culto \u00e8 arrivato a Riesi tramite i Ventimiglia, ricca famiglia spagnola residente a Palermo, feudatari di Riesi, e tramite i padri Carmelitani. Per tradizione la festa della Madonna della Catena si celebra a Riesi la seconda domenica di settembre ed \u00e8 seguita da un novenario di preparazione dove ai piedi della Madonna giungono tantissimi pellegrini da tutto il comprensorio e non solo. Il 23 agosto si celebra la memoria del miracolo avvenuto in piazza Marina a Palermo nel 1392 e nell'arco della settimana vengono tutte le categorie di persone a chiedere alla Madonna una grazia o ringraziarla per una grazia ricevuta. Il culmine della festa viene raggiunto il sabato notte, giorno della festa, quando giungono dai paesi limitrofi a piedi, alcuni scalzi, centinaia di pellegrini che alle ore 04:00 vengono accolti nella grande e luminosa Basilica-Santuario dove ogni ora seguono le sante messe. Alle 11:00 viene celebrato il Solenne Pontificale dove viene offerta alla Madonna la lampada votiva. La sera \u00e8 caratterizzata dalla concelebrazione eucaristica seguita dalla processione per le vie della citt\u00e0, accompagnato dalla banda musicale, fuochi d'artificio e fiaccolate, luminarie e un folto numero di parroci e fedeli, del simulacro rappresentante la Madonna della Catena la cui bellissima immagine fatta venire da Palermo \u00e8 di grande pregio artistico. Il luned\u00ec \u00e8 caratterizzato da uno spettacolo pirotecnico, dai giochi di piazza e da un concerto che annunciano alla citt\u00e0 la fine dei festeggiamenti.\nAci Catena (CT).\nIl culto di \"Santa Maria della Catena\" ad Aci Catena nasce nel XV sec. quando nella contrada di \"Scarpi\" (antico nome di Aci Catena) venne costruita un'edicola con l'icona della Madonna della Catena. Nel 1576, questo piccolo altarino venne trasformato in cappella e affidato alla cura di una confraternita che si dedicava al culto della Madonna.\nIl terremoto dell'11 gennaio 1693 caus\u00f2 morte e distruzione in tutto il circondario, ma le fonti narrano che a \"Scarpi\" le vittime furono meno di un centinaio, allora il popolo, tutto riunito attorno all'icona, ringrazi\u00f2 la Madre della Catena di averli salvati. La devozione crebbe a dismisura, tanto che venne ricostruita la chiesa ancor pi\u00f9 grande e bella.\nI festeggiamenti si svolgono principalmente il 15 agosto di ogni anno: nei giorni precedenti si svolgono svariate manifestazioni folkloristiche e religiose, come il triduo di preparazione alla solennit\u00e0. Tra la notte tra il 14 e il 15 agosto i pellegrini, provenienti da molti paesi etnei, raggiungono il Santuario a piedi e aspettano l'apertura delle ante della cappella che custodisce il taumaturgico simulacro seicentesco della Madonna della Catena che viene prelevato e traslato all'altare maggiore.\nIn alcuni anni particolari, vi \u00e8 la cosiddetta \"F\u00ecasta ranni\" (Festa grande), in cui vi si aggiunge un altro giorno di festa, che pu\u00f2 variare tra il 14 o 16 agosto. Nella \"F\u00ecasta ranni\" il simulacro della Santa Patrona viene portato nel pomeriggio tra le strade della citt\u00e0 nei due giorni scelti, fino a quando in tarda serata, e per alcuni casi anche in nottata, il fercolo col simulacro fa ingresso di corsa nella piazza maggiore della citt\u00e0 nella tradizionale \"Trasuta 'o Chianu\" (Entrata in piazza) dove un grandioso spettacolo pirotecnico illumina il cielo di Aci Catena.\nInsieme alla festa estiva viene onorata la Santa Patrona ogni 11 gennaio, per ringraziarla della protezione durante il terremoto dell'11 gennaio 1693.\nCastel di Tusa (ME).\nNella solennit\u00e0 dell'Ascensione del Signore, la comunit\u00e0 di Castel di Tusa, in provincia di Messina, onora la Patrona e Protettrice Maria SS. della Catena. Alla festa ci si prepara con una novena celebrata ogni sera nel Santuario dedicato alla stessa Madonna. La domenica dell'Ascensione, intorno alle ore 7, giungono in chiesa tutti i pellegrini a piedi scalzi provenienti dai paesi vicini (soprattutto da Motta d'Affermo) per sciogliere un voto e ringraziare la Madonna. Vengono celebrate quattro messe. Nel pomeriggio, tempo permettendo, si svolge il tradizionale gioco della \"Ntinna a mare\" in onore della Patrona. Dopo la messa vespertina, ha inizio la solenne processione col venerato simulacro della Madonna della Catena, alla quale prendono parte con tanta devozione i paesani, le autorit\u00e0 civili, militari e religiose, e tanti fedeli provenienti dai paesi del circondario. La serata viene allietata dal concerto di qualche artista, al quale seguono i tradizionali giochi pirotecnici sul mare.\nRoccalumera (ME).\nLa citt\u00e0 di Roccalumera riserva alla Madonna della Catena una venerazione tutta speciale. La prima domenica di settembre di ogni anno, giorno in cui si celebra la festa in suo onore, il quartiere Baglio-Ficara si veste a festa,con una fitta trama di drappi, bandiere, festoni. \nLa chiesa, costruita con il lavoro e il denaro degli abitanti del luogo, si riempie di pellegrini provenienti da ogni dove: una corale manifestazione di autentica devozione mariana, che rende la festa della Madonna della Catena una delle devozioni pi\u00f9 sentite da tutta la riviera. \nNel pomeriggio una solenne processione accompagna da secoli il simulacro ligneo della Madonna (realizzato dallo scultore gallodorese Francesco Lo Turco nel 1893) lungo tutte le vie della parrocchia a lei intitolata.\nA coronare l'evento, che prevede anche un novenario molto partecipato e numerose manifestazioni religiose ed esterne organizzate di anno in anno, un grande spettacolo pirotecnico sul mare conclude la serata dei festeggiamenti. \nMongiuffi Melia (ME).\nA Mongiuffi (Messina) il culto della Vergine della Catena risale agli inizi del XV secolo, quando un certo Matteo Lo P\u00f2 fece costruire di fronte ai ruderi dell\u2019acquedotto greco romano una chiesetta dove prima preesisteva un\u2019edicola della suddetta. Essendo troppo fatiscente l\u2019antico Santuario fra gli anni quaranta e sessanta del secolo scorso se n'\u00e8 portato a termine il nuovo. \nLa festa si svolge il primo maggio e la prima domenica di settembre. Ancor oggi tanti fedeli arrivano al santuario, viaggiando di notte, anche a piedi da luoghi lontani, attraversando scalzi le vie campestri scalzi portando enormi e pesanti torce.\nIl venerd\u00ec antecedente ha luogo la Processione degli stendardi che parte dalla Chiesa del Carmelo di Mongiuffi e si snoda per le stradine collinari fino al Santuario della Madonna della Catena. La domenica il corteo muover\u00e0 dal santuario fino a Mongiuffi, dove nella giornata di luned\u00ec si svolger\u00e0 la processione per le vie del paese. Quindi, l'immagine della Madonna sar\u00e0 custodita nella Chiesa Parrocchiale fino al 1\u00ba maggio, quando sar\u00e0 riportata in Contrada Fanaca; la partenza dalla Chiesa del Carmelo \u00e8 preceduta da una processione detta del \"saluto\", che si tiene per le vie di Mongiuffi.\nLibrizzi (ME).\nA Librizzi, in provincia di Messina, si svolge una processione tra le pi\u00f9 caratteristiche di tutta la Sicilia. Durante la festa patronale, che si tiene ogni anno la prima domenica dopo Ferragosto, la statua marmorea della Madonna viene portata in processione per le vie del paese, preceduta dalla statua lignea seicentesca di San Michele Arcangelo. La pesante statua della Madonna della Catena, attribuita ad Antonino Gagini viene portata in processione su un fercolo in legno (\"a vara\") da 24 portatori. La tradizione vuole che la statua, nel suo viaggio verso Librizzi, giunta in localit\u00e0 Maisale, divenne cos\u00ec pesante che i buoi non riuscirono a trainare pi\u00f9 il carro che la trasportava. Il cammino riprese solo quando si lev\u00f2 per i campi il suono dell'umile zampogna ('a ciaramedda): la statua pot\u00e9 cos\u00ec raggiungere il cocuzzolo del paese dove \u00e8 ancora venerata nell'omonima chiesa. Durante la processione \u00e8 rievocato tale evento e, ad un certo punto del tragitto, sotto un noce, la statua torna ad essere insopportabilmente pesante per i portatori e, ancora una volta, tocca all'umile suono della zampogna rimettere le cose a posto, mentre i portatori proseguono il cammino gridando \"Viva Maria!\"\nI librizzesi sono soliti offrire come ex voto delle banconote con le quali viene adornato il fercolo: un tempo giungevano tanti dollari dagli Stati Uniti d'America, ove esistono numerosi gruppi di emigrati librizzesi. Nel corso della processione, alcuni devoti camminano scalzi e a ritroso, portando cesti di fiori, per voto.\nLa statua della Madonna della Catena \u00e8 attribuita ad Antonino Gagini ed \u00e8 giunta a Librizzi intorno al 1540. Da allora \u00e8 sempre uscita in processione e si narra di un prodigio accaduto il 16 agosto 1573, quando una tale Bittuzza, \"difittusa di un brazzu sinistru\", fu posta \"in la vara\" durante la processione: si addorment\u00f2 accanto alla statua della Madonna, e, al ritorno in chiesa, si risvegli\u00f2 guarita, come descritto nel documento dell'epoca pubblicato da Antonino D'Amico.\nSi narra che a Palermo si presentarono le delegazioni di Librizzi, Sorrentini e Gioiosa Guardia per scegliere una statua della Madonna da portare al proprio paesello: la pi\u00f9 bella, che \u00e8 la statua giunta a Librizzi, era ambita da tutti, e fu necessario affidare la scelta alla sorte. Il ridente paesino di Librizzi, che dall'alto della sua collina guarda sul Mar Tirreno, sulle Eolie, su Tindari e sulla valle del Timeto, ebbe il privilegio di essere il favorito.\nSan Piero Patti (ME).\nNel tamburo della cupola della Chiesa Madre di San Piero Patti \u00e8 possibile leggere \"Maria SS. della Catena nostra patrona\". I festeggiamenti si celebrano la prima domenica dopo Pasqua. Nella tradizione \u00e8 considerata la festa di primavera.\nLa processione conduce il Simulacro in legno della Madonna per le strade della cittadina. Un tempo, esso era posto su un'artistica varetta, portata in spalla dai \"nudi\".\nPiazza Armerina.\nA piazza Armerina la madonna della catena viene festeggiata l'ultima domenica di settembre con la processione per le vie della citt\u00e0. La festa \u00e8 preceduta dal triduo nella suo omonima chiesa. La santa messa prima della processione della domenica viene principalmente dedicata alle gestanti con una particolare benedizione. \nAlcamo (TP).\nAd Alcamo nel 1633 venne fondata, all'interno della chiesa omonima, la congregazione di Santa Maria della Catena (successivamente scomparsa), alla quale appartenevano i macellai. A causa della lontananza di questa chiesa dalla citt\u00e0 e al cammino disagiato soprattutto nei mesi invernali, gli appartenenti a tale congregazione decisero di riedificare la chiesa a proprie spese in una posizione pi\u00f9 vicina all'abitato. A questo scopo, nel 1661 comprarono dal monastero di Santa Chiara (annesso alla chiesa di Cosma e Damiano) le abitazioni denominate \"case della Macina\", che erano situate a rimpetto alle mura dalla parte sud-est della citt\u00e0, e sotto il loro patrocinio vi fondarono la nuova chiesa di Santa Maria della Catena.\nNello stesso anno fu chiesto al vescovo di poter trasportare l'antica immagine della Madonna nella nuova chiesa: la sacra immagine fu trasportata il 26 giugno 1661.\nAll'interno della chiesa nel 1922 venne fondata, dal sacerdote Ignazio Corrao, la congregazione femminile di Maria Santissima della Catena.\nEnna (EN).\nA Enna la festa viene celebrata la terza domenica di ottobre nella chiesa parrocchiale di S. Pietro.\nCon l'esposizione del simulacro, la seconda Domenica di Ottobre, entrano nel vivo i festeggiamenti. Gi\u00e0 dal 1\u00ba ottobre nella chiesa di San Pietro iniziano le celebrazioni col Santo Rosario e la coroncina in onore della Madonna. Alla presenza delle Associazioni della Madonna della Catena della provincia di Enna, si procede all'esposizione del simulacro. Il Gioved\u00ec seguente, invece, inizia il triduo che porter\u00e0 al giorno centrale della festa previsto per la terza domenica. Il giorno della vigilia, sabato, il santo Rosario e la coroncina anticiperanno la prima messa festiva con la partecipazione della polizia penitenziaria e delle associazioni di volontariato. Domenica, giorno della festa, saranno celebrate sante messe, tra cui la messa dei fanciulli con affidamento a Maria e, un'altra nel pomeriggio.\nA Mezzogiorno invece, la supplica alla Madonna della Catena. Gioved\u00ec, inoltre, viene aperta la mostra-mercato a favore dei carcerati, la degustazione di prodotti tipici ennesi e la pesca di beneficenza; stesso programma per venerd\u00ec e sabato, mentre domenica vi \u00e8 la tradizionale fiera del dolce e l'estrazione dei biglietti per la lotteria di beneficenza.\nVillarosa (EN).\nIn Sicilia tutti i toponimi che indicano \"catena\" e le chiese titolate Santa Maria della Catena sono rispettivamente contrade abitate in quel tempo da giudei e sedi di antiche sinagoghe.Il luogo \"Contrada Catena\" di Villarosa era uno dei punti di confine tra Val di noto e Val d\u2019Imera, che allora rappresentava la suddivisione geografica della Sicilia. A quel tempo Villarosa era punto di sosta dei forestieri in transito. Su questa altura a un chilometro dal paese \u00e8 stato pi\u00f9 volte ipotizzato ci fosse una dogana, un passaggio obbligato, sin dal tardo medio evo dove si pagava dazio per il passaggio da una regione amministrativa all\u2019altra.\nLeonforte (EN).\nA Leonforte la devozione alla Madonna della Catena \u00e8 molto sentita. La festa viene celebrata la seconda domenica di ottobre nel piccolo santuario a Lei dedicato nella parte nord della cittadina. La chiesa \u00e8 meta di numerosi pellegrini provenienti non solo da Leonforte ma anche dai paesi vicini (Assoro, Agira, Nicosia, Nissoria) che offrono alla Madonna, per grazia ricevuta o da ricevere, il viaggio a piedi. La festa \u00e8 preceduta dalla novena (nove giorni di preghiera in preparazione alla festa) dove vengono celebrate sante messe e benedizioni dedicate ai bambini, ai giovani, alle famiglie, ai defunti, ai malati, ai missionari e agli automobilisti; in questi nove giorni, dopo le funzioni della novena, la chiesa rimane aperta alle numerose persone che vogliono onorare Maria Santissima. Il sabato che precede la festa \u00e8 dedicato alla Madonna; vengono celebrati i vespri, e la chiesetta rimane aperta fino a tarda serata poich\u00e9 numerosi devoti rendono omaggio alla venerata statua della Madonna. Il giorno della festa \u00e8 caratterizzato da una grande folla che sin dalle prime luci dell'alba riempie la chiesa dopo aver affrontato un lungo viaggio a piedi durante la notte, e partecipa alle sante messe che cominciano alle ore 6:30 fino alle 11:30 davanti all'altare della Vergine; alle 10:30 viene celebrata la messa solenne dal vescovo della diocesi. Nel pomeriggio si svolge una solenne Processione col simulacro della Madonna della Catena lungo il corso principale del paese portato a spalla dai fedeli che indossano un caratteristico mantello di colore avorio con impressa sul petto l'immagine di Maria SS. della Catena. La processione si conclude con la sosta del simulacro davanti alla chiesa, poi la benedizione Eucaristica e, a conclusione della festa, uno spettacolo di fuochi pirotecnici (\"u castieddu\"). Nelle sere del sabato e della domenica della festa, ha luogo la sagra della salsiccia e vari spettacoli nello spiazzale accanto alla chiesa.\nFiumefreddo di Sicilia (CT).\nA Fiumefreddo di Sicilia la Madonna della Catena \u00e8 venerata presso la chiesa di Maria Santissima del Rosario. All'inizio del 1900 all'interno dell'antica chiesa si custodivano gli altari della Madonna del Rosario, di San Giuseppe e di Santa Lucia; si custodiva anche un quadro della Madonna della Catena, ma a questo il popolo, per la grande devozione, volle fortemente aggiungere un nuovo altare dedicato proprio a Lei, con una statua lignea che la raffigura. Ancora oggi la Vergine della Catena \u00e8 sontuosamente celebrata ogni anno la prima domenica di Settembre.\nCastelbuono (PA).\nNelle Madonie e in particolare a Castelbuono, il culto arriv\u00f2 prestissimo poich\u00e9 il conte Enrico Ventimiglia era a Palermo quando il miracolo avvenne e ne rest\u00f2 talmente impressionato che volle divulgarlo.\nAncora oggi molti paesi madoniti conservano il culto della Madonna della Catena come Gangi, Castelbuono, Pollina e Cefal\u00f9.\nA Castelbuono la Madonna \u00e8 festeggiata a fine aprile ed \u00e8 la festa delle donne gravide o delle puerpere. Un tempo quando una donna doveva partorire e il parto si presentava difficile era pio uso suonare un colpo di campana della chiesa della catena affinch\u00e9 tutte le donne recitassero un Ave in aiuto della povera partoriente. Ancora oggi le donne gravide fanno \"u viaggi a Matr'a Catina\" e all'ottavo giorno dopo il parto conducono il bimbo in chiesa per ringraziamento.\nGangi (PA).\nA Gangi il culto della Madonna della Catena ha origine antichissime. Testimoniate dalla chiesa appunto di Maria SS. della Catena sorta nel XV secolo e dalla statua marmorea in stile gaginiano del XVI secolo con la base dove in bassorilievo \u00e8 raffigurata la scena dei tre carcerati. Inoltre sin dal 1621 anno di erezione, \u00e8 esistente la confraternita di Maria SS. della Catena. La festa viene celebrata la quinta domenica dopo Pasqua ed \u00e8 preceduta dalla \"quindicina\" (Sante messe che si celebrano ogni sera nei 15 giorni precedenti la festa). La vigilia della festa c'\u00e8 una fiaccolata per le vie del paese, mentre il giorno della festa c'\u00e8 la processione con il simulacro ligneo attribuito alla scultore Filippo Quattrocchi.\nSanto Stefano Quisquina (AG).\nFin dal XV secolo a Santo Stefano Quisquina si venera la Madonna della Catena. Lo dimostra anche una tela conservata in Chiesa Madre raffigurante i tre protettori del paese (Santo Stefano, Santa Rosalia e appunto la Madonna della Catena) risalente al 1464. Nello stesso periodo in cui ci fu il miracolo a Palermo, al signor Taormina apparve in sogno la Madonna della catena che gli disse di costruire nel terreno di sua propriet\u00e0 una cappella in suo onore. La prima costruzione della chiesa risale al 1600 ed era molto piccola. Poi con le offerte volontarie questa chiesa fu ingrandita cos\u00ec come appare oggi. La chiesa \u00e8 molto semplice e lineare, c'\u00e8 solo la statua della Madonna della Catena, una scultura in legno di autore ignoto di fine settecento. La Madonna tiene Ges\u00f9 in braccio ed entrambi hanno in mano una catena. I festeggiamenti si celebrano la seconda domenica di ottobre.\nCalabria.\nCassano allo Jonio (CS).\nNel comune di Cassano allo Jonio, nella Calabria settentrionale, \u00e8 presente un antico Santuario-Abbazia della Madonna della Catena la cui festa cade la seconda domenica di maggio. Il santuario \u00e8 posto a pochi chilometri dal paese sui pendii della valle del fiume Eiano, la struttura \u00e8 del settecento, ha ampi porticati con colonne ed arcate a tutto sesto. L'interno \u00e8 formato da tre navate, e le opere hanno forma e caratteristiche barocche. Incerte e controverse sono ancora oggi le origini di questo importante luogo di culto, sorto, cos\u00ec come si presenta oggi, nella prima met\u00e0 del XVII secolo sulle rovine di un antico luogo di culto basiliano, in cui monaci scampati dalle persecuzioni in Oriente, si rifugiarono. Testimonianza di quest'origine bizantina \u00e8 la presenza della veneratissima icona Odighitria della Madonna della Catena, cio\u00e8 \"Madonna che Guida\" (dal verbo greco \"katinai\", guidare). La Vergine era quindi venerata come la vera guida verso Cristo. Il santuario fu proclamato abbazia da papa Benedetto XIV il 22 agosto 1748 con apposita bolla papale. La statua della Madonna della Catena \u00e8 formato dalle figure di Maria, il Bambin Ges\u00f9 e un uomo (\"il cinesino\") nell'atto di liberazione dalle catene della schiavit\u00f9 realizzato intorno al 1850. Sulle pareti vi sono pregevoli dipinti: del Malinconico, del Padula, pittore napoletano, e di altri noti pittori dell'Ottocento. Il santuario all'inizio del Secolo XX fu donato in uso al santo Luigi Orione per trasferirvi ragazzi resi orfani dal terremoto di Reggio e Messina del 1908.\nDinami (VV).\nLa storia del santuario \u00e8 ben documentale. Nei primi anni del \u2018600, nei pressi della chiesetta, fu fondato il convento intitolato a S. Maria della Catena e affidato ai Frati Minori Conventuali. Lo stesso ebbe breve esistenza per\u00f2, infatti le cronache riportano che venne soppresso da una Bolla di Papa Innocenzo X e le relative rendite, affidate in un primo momento ad un cappellano, andarono al seminario di Mileto fino al 1769. In quell'anno il parroco Don Giuseppe Cotronea chiese ed ottenne, dalla curia Vescovile di Mileto, di unirlo alla chiesa parrocchiale che gi\u00e0 allora era intitolata a S. Michele Arcangelo. Il convento, ubicato in contrada Castellammare, era ormai deserto da tempo e and\u00f2 in rovina fino a quando si decise di adibirlo a cimitero unico per i tre paesi limitrofi, ossia: Dinami, Melicucc\u00e0, Monsoreto. Alla fine del settecento, la chiesa della Catena ospitava le cappelle di S. Anna, S. Antonio di Padova e S. Nicola e veniva definita la settima tra quelle esistenti a Dinami. In quegli anni sub\u00ec infatti un periodo di abbandono e venne interdetta ipso jure. La chiesa venne ristrutturate per\u00f2 prima dell\u2018 \u2018800, riacquistando splendore come testimoniano i pellegrinaggi che ripresero copiosi, ma grazie anche alla mano del Sac. Giuseppe Scid\u00e0 che contribu\u00ec in modo sostanziale alla rinascita del Santuario all\u2019inizio del secolo scorso. Nel 1956, Mons. Vincenzo De Chiara, Vescovo della diocesi di Mileto, elev\u00f2 l\u2019allora chiesa a Santuario ma nonostante tutto fu inevitabile un altro periodo di abbandono in cui la chiesa ospitava i riti sacri solamente nelle ricorrenze della seconda domenica di luglio. Bisogna risalire ai tempi pi\u00f9 recenti per assistere ad una nuova rinascita del Santuario e il tutto ad opera di Don Agostino Zangari, il quale stravolgendo gli usi e le consuetudini del tempo che prevedevano la presenza della statua della Beata Vergine all'interno del Santuario sono nei giorni festivi; prese una decisione innovativa che consent\u00ec di dare nuova luce al Santuario. Egli infatti nel 1983 decise di trasferire la Statua della Madonna presente nella parrocchia di S. Michele Arcangelo al Santuario alla stessa dedicato dove sarebbe rimasta stabilmente fino ai nostri tempi, riuscendo in questo modo a rendere il Santuario della Madonna della Catena un luogo di culto vitale ed accogliente grazie alla presenza dell\u2019effige della Beata Vergine. Quindi \u00e8 a lei dedicato il santuario e i festeggiamenti culminano nella seconda domenica di luglio con la processione al \"Catafalco\" (il sabato pomeriggio) e la processione di maggior durata per le ripide vie del paese (la domenica pomeriggio) della bella e pesante statua (della fine del '700 di Domenico De Lorenzo) raffigurante la Madonna con il Bambino Ges\u00f9 in braccio mentre ai suoi piedi \u00e8 in ginocchio un bambino incatenato (lo \"schiavetto\"). Tra gli elementi distintivi della processione vi \u00e8 la partecipazione degli \"spinati\" cio\u00e8 di fedeli che per penitenza, per grazia richiesta o ricevuta, indossano un manto di spine a forma di cono legato sopra la testa e ricadente sul corpo. Numerosi (10-15.000) i devoti che raggiungono il santuario, mentre diversi sono i gruppi in pellegrinaggio che nelle notti tra gioved\u00ec e sabato percorrono a piedi anche fino a 30\u00a0km. Caratteristico l'abbellimento con luminarie (i colorati archi luminosi) di parte del paese, soprattutto l'itinerario che dal Santuario porta alla piazza del \"Catafalco\", cio\u00e8 dell'artistico palco con padiglione, dove la sera di sabato, dopo predica e litania, e la sera di domenica si esibisce la banda musicale con il suo programma tratto dal repertorio lirico e sinfonico.\nNon mancano i \"tamburinari\", che insieme alla banda accompagnano le processioni o annunciano gli altri appuntamenti religiosi, le bancarelle, i sempre presenti fuochi d'artificio (lo spettacolo pirotecnico \u00e8 la notte di sabato), i gruppi di musica leggera o folk. I festeggiamenti si concludono il luned\u00ec.\nLaurignano (CS).\nIl culto alla Madonna della Catena ha origini assai remote a Laurignano, tra l'896 e il 1014, periodo in cui la citt\u00e0 di Cosenza e i paesi limitrofi furono devastati dai saraceni. Il culto si esprimeva nella raffigurazione di uno schiavo incatenato ai piedi della Vergine, atto ad implorare lo scioglimento delle catene, simbolo della piaga della schiavit\u00f9 che colpiva i cristiani quanto i musulmani. Con l'avvento dei normanni, svevi, angioini, aragonesi e la conseguente cacciata dei feroci saraceni, si determin\u00f2 una situazione di tranquillit\u00e0 in Calabria, a tal punto che il culto alla Vergine venne meno progressivamente in gran parte del Meridione, per riprendere nei secoli successivi, quando il sud fu assalito dalla minaccia turca. Ci\u00f2 accadde per i paesi delle coste esposti maggiormente al pericolo dell'invasione, e non per l'entroterra, eccezion fatta per Laurignano, dove avvennero miracoli e visioni, fenomeni che mantennero viva la devozione a Maria Vergine. A Laurignano ci fu la ripresa di tale culto nel 1301 in seguito ad un miracolo della Madonna, operato nei riguardi di Simone Adami, il mendicante cieco di Laurignano, il quale scopr\u00ec poi in una chiesa abbandonata l'effigie della Madonna con il simbolo della catena. Ci\u00f2 era segno dell'oblio dello stesso culto che conobbe una rifioritura nel secolo successivo, per merito dell'eremita Fra Cassiano e di vicende della quale fu oggetto la tela venerata, portata a Roma da un monaco florense di Mendicino, per essere sottoposta a restauro. Altre vicende, dovute a pestilenze e a terremoti, provocarono un nuovo abbandono del culto mariano, rimesso poi in auge nel 1833 per ispirazione divina da Fra Benedetto di Grimaldi, venuto a Laurignano per ritirarsi in preghiera e in solitudine. C'\u00e8 da notare che a Laurignano il legame con la persecuzione saracena non compare pi\u00f9. Nell'immagine, scoperta da Simone Adami, \u00e8 raffigurata una catena tra le mani della Madonna e non quindi di uno schiavo ai suoi piedi, come, invece \u00e8 disegnata nell'immagine tradizionale comune. In epoca pi\u00f9 recente, si nota che la Madonna con le stesse catene tiene legato satana. Tale particolare appare al nostro santuario. Con Fra Benedetto, e ancor prima all'epoca di Simone Adami, non essendoci pi\u00f9 la minaccia saracena, la Madonna fu invocata come liberatrice da ogni male, impersonato in satana, l'origine del male, rappresentato di conseguenza nelle immagini. Mentre in altri luoghi d'Italia il titolo di \"Madonna della catena\" venne cambiato in \"Madonna del Soccorso\", a Laurignano si \u00e8 conservato il titolo della Madonna, in parte assimilata all'Immacolata. La catena lega ora satana, cui la Madonna, preservata dal peccato originale, schiaccia il capo. Il simbolo della catena al santuario si \u00e8 ulteriormente arricchito: la catena che la Madonna stringe tra le mani \u00e8 vista non solo come simbolo di scioglimento e di liberazione dal male (aspetto negativo), ma anche in senso positivo, di unione a Ges\u00f9. Il fedele a Laurignano invoca la Madonna soprattutto per raggiungere il senso stesso della propria liberazione, la comunione con Colui che \u00e8 la fonte di ogni bene: Ges\u00f9. La Madonna diventa la via pi\u00f9 ovvia e semplice per raggiungere il Signore. Attraverso la Madonna il fedele trova la comunione con Ges\u00f9, dal momento che ella \u00e8 la Madre. Il fedele alla sua scuola potr\u00e0 meglio capire il Figlio e raggiungere con lui il legame perfetto. Il titolo della catena, nella forma venerata a Laurignano, esprime in modo chiaro il ruolo materno della Madonna nei riguardi dell'umanit\u00e0: aiuto nella lotta contro il male, difesa e guida del popolo cristiano nella via verso il bene, verso il Figlio Ges\u00f9. La solenne festa della Madonna a Laurignano si svolge la prima domenica dopo Pasqua (in Albis).\nPolistena (RC).\nIl santuario della Madonna della Catena, chiamato semplicemente \"Chiesa della Catena\" sorge nella parte bassa della citt\u00e0, ai confini con i comuni di San Giorgio Morgeto e Cittanova, sui ruderi di una chiesa dedicata a San Nicola da Tolentino. La chiesa, che possiede una singola navata, venne fondata nel 1894 ed eretta nel 1895 da Giuseppe Nicastro, per ricordare l'antica chiesa a Lei dedicata che sorgeva in quei pressi. La statua custodita in chiesa, di notevole pregio e amata dal popolo polistenese, \u00e8 una copia dell'originale scolpita da Francesco Morani, purtroppo andata distrutta da un incendio negli anni '50. Ancora oggi continua a essere meta di numerosi pellegrinaggi, specialmente durante le festivit\u00e0. Maria Santissima della Catena, cui \u00e8 dedicata la chiesa, viene solennemente festeggiata il 24 maggio, protettrice delle partorienti e dei carcerati.\nBruzzano Zeffirio (RC).\nDell'origine di questo santuario non si hanno notizie storiche certe. La tradizione racconta che alcuni marinai di Bruzzano, insieme con altri di Ferruzzano, trovarono - sulla spiaggia del Promontorio Capo Bruzzano - una cassa con dentro una bellissima statua in alabastro raffigurante la Madonna - a figura intera e a tutto tondo - con in braccio il bambino Ges\u00f9, e un moretto incatenato ai suoi piedi: da qui il titolo di \"Madonna della Catena\". Aggiogate due coppie di buoi selvatici ad un carro, vi caricarono la statua che, seguita dalla popolazione in preghiera, fu avviata verso il paese. Al confine tra Bruzzano e Ferruzzano, i buoi si fermarono e non vollero proseguire oltre. Si dedusse perci\u00f2 che la Madonna voleva che il suo tempio sorgesse al confine tra i due paesi e si costru\u00ec la chiesetta. I bruzzaniti, per\u00f2, non contenti della chiesetta e della bella statua, ne fecero una copia da esporre nella loro chiesa arcipretale. Da allora, ogni anno, alla prima domenica di settembre, festeggiano la Madonna della Catena. Il venerd\u00ec precedente la festa, la statua riproducente l'originale, viene portata in processione sino al santuario a trovare la statua autentica e per tre giorni i fedeli vi si recano a pregare e a lodare la Vergine. Alla domenica, sull'imbrunire, tra canti e preghiere la copia viene riportata nella chiesa arcipretale. Nel 1583 l'esercizio del culto fu trasferito nella chiesa rurale detta S. Maria del Piltro, che nel 1753 venne riedificata in paese col nome di S. Maria della Catena. Il terremoto del 1783 le distrusse entrambe e il culto dovette continuare in una baracca costruita dai fedeli. Qualche tempo dopo la chiesa fu riedificata dal marchese Fuscaldo. Solamente a qualche km dal paese sorge la chiesetta di S. Maria della Catena.\nCropani (CZ).\nSotto il paese, fra gli ulivi, sorge la piccola chiesa della Madonna della Catena (XVI secolo), pi\u00f9 volte sottoposta a restauro. La tradizione vuole che essa sia stata edificata da un ricco possidente locale, rapito dai briganti e liberato grazie alla miracolosa intercessione della Madonna della Catena; un quadro conservato nella sagrestia rappresenta quest'episodio. Nella minimalista facciata principale, in alto, su due contrafforti laterali sono situate le statue raffiguranti, rispettivamente, la Madonna col Bambino e un adolescente con un paniere pieno d'uva per fare il vino della messa. Il campanile \u00e8 a tre ordini e a pianta quadrata. Il piccolo portale conduce all'interno, a navata unica; sopra l'altare maggiore a forma di \"M\", una nicchia ricavata nella parete custodisce la statua della Madonna della Catena, compatrona di Cropani.\nCittanova (RC).\nSi tratta della pi\u00f9 antica chiesa del comune di Cittanova, in provincia di Reggio Calabria. Gli storici ritengono che sul sito vi fosse precedentemente una chiesa bizantina intitolata a Santa Maria del Campo. La struttura originaria fu costruita a opera degli abitanti di San Giorgio Morgeto, col nome di Santa Maria di Campoforano, e dedicata all'Assunta. In seguito all'epidemia di colera che colp\u00ec la Piana a met\u00e0 Ottocento, la vecchia chiesa fu ricostruita, ampliata e dedicata alla Madonna della Catena. Al suo interno, tra le opere di rilievo, una statua lignea dell'Assunta e un'altra della Madonna della Catena, col bimbo Ges\u00f9 in braccio e un ragazzo incatenato, a cui il popolo \u00e8 molto devoto.\nPuglia.\nLocorotondo (BA).\nLa Beata Vergine Maria Santissima con il titolo \" delle Catene \" , venerata e festeggiata nel Comune di Locorotondo (BA) \u00e8 l'unico sito nella Regione Puglia, ma unico nell'Italia, a essere associata a tale devozione, insieme ai Santi Martiri e Medici Cosma e Damiano; la tale ricorrenza locorotondese si tiene il giorno 16 ottobre e nella domenica successiva a tale data, se il giorno 16 ottobre coincidesse di domenica, allora la festa la si tiene solamente il 16 ottobre. \nIl culto, da sempre presente nelle periferia di Locorotondo, sulla strada che conduce Alberobello, vi \u00e8 una cavit\u00e0 naturale, in cui, nel 1597 fu ritrovata una prodigiosa immagine della Madonna con il bambino che tenevano entrambi la catenella, con eventi prodigiosi e miracolosi, all'inizio del '600, la grotta fu consacrata a luogo di culto con erezione dell'altare con la pala d'altare del quadro mariano e contemporaneamente un luogo di ristoro per i pellegrini con accesso alla grotta, attualmente la struttura \u00e8 in abbandono. \nLa cerimonia, fu fissata per il 16 ottobre, che nel calendario liturgico precedente al Concilio Vaticano II fu, era la memoria della Purit\u00e0 di Maria. \nLa propriet\u00e0 divenne civile e comunale, dal 1866, il quadro originale fu sostituito da uno nuovo, oggi non pi\u00f9 presente e nel 1886 la grotta, era ormai pi\u00f9 inaccessibile e fu venduta a un ricco signore che a sua volta nel 1890 lo don\u00f2 al Parroco, e, nel 1897 per devozione dei coniugi Alessandro e Maria Curri e di Angela Sforza fu costruita l'attuale Chiesa Rettoria, che successivamente, nel corso del '900 si arricchi dei titoli di Santuario e Basilica minore Pontificia. Subito dopo dalla consacrazione, fu posto l'attuale quadro che riproduce l'immagine originalee furono realizzata la statua della Titolare e in pi\u00f9 le due statue dei Santi Cosma e Damiano, prendendo spunto dai Santi Medici patroni della vicina Alberobello (BA) . L'edificio, pone a una sola navata centrale, con un solo altare centrale, sulla sinistra la nicchia che custodisce la Titolare e alla destra, di fronte a essa, la grande nicchia che custodisce i Santi Medici, con al centro il reliquario di terzo grado, inoltre vi si trova la piccola statua della Madonna del Rosario, i quadri bassorilievo sferici color bruno della Via Crucis e infine un quadro di San Cristofaro . La Chiesa possiede un piccolo e basso campanile con ospitante una sola piccola campana. nella sacrestia vi \u00e8 un quadro raffigurante la scena della Piet\u00e0 proveniente dalla primitiva Chiesa di San Giorgio a Locorotondo, infine la Chiesa custodisce l'omonimo Gonfalone / Stendardo. \nQuesta festa era, in passato, tra le pi\u00f9 rinnovate nel Comune di Locorotondo, essendo la Madonna delle Catene la compatrona del Comune e legata dal periodo della vendemmia essendo la Chiesa vicina all'ex stabilimento vinilico locorotondese del 1900, il 16 ottobre era giorno di riposo dei dipendenti, seguita dalle feste patronali di San Giorgio Megalomartire il 23 Aprile, San Rocco il 16 Agosto e la Madonna della Greca del 26 Agosto. La processione che si tiene \u00e8 la seconda con pi\u00f9 scene, preceduta dalla Processione dei Misteri nel Venerd\u00ec Santo con otto scene e al terzo posto, quella del 15 Agosto con l'Assunta e San Rocco insieme e recentemente San Giorgio con la Madonna della Greca essendo la festa del 26 Agosto recentemente stata soppressa. Sino agli anni '90, era la festa con la pi\u00f9 durata con ricchi eventi organizzati dal Comitato Feste Patronali di Locorotondo con tre processioni, con la banda comunale bande di comuni limitrofi, allestimento Cassarmonica, numerose bancarelle e le luminarie su tutta la via sul corso principale di Locorotondo e nel piazzale della Chiesa Madre, inoltre vi era la premiazione di specialit\u00e0 locorotondese, in Chiesa, la Novena dal 7 al 15 Ottobre, e alla fine, la prima Processione prevedeva il trasferimento dalla Chiesa d'origine alla Chiesa Madre, il 16 Ottobre, giorno principale della Festa e prevedeva la seconda Processione con le statue per le vie del centro abitato, infine nella domenica successiva, la terza e ultima Processione, con il rientro dei tre simulacri, denominata l'\"Intorciata\" , essendo la pi\u00f9 caratteristica con la presenza dei ceri, ala fine vi \u00e8 il caratteristico rito del bacio alla Reliquia dei Santi Medici. \nDal 2000 a oggi \u00e8 stata sempre meno solenne, sia per non pi\u00f9 interesse e per vari problemi economici, da tre divennero due le processioni. Dal 2016, vi si tiene una sola e unica Processione, di cui \u00e8 la pi\u00f9 lunga che si tenga in Locorotondo. \nInoltre a met\u00e0 strada tra la Chiesa e il centro urbano, vi \u00e8 una grande edicola votiva dedicata alla Madonna delle Catene dalla famiglia Galluzzi, realizzata a met\u00e0 '800 e restaurata nel Giubileo del 1975 in memoria dei discendenti della famiglia Galluzzi, e nella Chiesa Madre tra le varie statue vi \u00e8 un'altra Madonna delle Catene vestita realizzata dallo scultore locale Antonio Vito Semeraro di Locorotondo."}
{"id": "1651394", "revid": "1753711", "url": "https://it.wikipedia.org/wiki?curid=1651394", "title": "Arrows A10B", "text": ""}
{"id": "1651397", "revid": "1652635", "url": "https://it.wikipedia.org/wiki?curid=1651397", "title": "Thomas Brodie-Sangster", "text": "\u00c8 principalmente noto per i suoi ruoli nei film \"Love Actually - L'amore davvero\", \"Nanny McPhee - Tata Matilda\", \"L'ultima legione\", \"Nowhere Boy\", \"Maze Runner - Il labirinto\", \"Maze Runner - La fuga\", \"Maze Runner - La rivelazione\", oltre che nella serie televisiva \"Il Trono di Spade\" e \"La regina degli scacchi\".\nBiografia.\nVive a South London con i genitori, Anastasia Bertram e Mark Ernest Sangster (entrambi attori), e la sorella pi\u00f9 piccola Ava. La bisnonna di Sangster, Barbara Bertram, e la nonna di Hugh Grant erano sorelle. Il suo bisnonno, Anthony Bertram, era uno scrittore.\nCarriera.\nThomas \u00e8 diventato famoso grazie al film \"Love Actually\" (2003), dove ha recitato a fianco di Liam Neeson. Nello stesso anno \u00e8 andata in onda sulla CBS la miniserie \"Il giovane Hitler\", dove interpretava Hitler all'et\u00e0 di 10 anni. \u00c8 apparso poi in \"Tristano e Isotta\" (2006) nel ruolo del giovane protagonista, in \"Nanny McPhee - Tata Matilda\" (2005) ed ha interpretato il giovane imperatore Romolo Augusto ne \"L'ultima legione\" (2007). Sempre nel 2007 \u00e8 apparso negli episodi \"Natura umana (prima e seconda parte)\" della serie \"Doctor Who\".\nNel 2008 ha concluso le riprese della miniserie italiana \"Pinocchio\", dove interpreta la parte di Lucignolo. Nel 2009 ha interpretato il ruolo di Paul McCartney nel film \"Nowhere Boy\", affiancando il protagonista Aaron Johnson in quello di John Lennon. Inizialmente doveva interpretare Tintin nel film omonimo diretto da Steven Spielberg, ma nell'ottobre 2008 ha lasciato il ruolo per i molti ritardi nell'avvio del progetto.\nD\u00e0 voce al personaggio Ferb nella versione in lingua inglese della serie d'animazione di Disney Channel \"Phineas e Ferb\". Dalla terza stagione, fa parte del cast de \"Il Trono di Spade\", serie televisiva statunitense prodotta e trasmessa da HBO a partire dal 17 aprile 2011, nella quale Thomas interpreta fino alla quarta il personaggio di Jojen Reed.\nFa ufficialmente parte del cast del regista Wes Ball nel ruolo di Newt per il film di successo \"Maze Runner - Il labirinto\", uscito in Italia l'8 ottobre 2014 e dei seguenti sequels: \"Maze Runner - La fuga,\" uscito nel 2015, e \"Maze Runner - La rivelazione,\" uscito a febbraio 2018.\nNel 2017 torna nel sequel cortometraggio di \"Love Actually\", intitolato \"Red Nose Day Actually\", inoltre \u00e8 uno dei protagonisti della serie tv Netflix: \" Godless\" distribuita da novembre 2017.\nIl suo doppiatore italiano pi\u00f9 frequente \u00e8 Gabriele Patriarca.\nLa sua ultima apparizione \u00e8 stata nel 2020, nella miniserie targata Netflix \"La regina degli scacchi\", nelle vesti di Benny Watts, accanto alla protagonista Anya Taylor-Joy che ha riscontrato un enorme successo a livello mondiale.\nVita privata.\nSa suonare la batteria, grazie agli insegnamenti di suo padre per avere il ruolo nel film \"Love Actually\", e la chitarra, anche con la mano sinistra per interpretare il ruolo di Paul McCartney nel film \"Nowhere Boy\".\nDoppiatori italiani.\nDa doppiatore \u00e8 stato sostituito da:"}
{"id": "1651399", "revid": "1714743", "url": "https://it.wikipedia.org/wiki?curid=1651399", "title": "Drusiana Sforza", "text": "Biografia.\nCrebbe alla corte del padre e venne legittimata nel 1448. La moglie del padre Bianca Maria Visconti l'accolse sotto la sua protezione. \nDivenne moglie prima del doge di Genova Giano Fregoso, dal quale non ebbe figli; in seguito si spos\u00f2 all'irrequieto condottiero Jacopo Piccinino. Il matrimonio avvenne il 12 agosto 1464 a Milano.\nAndato a Napoli, il 26 giugno 1465 Jacopo fu catturato e fatto uccidere per ordine del re Ferdinando I di Napoli. Probabilmente non fu del tutto estraneo suo suocero Francesco. Drusiana, incinta, si rifugi\u00f2 da Costanzo I Sforza a Pesaro dove diede alla luce il figlio: Giacomo Nicol\u00f2 Galeazzo (27 luglio 1465-1468?).\nMorta Bianca Maria Visconti, e confiscati i suoi beni da parte del nuovo duca di Milano Galeazzo Maria Sforza, Drusiana, senza quindi protezione n\u00e9 averi, fu costretta a ritirarsi nel convento di Sant'Agostino. Da qui, perseguitata dal fratello che voleva farla risposare, fugg\u00ec a Trezzo e poi a Bergamo.\nMor\u00ec, in ristrettezze economiche, a Padova nel 1474, probabilmente di tisi."}
{"id": "1651400", "revid": "339392", "url": "https://it.wikipedia.org/wiki?curid=1651400", "title": "Gran camerlengo", "text": ""}
{"id": "1651402", "revid": "1305772", "url": "https://it.wikipedia.org/wiki?curid=1651402", "title": "Prisoner of Ice", "text": "Prisoner of Ice (distribuito anche come Call of Cthulhu: Prisoner of Ice) \u00e8 un'avventura grafica sviluppata nel 1995 da Infogrames. Basata sui Miti di Cthulhu, in particolare su \"Alle montagne della follia\" di Howard Phillips Lovecraft.\nInizialmente pubblicato per MS-DOS e Windows, nel 1997 \u00e8 stato convertito per Sega Saturn e PlayStation e distribuito esclusivamente in Giappone. Nel 2015 Atari ha prodotto una versione per macOS e Linux disponibile su GOG.com.\nTrama.\nLa storia comincia in Antartide, negli anni trenta: il tenente Ryan, un giovane militare statunitense a bordo di un sottomarino, l'HMS Victoria, partecipa ad una missione di salvataggio di un prigioniero dei nazisti. Durante il viaggio vengono caricate anche due casse marchiate \"top-secret\", che contengono un terribile segreto. Inoltre incontreremo anche John Parker, il protagonista di \"Shadow of the Comet\", altro titolo ispirato ai miti di Cthulhu."}
{"id": "1651404", "revid": "231023", "url": "https://it.wikipedia.org/wiki?curid=1651404", "title": "Too Much of Heaven", "text": "Too Much of Heaven \u00e8 il terzo singolo della band Eurodance italiana Eiffel 65 ad essere estratto dall'album di esordio della band \"Europop\" del 1999, e pubblicato come singolo nel 2000."}
{"id": "1651411", "revid": "709565", "url": "https://it.wikipedia.org/wiki?curid=1651411", "title": "Nagara (fiume)", "text": " \u00e8 un importante corso d'acqua del bacino idrografico del fiume Kiso, in Giappone. Sgorga sul Monte Dainichigatake nella citt\u00e0 di Guj\u014d, prefettura di Gifu, quindi attraversa la prefettura di Mie e confluisce nel fiume Ibi per poi sfociare nella baia di Ise. Con il Kiso e l'Ibi, \u00e8 uno dei tre grandi fiumi che hanno dato forma alla pianura di N\u014dbi. La sezione finale del fiume traccia il confine tra la prefettura di Gifu e quella di Aichi.\nViene definito uno dei tre fiumi pi\u00f9 limpidi del Giappone, assieme al Kakita e allo Shimanto. Il tratto centrale \u00e8 stato selezionato tra le cento acque pi\u00f9 belle del Giappone nel 1985, mentre nel 1998, il chilometro di costa a valle della citt\u00e0 di Gifu \u00e8 stato segnalato come una delle localit\u00e0 migliori per la balneazione. Nel 2001, l'88\u00ba concorso per le localit\u00e0 balneari l'ha visto addirittura vincitore. La portata d'acqua corrisponde a circa 4 miliardi di metri cubi all'anno.\nIn passato venne considerato un affluente del Kiso, poich\u00e9 verso la foce si unisce e si separa in diversi punti, ma oggigiorno una diga li divide chiaramente fino alla foce.\nAll'inizio del periodo Sh\u014dwa, sono stati effettuati dei lavori che hanno rubato terreno alle acque. In questa grande porzione di terra sono stati eretti vari edifici pubblici e culturali della citt\u00e0 di Gifu, che hanno permesso alla municipalit\u00e0 di svilupparsi. Ancora oggi il nome del fiume risuona nelle canzoni scolastiche della zona."}
{"id": "1651416", "revid": "93556", "url": "https://it.wikipedia.org/wiki?curid=1651416", "title": "Lipa (moneta)", "text": "Lipa (in croato tiglio) \u00e8 una frazione della kuna croata. Una kuna \u00e8 composto di 100 lipa.\nLa serie in circolazione presenta al dritto il valore su uno sfondo di foglie e fiori di tiglio.\nAl rovescio sono rappresentate varie piante."}
{"id": "1651436", "revid": "1543377", "url": "https://it.wikipedia.org/wiki?curid=1651436", "title": "Leuci", "text": "I Leuci furono uno dei popoli gallici. Tradizionalmente, si considera che fossero situati nel sud dell'attuale Lorena.\nStoria.\nLa mancata disponibilit\u00e0 di fonti storiche di epoca gallica impone di estrapolare l'ubicazione del territorio dei Leuci a partire dai confini posteriori. Cos\u00ec i loro confini territoriali, come per la maggior parte dei popoli gallici, sono definiti in via teorica a partire dalla cartografia delle diocesi medievali, essendo questi considerati dagli storici come provenienti dai limiti della corrispondente \"civitas\" gallo-romane. Il territorio che si desume da questa analisi regressiva si caratterizza per una forma molto allungata. \u00c8 limitato ad est dalla linea delle sommit\u00e0 dei Vosgi, e a ovest dalla valle della Marna. A nord e a sud la determinazione della base territoriale della citt\u00e0 dei Leuci riposa sui toponimi di origine antica e su quelli con significati frontalieri, correlati ai limiti della diocesi.\nInsediamenti.\nNumerosi siti fortificati sono presenti in questa vasta regione, senza che sia possibile per ciascuno stabilirne la contemporaneit\u00e0. Molte categorie possono tuttavia essere individuate a partire dall'estensione occupata. Le cinte di meno di 10 ettari formano un gruppo ben definito, particolarmente ben rappresentato nella parte sud est del territorio attribuito ai Leuci, corrispondente ai primi rilievi del massiccio dei Vosgi. Le cinte superiori a 10 ettari e quelle che superano i 20 ettari, formano due altre categorie rappresentate in tutto il teriotrio dei Leuci. Il loro insediamento pu\u00f2 essere messo in relazione con le principali valli che esse sembrano controllare. Cos\u00ec, l'insediamento di Sion (Meurthe e Mosella) ha fornito numerosi indici che testimoniano di un commercio attivo con la penisola italiana (ceramica campane, anfore, vasellame metallico...). Esso costituisce apparentemente un sito site importante della valle del Madon impiantato sull'asse nord-sud che collega la Saona alla Mosella. La cinta di \"Butte-Sainte-Genevi\u00e8ve\" a Essey-l\u00e8s-Nancy (Meurthe-et-Moselle), dalla superficie di 20 ettari, \u00e8 situata su questo stesso asse. Pi\u00f9 a ovest, si ritrovanon delle cinte su ciascun bacino fluviale: Sorcy sulla valle della Mosa, Boviolles sull'Ornain e Gourzon sur la Marna. Sebbene questa cinta, situata oggi nel dipartimento francese della Haute-Marne, non sia generalmente considerata come appartenente la territorio dei Leuci, desta interesse. In effetti, la presenza massiccia nell'oppidum di Ch\u00e2telet a Gourzon, dei tipi monetali frequenti a Boviolles, suggerisce almeno l'esistenza di legami economici tra le due cinte insediate a meno di trenta chilometri l'una dall'altra.\nToul (in latino \"Tullum\") \u00e8 stata a lungo considerata come la capitale di questa trib\u00f9 gallica. In realt\u00e0, la prima capitale dei Leuci fu la citt\u00e0 di Nasium le cui vestigia attuali permettono di delimitare una superficie di 120 ettari tra i comuni di Boviolles, Naix-aux-Forges e Saint-Amand-sur-Ornain.\nL'oppidum celtico di Boviolles, occupa da solo una superficie di 80 ettari."}
{"id": "1651443", "revid": "1543377", "url": "https://it.wikipedia.org/wiki?curid=1651443", "title": "Sex Bomb", "text": "Sex Bomb \u00e8 una canzone del 2000 del cantante gallese Tom Jones, in collaborazione con il DJ Mousse T., diventata un successo in tutto il mondo.\nDel brano esiste anche una versione cover-parodia di Max Raabe. Nel videoclip della canzone si pu\u00f2 notare il ballerino italo-inglese Jimmy Barba, che in Italia nel 2010 partecip\u00f2 al Grande Fratello 11."}
{"id": "1651450", "revid": "123990824", "url": "https://it.wikipedia.org/wiki?curid=1651450", "title": "Personaggi di Magic Knight Rayearth", "text": "Lista dei personaggi del manga e dell'anime di \"Magic Knight Rayearth\".\nTutti i nomi dei personaggi e dei luoghi, con l'eccezione delle tre protagoniste, del Managuerriero Rayearth e del coniglio Mokona, derivano da nomi di automobili e case automobilistiche. Nella prima edizione italiana del manga, pubblicato nel 1998 della Star Comics, molti nomi sono stati traslitterati ignorando la connessione automobilistica; nella seconda edizione dal 2010 sono stati corretti.\nIl design di alcuni personaggi \u00e8 stato ripreso per altre opere delle CLAMP, in particolare \"Angelic Layer\" e \"Tsubasa RESERVoir CHRoNiCLE\".\nCavalieri Magici.\nI leggendari Cavalieri Magici sono tre ragazze provenienti dalla Terra, chiamate dalla principessa Emeraude per salvare Cefiro. Per completare la loro trasformazione, devono trovare i tre Mashin. Si renderanno conto di combattere una battaglia di cui non sapevano nulla, quando scopriranno la vera ragione per cui sono state convocate: uccidere Emeraude, caduta in un amore probito con il suo sacerdote Zagato. Come narra la leggenda, i Cavalieri Magici porranno fine alla vita della Colonna Portante di Cefiro.\nCefiro.\n \u00e8 una terra retta dalla forza di volont\u00e0 della Colonna Portante. Era meravigliosa, anche abitata da creature fantastiche, le stesse che, dopo la cattura della principessa Emeraude, Colonna di Cefiro, terrorizzano il regno. Il crollo \u00e8 dovuto al vacillo della mente di Emeraude, caduta in un amore proibito con il suo sacerdote, Zagato. Dopo la morte della principessa, pianeti alieni invaderanno Cefiro per impossessarsi dell'onnipotente Sistema delle Colonne. La corona di Emeraude sceglier\u00e0 la nuova Colonna, Hikaru, che abolir\u00e0 il sistema, dando ai soli abitanti di Cefiro il compito di mantenere il loro mondo.\nIl nome deriva dalla Nissan Cefiro. Nella prima edizione italiana del manga e nell'edizione Yamato \u00e8 diventato Sephiro (pron. ), mentre nella seconda edizione del manga e in quella Mediaset Cefiro (pron. ).\nMashin.\nI sono gli spiriti protettori di Cefiro. Sono comandati dalla volont\u00e0 di chi scelgono come proprio pilota. Appaiono con sembianze di imponenti bestie, ma il loro vero aspetto \u00e8 quello di robot dotati di vita e coscienza propria. Riposano in una dimensione parallela, ed attendono che i Cavalieri vengano a svegliarli. Il nome \"Mashin\" ha un doppio significato: in katakana sta per il termine inglese \"machine\", ma \u00e8 formato dai kanji che significano in giapponese \"spirito maligno\", \"spirito magico\", o \"demone divino\".\nAutozam.\n \u00e8 uno dei tre pianeti che invadono Cefiro, priva di una Colonna. L\u00ec, tutto \u00e8 automatizzato, l'energia mentale \u00e8 diventata quantificabile da valori numerici, e questo ha conferito agli abitanti enormi poteri. Le macchine controllano ogni cosa nei minimi dettagli, lo stesso ordine sociale. I vantaggi legati alla totale automazione hanno portato, per\u00f2, gli abitanti ad esaurire l'energia mentale. Autozam, destinato a morire, ha bisogno di una fonte di energia mentale pi\u00f9 potente. Per questo, vuole impadronirsi del Sistema delle Colonne. \u00c8 basato sull'Occidente e il suo nome deriva dalla Mazda Autozam Clef.\nFahren.\n \u00e8 il pianeta governato dalla principessa Aska, che ha scelto di invadere Cefiro solo per i suoi vizi. Il suo mondo fa pensare alla Cina.\nChizeta.\n \u00e8 l'ultimo pianeta ad invadere Cefiro. \u00c8 un regno molto piccolo, e Tarta, una delle due principesse, vuole ingrandirlo, come promesso al padre, conquistando Cefiro. Il mondo di Chizeta fa pensare all'India; Il nome viene dalla pronuncia giapponese della casa automobilistica italiana Cizeta Motors."}
{"id": "1651451", "revid": "599013", "url": "https://it.wikipedia.org/wiki?curid=1651451", "title": "Slobodan Komljenovi\u0107", "text": ""}
{"id": "1651454", "revid": "287204", "url": "https://it.wikipedia.org/wiki?curid=1651454", "title": "Slobodan Komljenovic", "text": ""}
{"id": "1651457", "revid": "228587", "url": "https://it.wikipedia.org/wiki?curid=1651457", "title": "Casas Grandes", "text": "Casas Grandes (Grandi Case) \u00e8 un piccolo villaggio del comune di Nuevo Casas Grandes, nello Stato messicano di Chihuahua. \u00c8 situato sul fiume Casas Grandes (noto anche come San Miguel) a circa 50 chilometri a sud di Janos, e 225 a nord-ovest della citt\u00e0 di Chihuahua. La comunit\u00e0 si trova in una valle larga e fertile abitata da popoli indigeni.\nCultura pre-colombiana.\nTra il 1130 ed il 1300 gli abitanti locali iniziarono ad unirsi in piccoli insediamenti. La dimensione di questi insediamenti aument\u00f2 durante il XIV secolo, finendo per diventare grossi centri che potevano ospitare fino a persone. Le comunit\u00e0 pi\u00f9 grandi erano caratterizzate da tlachtli (campi di gioco) a forma di I, su piattaforme in pietra, decorati con sculture, un mercato ed un complesso sistema di acquedotti.\nTra le varie attivit\u00e0 si trovano la produzione di campane ed ornamenti in rame, manifattura di bigiotteria con molluschi marini ed intensa produzione di ceramiche. I prodotti venivano probabilmente introdotti in una fitta rete commerciale. Le ceramiche di Casas Grandes hanno una superficie bianca o rossa, con ornamenti in blu, rosso, marrone o nero, e vengono da alcuni considerati come la miglior produzione dell'area. Bocce e vasi riproducevano spesso figure umane. Le ceramiche venivano commerciate a nord fino al Nuovo Messico ed all'Arizona, e per tutto il Messico settentrionale.\nIl pi\u00f9 grande insediamento conosciuto \u00e8 attualmente chiamato Paquime o Casas Grandes. Al momento della fondazione contava circa venti gruppi di abitazioni, ognuno con un cortile interno ed un muro di contenimento. Questi cortili condividevano il sistema idrico. Scavi effettuati in uno di questi luoghi hanno portato alla luce gusci d'uova, scheletri di uccelli e tracce di legno che porta alla conclusione che la comunit\u00e0 allevava are scarlatte, importanti nei rituali mesoamericani. Questa comunit\u00e0 venne ricostruita quasi per intero durante il XIV secolo. Appartamenti su pi\u00f9 piani rimpiazzarono quelli originali. Paquim\u00e9 venne abbandonata all'inizio del XV secolo.\nUna buona collezione di ceramiche di Casas Grandes \u00e8 attualmente ospitata dal Museum of Peoples and Cultures, Brigham Young University, Provo.\nResti archeologici.\nAi tempi della conquista spagnola il distretto di Casas Grandes era pieno di colline artificiali da cui i saccheggiatori rubarono numerose teste di ascia in pietra, metate o falci per il grano, oltre a varie ceramiche in terracotta.\nPrima di una seria investigazione archeologica buona parte degli edifici precolombiani in rovina si trovava a quasi un chilometro dall'attuale comune. Le strutture vennero costruite con blocchi di fango e ghiaia essiccati, spessi circa 60 centimetri e di lunghezza irregolare, di solito attorno al metro, probabilmente modellati e seccati sul posto. Gli spessi muri sembrano essere stati intonacati sia all'interno sia all'esterno. La struttura principale si estende per 260 metri da nord a sud, e 80 da est a ovest; generalmente rettangolari, sembrano formati da tre distinte unit\u00e0 collegate da gallerie o da file di edifici pi\u00f9 bassi.\nL'ampiezza dei locali spazia da piccoli ripostigli a grandi corti. I muri hanno un'altezza di 13/15 metri, il che fa pensare ad edifici che in origine avevano sei o sette piani. Le rovine che si trovano a circa 150 metri dal gruppo principale consistono in una serie di stanze che contornano un cortile quadrato, sette per lato con appartamenti pi\u00f9 grandi agli angoli-\nRovine simili a quelle di Casas Grandes si trovano nei pressi di Gila (Nuovo Messico), a Salinas e nel Colorado, e probabilmente sono tutti collegati alla cultura Mogollon tipica del nord. L'etnologo Hubert Howe Bancroft, in \"The Native Races of the Pacific States of North America\", li colleg\u00f2 agli attuali Hopi, a volte noti come Moqui in quel periodo."}
{"id": "1651471", "revid": "339392", "url": "https://it.wikipedia.org/wiki?curid=1651471", "title": "Gare du Nord", "text": ""}
{"id": "1651476", "revid": "339392", "url": "https://it.wikipedia.org/wiki?curid=1651476", "title": "Gare de l'Est", "text": ""}
{"id": "1651481", "revid": "125720166", "url": "https://it.wikipedia.org/wiki?curid=1651481", "title": "Assemblea della Repubblica (Portogallo)", "text": "L'Assemblea della Repubblica (in portoghese: \"Assembleia da Rep\u00fablica\") \u00e8 il Parlamento portoghese. \u00c8 situato in una costruzione storica di Lisbona, il \"Pal\u00e1cio de S\u00e3o Bento\", un edificio neoclassico costruito sopra un monastero benedettino. Secondo la costituzione portoghese, l'Assemblea, unicamerale con 230 deputati, \"\u00e8 l'assemblea rappresentativa di tutti i cittadini portoghesi.\" La costituzione definisce l'Assemblea come uno degli organi dell'autorit\u00e0 suprema dello stato.\nI poteri dell'Assemblea della Repubblica sono: sfiduciare un governo tramite votazione palese, cambiare le leggi dello Stato, emendare la Costituzione (questo procedimento richiede una maggioranza di due terzi). Oltre che questi poteri chiave, la costituzione garantisce all'Assemblea ampi poteri legislativi, un notevole controllo sui conti statali, il potere di autorizzare il governo a modificare tasse ed assegnare i prestiti di stato, quello di ratificare trattati e accordi internazionali ed il dovere di approvare o rifiutare le decisioni dal presidente della Repubblica nel dichiarare guerra o stipulare pace. L'Assemblea inoltre nomina molti membri di importanti istituzioni, come dieci dei tredici membri della Corte costituzionale e sette dei sedici membri del Consiglio di Stato."}
{"id": "1651488", "revid": "72396", "url": "https://it.wikipedia.org/wiki?curid=1651488", "title": "Mathurin Cordier", "text": "Biografia.\nPrete a Rouen, dal 1514 fu insegnante di grammatica nell'Universit\u00e0 di Parigi, avendo per allievo anche Calvino. Convertito da Robert Estienne all'evangelismo, nel 1534 la repressione cattolica lo costrinse a fuggire prima a Nevers e poi a Bordeaux. Nel 1536 accolse l'invito di Calvino che lo volle insegnante a Ginevra; dal 1539 al 1559 insegn\u00f2 a Losanna - dove pubblic\u00f2 nel 1557 i \"Cantiques spirituels\" - e di qui nuovamente a Ginevra dove, pochi mesi prima della morte pubblic\u00f2 i \"Colloquiorum scholasticorum libri quatuor ad pueros in sermone latine paulatim exercendos\", un manuale con il quale univa l'insegnamento del latino con precetti di morale."}
{"id": "1651495", "revid": "75472", "url": "https://it.wikipedia.org/wiki?curid=1651495", "title": "Polj\u010dane", "text": "Polj\u010dane (in tedesco \"P\u00f6ltschach\") \u00e8 un comune di 3.500 abitanti nella parte orientale della Slovenia, 35 km a Sud di Maribor e a 35 km a Nordest della citt\u00e0 di Celje. Questa localit\u00e0 faceva parte del comune di Slovenska Bistrica fino al 1\u00ba gennaio 2006, per poi esserne distaccata.\nLa localit\u00e0 sorge nella valle del fiume Dravinja ai piedi del Monte Bo\u010d. La localit\u00e0 \u00e8 base di partenza per le escursioni verso tale cima."}
{"id": "1651499", "revid": "1305772", "url": "https://it.wikipedia.org/wiki?curid=1651499", "title": "HMAS Sydney (D48)", "text": "La HMAS \"Sydney\" era un incrociatore leggero della classe \"Leander\" della \"Royal Australian Navy\". Impiegata nella \"Mediterranean Fleet\" durante la seconda guerra mondiale, consegu\u00ec numerosi successi contro la Regia Marina, nei primi anni di guerra. Affond\u00f2 in circostanze non chiare nel novembre 1941: si tratta della maggiore perdita di vite umane in una singola nave da guerra australiana e la pi\u00f9 grande unit\u00e0 di qualsiasi marina Alleata del conflitto ad andare persa senza sopravvissuti.\nLe ricerche del relitto del \"Sydney\" hanno costituito un compito molto sentito in Australia e hanno portato al suo ritrovamento nel 2008.\nStoria.\nIl \"Sydney\" fu impostato nei cantieri Swan Hunter &amp; Wigham Richardson Limited di Wallsend, nel Regno Unito, l'8 luglio 1933, come HMS \"Phaeton\"; fu poi acquistato dal governo australiano nel 1934 e rinominato in onore della precedente \"Sydney\". Varata il 22 settembre 1934 dalla moglie dell'Alto Commissario australiano nel Regno Unito, entr\u00f2 in servizio il 24 settembre 1935 a Portsmouth.\nDurante la seconda guerra mondiale, il \"Sydney\" fu impiegato nel mar Mediterraneo contro la Regia Marina, al comando del capitano di vascello John Augustine Collins. Il 28 giugno 1940, mentre agiva in funzione di protezione convogli, il \"Sydney\" affond\u00f2 il cacciatorpediniere \"Espero\", che aveva attaccato il convoglio assieme ad altre unit\u00e0. Il 9 luglio prese parte alla battaglia di Punta Stilo.\nLa vittoria di maggior rilievo fu ottenuta il 19 luglio 1940, nella battaglia di Capo Spada, al largo delle isole della Grecia. Assieme ad una squadra di cacciatorpediniere britannici, il \"Sydney\" ingaggi\u00f2 battaglia contro due incrociatori leggeri italiani, il \"Bartolomeo Colleoni\" e il \"Giovanni dalle Bande Nere\": il primo fu affondato dai caccia, mentre il \"Sydney\" colp\u00ec il \"Bande Nere\", che riusc\u00ec ad allontanarsi. Dopo ulteriori azioni, il 30 dicembre fu restituito alla Royal Australian Navy.\nDopo un anno passato tra l'Oceano Pacifico e l'Indiano, nel novembre del 1941 il \"Sydney\" si trov\u00f2 a tornare da Sumatra a Freemantle quando, alle 16 del 19 novembre, a ovest di Shark Bay (Australia occidentale), not\u00f2 una nave mercantile a 20\u00a0km di distanza e la ingaggi\u00f2. Il mercantile, identificatosi come la nave olandese \"Straat Malakka\", era in effetti l'incrociatore ausiliario tedesco \"Kormoran\". Secondo la ricostruzione dei sopravvissuti del \"Kormoran\", il \"Sydney\" si avvicin\u00f2 fino a 1000 m dal presunto mercantile, e fu preso di sorpresa e colpito, quando l'equipaggio del \"Kormoran\" apr\u00ec il fuoco con i cannoni nascosti e con i siluri. La nave tedesca, gravemente danneggiata nello scontro, fu abbandonata: il \"Sydney\" affond\u00f2 e i 645 membri dell'equipaggio morirono tutti.\nResti del \"Sydney\".\nL'Australian War Memorial ospita l'unica traccia consistente mai ritrovata del \"Sydney\" prima del 2008, un battellino \"Carley\", chiaramente danneggiato da colpi di arma da fuoco, ritrovato in mare nove giorni dopo l'affondamento.\nIntorno al 6 febbraio 1942, un altro \"Carley\", contenente il corpo di un maschio bianco adulto, fu trovato sull'Isola di Natale, a 2.500\u00a0km dal luogo della battaglia. N\u00e9 il corpo n\u00e9 il battello furono identificati, sebbene sia possibile che entrambi provenissero dal \"Sydney\". I documenti che registravano il luogo di sepoltura del corpo furono distrutti durante l'occupazione giapponese dell'isola. Nell'ottobre 2006, un gruppo di ricerca ritrov\u00f2 il corpo con i resti di una pallottola calibro 9 mm Parabellum o il frammento di uno shrapnel nel cranio; malgrado ci\u00f2, non \u00e8 stato possibile collegare i resti al \"Sydney\".\nNel marzo 1943, un salvagente del \"Sydney\" fu trovato nei pressi di Comboyuro Point, Moreton Island, Queensland, sebbene sia possibile che sia stato perso prima dello scontro col \"Kormoran\".\nIl ritrovamento dei resti del Sydney.\nI resti del \"Sydney\" sono stati ritrovati il 16 marzo 2008, il giorno dopo il ritrovamento di quelli del \"Kormoran\". Lo scafo della nave, ancora intatto, si trova a 100 miglia dalla costa dell'Australia Occidentale; il fatto che la nave si trovi a grande profondit\u00e0 (2468 metri) e che contenga, verosimilmente, i corpi dei marinai deceduti rendono improbabile un suo recupero."}
{"id": "1651501", "revid": "123384535", "url": "https://it.wikipedia.org/wiki?curid=1651501", "title": "Le vent nous portera", "text": "Le vent nous portera \u00e8 una canzone del gruppo Noir D\u00e9sir pubblicata nel 2001, ed estratta dall'album \"Des visages des figures\".\nLa canzone racconta la storia di due personaggi inseparabili, le cui memorie si tramanderanno. Il titolo, tradotto in italiano, significa \"il vento ci guider\u00e0\".\nManu Chao partecipa a questa canzone suonando la chitarra.\nSi tratta del singolo di maggior successo della storia del gruppo avendo venduto pi\u00f9 di 900.000 copie.\nNe esistono numerose cover: una della cantante svizzera Sophie Hunger, contenuta nell'album \"1983\". Una seconda della band tedesca Element of Crime, dell'album \"Fremde Federn\", entrambe le versioni risalgono al 2010. Una terza \u00e8 stata realizzata da Cristiano De Andr\u00e9, dal titolo Il vento soffier\u00e0 e pubblicata nell'album Come in cielo cos\u00ec in guerra del 2013. Una altra versione \u00e8 di Felix Meyer &amp; Beppe Gambetta in tedesco (Der Wind tr\u00e4gt uns davon)"}
{"id": "1651506", "revid": "764447", "url": "https://it.wikipedia.org/wiki?curid=1651506", "title": "Piano Colombo", "text": "Il Piano Colombo \u00e8 un'organizzazione internazionale regionale che incarna il concetto di sforzo collettivo intergovernativo per rafforzare lo sviluppo economico e sociale dei paesi membri nella regione dell'Asia e del Pacifico. Il primo obiettivo di tutte le attivit\u00e0 del Piano Colombo \u00e8 lo sviluppo delle risorse umane.\nIl nome completo dell'organizzazione \u00e8 Piano Colombo per l'Economia Cooperativa e lo Sviluppo Sociale in Asia e Pacifico.\nStoria.\nL'organizzazione fu concepita dalla Conferenze dei ministri degli esteri del Commonwealth, svoltosi a Colombo, Sri Lanka (allora Ceylon), nel gennaio 1950 e varata il 1\u00ba gennaio del 1951. A questo incontro, un Comitato Consultivo stabil\u00ec di fornire una struttura dentro cui gli sforzi di cooperazione internazionale potessero essere promossi per aumentare gli standard di vita della popolazione nella regione. Inizialmente concepito per durare sei anni, il Piano Colombo fu esteso per molto tempo fino al 1980, quando fu prolungato indefinitamente.\nOriginariamente fu chiamato Piano Colombo per lo Sviluppo Economico Cooperativo nell'Asia del Sud e del Sudest. Crebbe da un gruppo di sette paesi del Commonwealth delle nazioni (Australia, Regno Unito, Canada, Ceylon, India, Nuova Zelanda e Pakistan) fino ad un'organizzazione internazionale di 25 membri, inclusi paesi fuori dal Commonwealth e appartenenti ad altre organizzazioni regionali come l'ASEAN e la SAARC. Quando adott\u00f2 una nuova costituzione nel 1977, il suo nome fu cambiato in Piano Colombo per la Cooperazione Economica e lo Sviluppo Sociale in Asia e Pacifico, per riflettere meglio la regione rappresentata e gli scopi delle sue attivit\u00e0.\nIl Piano Colombo fu istituito come un'organizzazione intergovernativa regionale per l'assistenza allo sviluppo economico e sociale della regione. \u00c8 basata sul concetto di associazione per il comune aiuto e l'autonomia nei processi di sviluppo con obiettivi le aree esistenti, sviluppo delle risorse umane e la cooperazione sud-sud. Mentre si riconosceva la necessit\u00e0 di un capitale fisico per promuovere la crescita, il Piano Colombo enfatizzava anche la necessit\u00e0 di aumentare il livello di abilit\u00e0 nell'assistenza e utilizzare il capitale fisico in modo pi\u00f9 efficiente. Nei primi anni, l'assistenza del Piano Colombo per la crescita dei paesi in via di sviluppo comprendeva sia il trasferimento del capitale fisico sia quello tecnologico oltre ad una forte componente di sviluppo di abilit\u00e0. Perci\u00f2, mentre le infrastrutture aeroporto, strade, ferrovie, dighe, ospedali, universit\u00e0, ecc. furono costruite nei paesi membri attraverso l'assistenza del Piano Colombo, un largo numero di persone furono simultaneamente gestite come infrastrutture ed economie in sviluppo.\nNel corso degli anni, mentre si affermava il concetto dello sviluppo delle risorse umane e della cooperazione sud-sud nelle questioni di sviluppo economico e sociale, il contenuto del programma del Piano fu cambiato per tenere conto delle necessit\u00e0 dei paesi membri in un ambiente economico in continuo cambiamento. Nei primi anni, i programmi di formazione avevano obiettivi a lungo termine mentre recentemente i programmi sono incentrati sulla fornitura di abilit\u00e0 avanzate e la condivisione di esperienze che aspirano ad arrivare alle migliori pratiche nei differenti campi delle attivit\u00e0 economiche e sociali come mezzi per una buona politica di sviluppo e di governo.\nI programmi correnti del Piano sono nell'area della formulazione di politiche pubbliche in un ambiente di economia globale e di mercato, nello sviluppo del settore privato come un motore primo per la crescita e nell'abuso e nella prevenzione della droga nei paesi membri. Il Piano Colombo provvede anche un'opportunit\u00e0 di sviluppo delle abilit\u00e0 per i tecnici nel medio periodo attraverso un altro dei suoi programmi: la Scuola Militare del Piano Colombo per l'Educazione Tecnica situata a Manila.\nMembri.\nI paesi membri del Piano Colombo sono attualmente 25:\nObiettivi.\nI principali obiettivi del Piano Colombo sono:\nOrganizzazione.\nI principali organi del Piano Colombo sono:\nFondi.\nI costi amministrativi del Consiglio e del Segretariato sono sostenuti allo stesso modo da tutti i paesi membri; invece i programmi di formazione sono finanziati volontariamente dai membri dell'organizzazione; sia da quelli in via di sviluppo sia da quelli che stanno emergendo. I paesi membri in via di sviluppo sono anche incoraggiati ad affrontare i costi locali ogni volta che i programmi di formazione sono tenuti nei loro paesi. Questi programmi sono anche finanziati da contributi provenienti da governi non membri, organizzazioni regionali/internazionali, fondazioni del settore pubblico e privato.\nProgrammi.\nIl Piano Colombo ha sei programmi:"}
{"id": "1651508", "revid": "200568", "url": "https://it.wikipedia.org/wiki?curid=1651508", "title": "Cubicolario", "text": "Il cubicolario, o cubiculario (dal latino: \"cubicularius\"), \u00e8, letteralmente, \"l'addetto alla camera da letto\". In origine, era cos\u00ec chiamato lo schiavo o il liberto addetto alla custodia della stanza da letto (il cubicolo, latino: \"cubiculum\") del padrone romano.\nCubicolario imperiale romano e bizantino.\nIn epoca imperiale il cubicolario dell'imperatore divenne col tempo il titolo di un particolare liberto dotato di ampi poteri in virt\u00f9 del proprio rapporto privilegiato con la persona dell'imperatore.\nTale funzione pass\u00f2 quindi direttamente in epoca medievale all'impero bizantino, dove quello di cubicolario divenne il titolo proprio di un alto funzionario della corte imperiale, strettamente legato al \"basileus\".\nCubicolario del papa.\nPresso la corte pontificia cubicolario o cameriere segreto sono i titoli propri degli addetti al servizio personale del papa. In questo distinti dai camerlenghi, addetti invece alla camera del tesoro. Attualmente gli assistenti personali del pontefice vengono detti aiutanti di camera.\nI cubicolari nell'arte.\nI cubiculari sono raffigurati in opere d'arte famose, come il \"Sogno di Innocenzo III\" di Giotto dove il papa ha presso di s\u00e9 due cubiculari che dormono a turno e il \"Sogno di Costantino\" di Piero della Francesca, dove il cubiculario veglia sul sonno dell'imperatore Costantino."}
{"id": "1651509", "revid": "155136", "url": "https://it.wikipedia.org/wiki?curid=1651509", "title": "Cubiculario", "text": ""}
{"id": "1651510", "revid": "599013", "url": "https://it.wikipedia.org/wiki?curid=1651510", "title": "Ivica Kralj", "text": "Carriera.\nPrima di andare a giocare in Russia, ha vestito le divise di Arsenal Tivat, (138 presenze), Jastrebac Ni\u0161, Porto (in Portogallo) e (nei Paesi Bassi).\nTra il 1996 e il 2002 ha vestito per 41 volte la maglia della Nazionale jugoslava, partecipando anche al e il ."}
{"id": "1651511", "revid": "121837", "url": "https://it.wikipedia.org/wiki?curid=1651511", "title": "Stella di pre-sequenza principale", "text": ""}
{"id": "1651525", "revid": "121176675", "url": "https://it.wikipedia.org/wiki?curid=1651525", "title": "Clive Barker's Jericho", "text": "Clive Barker's Jericho \u00e8 uno sparatutto in prima persona, uscito nel 2007 per Windows, PlayStation 3 e Xbox 360. La trama, horror, \u00e8 stata scritta dallo scrittore inglese Clive Barker.\nTrama.\nIl gioco segue le gesta della \"Squadra Jericho\", un gruppo di sette persone dotate di particolari poteri sovrannaturali; il loro compito \u00e8 quello di fermare Arnold Leach, un ex membro del gruppo di studi occulti che sta cercando di liberare il \"Firstborn\" (Primogenito), una creatura mitica creata da Dio prima dell'uomo, in grado di devastare l'umanit\u00e0.\nI membri della squadra Jericho devono affrontare i vari livelli del Pyxis e intraprendere un lungo viaggio a ritroso nel tempo che li porta a rivivere eventi come la Seconda guerra mondiale, le crociate, per raggiungere poi l'antica Roma e infine all'ultimo livello del Pyxis, la civilt\u00e0 sumera e il Primogenito stesso.\nModalit\u00e0 di gioco.\nDopo la prima fase di gioco, dove \u00e8 possibile controllare uno solo dei membri della squadra, il capitano Devin Ross, \u00e8 possibile scegliere in ogni momento chi utilizzare. Ogni personaggio ha delle abilit\u00e0 specifiche, oltre che due armi differenti che permettono di proseguire nella missione.\nPersonaggi.\nLa Squadra Jericho.\nEx veterano di guerra, \u00e8 stato trasferito al dipartimento occulto dopo che in un raid ha manifestato i suoi poteri. La sua abilit\u00e0 \u00e8 quella di guarire i suoi compagni, e in qualche modo riesce sempre a \"sentire\" la loro presenza; dopo pochi minuti di gioco sar\u00e0 ucciso da Arnold Leach, ma il suo spirito vivr\u00e0 nei corpi dei membri del team Jericho. Ha un carattere decisamente scettico verso l'occulto, che nemmeno il fatto di possedere lui stesso dei poteri \u00e8 riuscito a cancellare del tutto. Come arma utilizza il Patrioteer, basato sul fucile d'assalto G36 della Heckler &amp; Koch calibro 5,56 NATO che presenta come accessorio sottocanna un fucile a pompa semiautomatico calibro .12 basato sul M26 Modular Accessory Shotgun System.\nSecondo in comando, Jones \u00e8 pi\u00f9 un \"topo di biblioteca\" che un soldato. Il suo potere \u00e8 quello di trasferire la sua mente in quella di altri esseri, dalla quale pu\u00f2 esercitare a sua volta Pirocinesi, o gli incantesimi di sangue. di Churc. Inoltre ha una vasta conoscenza di storia, lingue e culture antiche, infatti funge sovente da intermediario quando la squadra ha bisogno di comunicare con i loro predecessori dei tempi remoti. Alla fine del gioco verr\u00e0 ucciso dal Primogenito. Presenta lo stesso equipaggiamento del capitano Devin Ross.\nBlack \u00e8 un cecchino dotata di poteri telecinetici. Viene da una situazione famigliare molto difficile, avendo subito a lungo abusi da parte del padre. Alla morte di quest'ultimo, decide di arruolarsi ancora giovanissima nell'esercito, diventando in breve uno dei migliori cecchini mai esistiti. Uno dei suoi due poteri \u00e8 quello di guidare un proiettile con la mente, l'altro di spostare oggetti che possono intralciare il cammino del team o di respingere i nemici in combattimento, potere che in seguito si evolver\u00e0 permettendole anche di dare fuoco agli oggetti. Ha una personalit\u00e0 molto forte e indipendente e vuole sempre avere il controllo della situazione. Condivide uno stretto rapporto di amicizia con Cole (anche se potrebbe essere qualcosa di pi\u00f9: Delgrado infatti la definisce apertamente come lesbica). Come arma utilizza un fucile di precisione completamente personalizzato basato sull'M110 prodotto dalla KAC, camerato per il 7,62 NATO. L'arma secondaria \u00e8 invece un lanciagranate basato sull'AG36 della Heckler &amp; Koch\nDi origine mista Chickasaw e Mestizo Delgrado \u00e8 l'artigliere pesante della squadra ed \u00e8 il membro pi\u00f9 forte fisicamente del gruppo. Delgado \u00e8 un Pirocineta che dopo aver offerto in sacrificio il suo braccio destro, pu\u00f2 evocare a suo piacere \"Ababinili\", uno spirito del fuoco che pu\u00f2 attaccare i nemici o proteggerlo dal calore. LE sue armi sono \"Pain\", una pistola calibro.50 semi-automatica, e \"Hells Keeper\", una mitragliatrice a nastro da 7.62-mm. Delgrado ha un carattere molto focoso e abbastanza arrogante, cosa che spesso lo fa entrare in contrasto con gli altri membri del gruppo, in particolare con Rawlings, e non accetta l'idea di sacrificarsi, anche per la salvezza del mondo. Sar\u00e0 grazie ad un suo discorso che la squadra decider\u00e0 di affrontare il Primogenito in campo aperto. Ha una relazione sentimentale con Church.\nChurch ha avuto un'infanzia molto complicata: apparteneva ad una setta cristiana dedita all'allevamento di serpenti (soffre infatti di Ofidiofobia), che la sfruttava a causa della sua capacit\u00e0 di creare \"miracoli\" col proprio sangue. Riesce poi a fuggire dall'insostenibile situazione in cui si trovava, ma i traumi del passato continueranno a perseguitarla ancora a lungo. Molto agile e veloce, Church predilige il combattimento ravvicinato, ed \u00e8 l'unico membro del team dotata di un'arma corpo a corpo, una leggendaria katana chiamata \"Nodachi\"; l'arma secondaria \u00e8 una pistola mitragliatrice basata sull'MP7 della Heckler &amp; Koch calibrata in 4,6 \u00d7 30\u00a0mm. La sua naturale agilit\u00e0 la rende la scelta ideale per attraversare luoghi impervi, o per sconfiggere particolari tipi di mostri. Ha due poteri, che evoca grazie al suo sangue: il primo pu\u00f2 bloccare i nemici, il secondo appicca il fuoco su di essi. Va sempre alla ricerca di emozioni forti, quindi tende subito a gettarsi nella mischia in combattimento; \u00e8 innamorata di Delgado.\nCole \u00e8 una cosiddetta \"hacker della realt\u00e0\": pu\u00f2 infatti manipolare spazio e tempo grazie a formule di matematica cabalistica e della teoria del caos. \u00c8 grazie a lei che il team viene rifornito di proiettili (\"riavvolge\" il tempo intorno ai caricatori) e sa che cosa sta succedendo. Come arma usa una mitraglietta calibrata in 5,7 x 28\u00a0mm basata sull'XM8, dotata di mirino telescopico in grado di evidenziare i punti deboli dei nemici ed \u00e8 l'esperta di esplosivi del gruppo, in quanto dispone di particolari granate a configurazione variabile. Pu\u00f2 rallentare temporaneamente lo scorrere del tempo oppure aumentare la potenza delle armi da fuoco dei compagni. Ha una personalit\u00e0 ossessiva compulsiva, dovuta anche ad una leggera forma di autismo, e diventa molto paranoica quando si tratta di computer, in particolare il terminale che porta attaccato al polso, mediante il quale attiva i suoi poteri. Ha uno stretto rapporto di amicizia con Black. Viene uccisa dallo stesso Primogenito alla fine del gioco.\nPredicatore dall'oscuro passato, Rawlings porta con s\u00e9 una coppia di Desert Eagle, \"Faith\" e \"Destiny\", che possono sparare tre diversi tipi di proiettili (normali, esplosivi e a frammentazione). Rawlings \u00e8 un potente esorcista, ed ha la capacit\u00e0 di resuscitare i compagni a distanza e pu\u00f2 maledire i nemici, trasferendo la salute da loro persa ai membri di Jericho. La sua personalit\u00e0 \u00e8 difficile da inquadrare, in quanto alterna sprazzi di cinismo tipicamente militare a discorsi di tipo teologico, ma dimostra sempre una fede incrollabile; ha inoltre uno spiccato senso dell'umorismo. Sembra che Rawlings sappia quale sia il destino finale della squadra Jericho, ed \u00e8 l'unico che lo accetta di buon grado, ma dopo un discorso con Delgrado, cambia idea e trova la forza per affrontare il Primogenito.\nI principali nemici.\nLichthammer era un'ufficiale nazista della Seconda Guerra Mondiale. Una sadomasochista con grandi capacit\u00e0 psichiche inviata dal governo tedesco con l'ordine di conquistare Al-Khali, dove insieme ai suoi soldati viene risucchiata nella Scatola dal Primogenito e trasformata in una mostruosit\u00e0, una macabra parodia di s\u00e9 stessa che incarna le sue perversioni: appare come una donna dal corpo devastato, con addosso ci\u00f2 che rimane di un'uniforme delle SS. \u00c8 capace di teletrasportarsi, leggere nelle menti altrui e controllarne il volere, esponendone i demoni interiori, le paure ed i ricordi. Viene catturata ed esorcizzata da Padre Rawlings e, infine, uccisa da Church.\nMateus St. Claire, era un vescovo vissuto al tempo delle crociate, molto devoto, ma soggetto a continue tentazioni carnali. Temendo per la salvezza della sua anima, consulta assiduamente la biblioteca pontificia, dove scopre un documento che attesta l'esistenza del Primogenito. Convinto che una creatura cos\u00ec simile a Dio abbia il potere di salvarlo, convince il papa Innocenzo III ad istituire una nuova crociata, ed \u00e8 lui il comandante della famosa \"Crociata dei fanciulli\"; una volta raggiunta Al-Khali, viene risucchiato nella Scatola, dove continua a pregare per la salvezza della sua anima, credendo di essere in Purgatorio. Appare vestito degli abiti vescovili, ed ha il volto coperto da una maschera; inoltre, levita sul terreno. Ha il potere di creare uno scudo impenetrabile, e rinchiudersi in un'enorme rosa nera, che poi fa esplodere, provocando danni devastanti. Una volta sconfitto, viene ucciso dai fantasmi dei bambini crociati, che lui stesso aveva condotto, prima alla morte, poi alla dannazione.\nVicus era il perverso governatore della provincia romana di Al-Khali, dove fu mandato dallo stesso imperatore Tiberio, per punirlo dei suoi eccessi, tra i quali orge e cannibalismo. L\u00ec, fu irretito dal Primogenito, e risucchiato nella Scatola, dove si dedic\u00f2 unicamente a feste e orge per tremila anni. Il suo aspetto \u00e8 quello di un uomo basso, calvo e immensamente grasso, con un'enorme cicatrice sul ventre e non porta vestiti. Attacca aprendosi il ventre e rilasciando un getto di sangue ed escrementi, estremamente tossici; per colpire meglio, combatte appeso a due ganci da macellaio. Inoltre \u00e8 affiancato da un enorme gladiatore immortale, che causa non pochi problemi alla squadra Jericho. Viene ucciso da Black.\nLeach era un membro della squadra Jericho, dotato di poteri di invocazione e percezione del karma, ma in realt\u00e0 non aveva nessuna intenzione di combattere per la salvezza dell'umanit\u00e0, ma cercava unicamente di risvegliare il Primogenito per ottenere potere. Una volta scoperto, il Dipartimento di Guerra Occulta eman\u00f2 la sua condanna a morte, ma Leach riusc\u00ec a scappare e fond\u00f2 la \"Setta dell'Estasi Cupa\", e insieme ai suoi nuovi accoliti semin\u00f2 distruzione in lungo e in largo per il mondo, in modo da accumulare molto karma negativo per aprire una breccia nella Scatola. Una volta nella Scatola, sacrifica tutti i suoi accoliti e si trasforma in un essere mostruoso, in grado di volare e subito dopo uccide Ross. La squadra non lo affronta mai nel gioco, ma comunque interferisce nelle operazioni di Jericho, specialmente con i templari, che lo credono l'Arcangelo Gabriele. Alla fine viene completamente prosciugato di ogni forza dal Primogenito, e decide infine di aiutare la squadra Jericho, sacrificandosi insieme al Primogenito, in modo da permettere al resto del gruppo di fuggire.\nIl Primogenito \u00e8 il primo tentativo di Dio di creare un essere simile a lui, ma vedendo in esso un potere troppo grande, e nessuna inclinazione spontanea per il bene o per il male, decise di distruggerlo, ma non ci riusc\u00ec; quindi lasci\u00f2 incompiuta la sua creatura, e la confin\u00f2 in un'altra dimensione. Tuttavia il Primogenito ha sempre cercato nel corso dei secoli di liberarsi, e successivamente vendicarsi degli uomini, che Dio aveva preferito a lui, e per sei volte un ordine di monaci guerrieri lo ha fermato. Ha le sembianze di un bambino di colore, di sesso sconosciuto, ma probabilmente \u00e8 una forma che ha scelto di assumere dopo aver osservato un incubo ricorrente di Ross (in un'operazione militare aveva accidentalmente ucciso un bambino). Il Primogenito \u00e8 immune alle armi convenzionali, pu\u00f2 circondarsi di uno scudo energetico impenetrabile, lanciare fulmini e ribaltare i poteri della squadra Jericho contro di loro. Viene sconfitto dalla squadra, ferito mortalmente da Church con la katana e ucciso definitivamente dal sacrificio di Leach.\nLe creature.\nCultista: Sono i nemici pi\u00f9 comuni nel gioco, essendo presenti in ogni livello. Sono molto veloci, aggressivi e abbastanza pericolosi, ma possono essere facilmente sconfitti, in particolar modo colpendoli alla testa; hanno due lame al posto delle mani, una pi\u00f9 grande dell'altra, e possono estroflettere la pi\u00f9 piccola tramite una corda inserita nel braccio, trasformandola in un vero e proprio arpione.\nCultista esplosivo: sono una variante pi\u00f9 lenta dei cultisti, ma estremamente pericolosi, in quanto si lasciano esplodere davanti alla squadra, con effetti letali se si viene colpiti in pieno. Possiedono anche un pericoloso uncino al posto della mano destra.\nCultista volante: molto simili nell'aspetto alla forma demoniaca di Leach, costituiscono una categoria degli avversari pi\u00f9 ostici di tutto il gioco: sono in grado di volare, e anche molto velocemente, cosa che li rende bersagli molto difficili da inquadrare, e un loro attacco in picchiata ha conseguenze spesso letali; possono colpire anche a distanza, lanciando le lame che hanno attaccate alle estremit\u00e0 delle ali.\nSoldati tedeschi: sono i nemici principali nel livello della Seconda Guerra Mondiale. Sono di corporatura molto massiccia e sono lenti, ma possiedono armamenti devastanti; ne esistono di tre tipi: i mitraglieri, dotati di una mitragliatrice Gatling attaccata al braccio destro che combattono a media distanza, gli incendiari, armati di lanciafiamme prediligono il confronto ravvicinato e infine i granatieri, forniti di mortaio, letali sulle lunghe distanze. Sono molto resistenti.\nTemplari: sono una versione corrotta dei templari che accompagnarono il vescovo Saintclaire ad Al-Khali. Hanno un aspetto simile ai cultisti, ma sono pi\u00f9 forti, e sono dotati di una lama estendibile al posto del braccio destro e di un'enorme ascia bipenne al posto di quello sinistro, che all'occorrenza pu\u00f2 fungere anche da scudo. Un colpo alla testa \u00e8 il modo migliore per liberarsi di loro.\nBalestrieri templari: armati di balestra, sono avversari molto ostici, poich\u00e9 attaccano nascosti e un colpo preciso delle loro balestre causa danni molto seri; tuttavia ricaricano lentamente, e sono praticamente inermi nel combattimento corpo a corpo.\nBambini fantasma: sono ci\u00f2 che resta dei bambini che fecero parte della \"Crociata dei Fanciulli\". In un primo momento sono semplici fantasmi, ma assumono subito consistenza e attaccano improvvisamente. Si spostano volando, e quindi sono difficili da colpire, dispongono di tentacoli che arrivano anche a notevole distanza e sono molto aggressivi. Il loro punto debole \u00e8 la loro scarsa resistenza, infatti dopo pochi colpi spariscono.\nBehemoth: senza dubbio i nemici pi\u00f9 grandi del gioco, i Behemoth sono giganteschi ammassi di carne dotati di braccia e una maschera di ferro che funge da volto; non si spostano praticamente mai, e i loro colpi non sono molto potenti, ma sono incredibilmente resistenti. Attaccano sparando un flusso di sangue tossico dalla bocca, che oltre a danneggiare i bersagli rilascia una nube di sangue vaporizzato che rende difficile prendere la mira con precisione.\nLegionari: presenti nel livello dedicato all'Impero Romano, i legionari sono tra i nemici pi\u00f9 pericolosi del gioco: possiedono enormi scudi praticamente impenetrabili, e usano giavellotti molto potenti, sia colpendo da vicino, sia da lunga distanza, lanciandoli con notevole precisione.\nGladiatori: combattenti di stazza gigantesca, i gladiatori sono devastanti sotto molti punti di vista: sono abbastanza forti da riuscire ad uccidere con un solo colpo, hanno una pesante corazza che conferisce loro una resistenza elevatissima, sono immuni alla maggior parte dei poteri della squadra Jericho e possono sia attaccare da vicino, mediante uno spadone fissato al loro braccio destro, sia da lontano, lanciando una sfera di acciaio incatenata al loro braccio sinistro. Tuttavia sono molto lenti e tendono ad attaccare solo un personaggio alla volta, il che li rende abbastanza facili da sconfiggere, almeno finch\u00e9 sono da soli.\nBehemoth ciechi: queste abominevoli creature hanno olfatto e udito sviluppatissimi, ci\u00f2 permette di compensare la loro cecit\u00e0. Sono enormi mostri dall'aspetto semi-umanoide che si muovono a quattro zampe, le loro origini sono sconosciute. Generalmente attaccano solo se avvertono la presenza dei nemici, quindi quando questi ultimi fanno troppo rumore o sono troppo vicini. Paiono molto stupidi. Sono armati di un grosso randello con cui possono sferrare colpi a volte letali.\nPupazzi sumeri: presenti nell'ultima parte del gioco, sono enormi golem di carne e pietra, formati dai resti dei cadaveri sumeri. Sono molto simili ai gladiatori presenti nel livello dei Romani sia per aspetto, sia per movimenti e anche per attacchi. Possono essere evocati solo dal demone sumerico Enlil. Sono molto difficili da battere\nDemoni sumeri: presenti nell'ultima parte del gioco, sono i nemici pi\u00f9 potenti in assoluto. In origine erano sacerdoti incaricati di chiudere la breccia, ma furono corrotti dal Primogenito e ora non sono altro che suoi strumenti. Sfruttano una vastissima gamma di attacchi; sono in tutto sei, combattono sempre in coppia.\nI Boss.\nKi: primo demone sumero che si incontra nel corso del gioco, lancia enormi e distruttive palle di fuoco sui nemici. Rimane sempre al centro di una grossa pedana ed \u00e8 vulnerabile a qualsiasi tipo di attacco, anche se \u00e8 molto resistente. Combatte in coppia con Ninlil.\nNinlil: durante tutta la durata dello scontro rimarr\u00e0 all'interno di un grosso macchinario di tortura simile ad una vergine di ferro, quest'ultimo \u00e8 fissato al soffitto ed \u00e8 in continuo movimento. Il macchinario si ferma solo per rilasciare il sangue del demone, che a contatto con il pavimento evoca un cultista.\nEnlil: combatte appeso a due ganci. Il suo unico attacco consiste nell'evocazione di diversi pupazzi sumeri direttamente ai suoi ordini. Combatte in coppia con Inanna.\nInanna: sar\u00e0 inoffensiva per la maggior parte dello scontro, ma sar\u00e0 al contempo invulnerabile. Attaccher\u00e0 quando si sentir\u00e0 direttamente minacciata, quindi dopo la morte del compagno Enlil. Attacca evocando gruppi di cultisti.\nNanna: trae potere dalle mosche, queste ultime nidificano nei vari cadaveri sparsi per l'intera area dello scontro. Pu\u00f2 spostarsi levitando a pochi centimetri dal terreno o teletrasportandosi. Pu\u00f2 attaccare lanciando sciami di mosche o evocando gruppi di cultisti. Finch\u00e9 \u00e8 protetto dalle mosche, qualsiasi attacco sar\u00e0 inutile. Combatte in coppia con Utu.\nUtu: \u00e8 praticamente identico a Nanna per quanto riguarda gli attacchi, le debolezze ed il comportamento. Cambia solo esteticamente."}
{"id": "1651531", "revid": "107514063", "url": "https://it.wikipedia.org/wiki?curid=1651531", "title": "Deportivo Alajuela Junior", "text": "Il Deportivo Alajuela Junior, conosciuto semplicemente come Alajuela Junior o Junior, \u00e8 stata la squadra riserve della societ\u00e0 calcistica dell'Alajuelense di Alajuela, in Costa Rica. Fu ammessa per la prima volta in un campionato federale nel 1933. \u00c8 ricordata poich\u00e9 nel breve periodo di permanenza in Primera Divisi\u00f3n condusse dei campionati migliori rispetto a quelli della societ\u00e0 \"madre\", guadagnando anche per due volte il titolo di \"subcampeon\", assegnato al raggiungimento del secondo posto in campionato.\nStoria.\nIl primo campionato disputato dal Junior in massima serie fu quello del 1933. La squadra termin\u00f2 quinta staccando di quattro punti l'Alajuelense, giunta ultima. In questo campionato si ricorda anche la vittoria ottenuta per 8-1 contro l'Ori\u00f3n, la migliore mai ottenuta da questa squadra.\nNel 1934 la squadra si trov\u00f2 a poter lottare per vincere il titolo nazionale: infatti la squadra riusc\u00ec a imporsi nel suo gruppo di qualificazione (il campionato della Costa Rica prevedeva due gruppi di qualificazione da cui sarebbero emerse le due finaliste del campionato), vincendo cinque partite su sei e lasciandosi alle spalle l'Alajuelense, l'Ori\u00f3n e il CS M\u00e9xico. In finale incontr\u00f2 il La Libertad con cui disput\u00f2 tre incontri (1-1, 0-0 e sconfitta per 1-0 i risultati). Purtroppo per la squadra, prima dell'ultima gara decisiva mor\u00ec il capitano Rafael Herra in un incidente, cos\u00ec la squadra non si present\u00f2 e fu sconfitta a tavolino per 1-0 perdendo la possibilit\u00e0 di vincere il campionato.\nL'anno successivo la squadra si piazz\u00f2 ancora una volta seconda, stavolta al termine di un campionato con girone all'italiana, staccata di tre punti dai campioni dell'Herediano. Tuttavia nel 1936 la squadra arriv\u00f2 ultima e retrocedette nell'antenata della Segunda Divisi\u00f3n, dove rimase fino al suo scioglimento."}
{"id": "1651540", "revid": "599013", "url": "https://it.wikipedia.org/wiki?curid=1651540", "title": "Dudu Cearense", "text": "Carriera.\nClub.\nEsordisce nel Cear\u00e1, squadra brasiliana omonima del suo Stato di nascita, e nel 2000 passa al Vit\u00f3ria, rimanendoci per 3 anni; in seguito Dudu si trasferisce in Giappone, al Kashiwa Reysol, per poi passare al CSKA Mosca nel 2005.\nNel 2008 si trasferisce all'Olympiakos.\nNel 2011 dopo tre anni trascorsi all'Olympiakos, il centrocampista fa ritorno in Brasile all'Atl\u00e9tico Mineiro per 1,1 milioni di euro.\nNazionale.\nDopo aver partecipato al Campionato mondiale di calcio Under-20 2003, di cui \u00e8 stato capocannoniere con altri tre giocatori, ha fatto parte della Nazionale di calcio brasiliana dal 2003, partecipando con essa alla vittoriosa Copa Am\u00e9rica 2004."}
{"id": "1651545", "revid": "2074539", "url": "https://it.wikipedia.org/wiki?curid=1651545", "title": "Graham Bonnet", "text": " \u00c8 noto per la sua militanza nelle band Rainbow, M.S.G., Alcatrazz, Impellitteri e Blackthorne.\nBiografia.\nGi\u00e0 attivo negli anni sessanta, fonda insieme a Trevor Gordon il duo \"The Marbles\". I due incidono vari dischi e un singolo, \"Only One Woman\", che nel 1968 arriva al quinto posto nelle classifiche inglesi.\nNegli anni settanta alterna la carriera solista a vari progetti discografici, e nel 1978 Ritchie Blackmore lo chiama nei Rainbow per sostituire Ronnie James Dio. Il sodalizio con Blackmore dura poco pi\u00f9 di un anno, giusto il tempo di registrare Down to Earth.\nL'anno dopo riprende la carriera solista accompagnato da musicisti di fama mondiale, per interromperla nuovamente nel 1982, quando entra a far parte del M.S.G., band con la quale registra \"Assault Attack\" nello stesso anno.\nNel 1983 fonda gli Alcatrazz, in cui militeranno giovanissimi, in periodi diversi, Yngwie Malmsteen e Steve Vai. Gli Alcatrazz sono attivi fino al 1986, poi Bonnet \u00e8 negli Impellitteri e, successivamente, nei Blackthorne con Bob Kulick, Seguiranno, poi, numerose collaborazioni con altri artisti e la rifondazione degli Alcatrazz e il rientro nel gruppo di Michael Schenker."}
{"id": "1651546", "revid": "1305772", "url": "https://it.wikipedia.org/wiki?curid=1651546", "title": "Wherever You Will Go", "text": "Wherever You Will Go \u00e8 un singolo del gruppo musicale statunitense The Calling, pubblicato il 26 marzo 2002 come primo estratto dal primo album in studio \"Camino Palmero\". \u00c8 il brano di maggior successo del gruppo, avendo raggiunto il terzo posto della Official Singles Chart nel Regno Unito e la quinta posizione della Billboard 200 negli Stati Uniti. Il singolo \u00e8 inoltre arrivato al primo posto in classifica in Italia.\nDescrizione.\nLa canzone fu scritta dai due compagni del gruppo: il cantante Alex Band e il chitarrista Aaron Kamin. Quest'ultimo ha spiegato in un'intervista:\nKamin ha poi fatto riferimento agli attentati dell'11 settembre 2001, accaduti pochi mesi dopo la pubblicazione di \"Camino Palmero\", affermando:\nVideo musicale.\nEsistono due videoclip del brano. Il primo \u00e8 ambientato in Messico. Il secondo, che \u00e8 quello pi\u00f9 popolare, \u00e8 stato invece girato presso il \"Los Angeles River\", dove il gruppo si esibisce mentre si svolge in sottofondo una storia d'amore giovanile. Una ragazza si fa tatuare il nome del suo ragazzo sulla propria spalla, ma quando poi trova quest'ultimo a letto con un'altra, si infuria e comincia a distruggere la maggior parte dei suoi beni. Alla fine del video, si vede lei con un nuovo fidanzato (interpretato da Drew Fuller) e un nuovo tatuaggio, mentre l'ex-ragazzo la osserva gelosamente dalla sua macchina, pur consapevole di esserselo meritato."}
{"id": "1651552", "revid": "196390", "url": "https://it.wikipedia.org/wiki?curid=1651552", "title": "Segretario generale del PCC", "text": ""}
{"id": "1651555", "revid": "205250", "url": "https://it.wikipedia.org/wiki?curid=1651555", "title": "Silvana Fucito", "text": "Biografia.\nCommerciante di vernici, per essersi opposta al racket camorrista, il suo negozio a San Giovanni a Teduccio venne dato alle fiamme il 19 settembre del 2002. Trova la forza di denunciare i suoi oppressori e diventa un simbolo nella lotta contro il pizzo a Napoli ed in tutta Italia. Da allora \u00e8 sotto scorta e costantemente impegnata nella lotta al pizzo dettata dai clan della camorra e presidente dell'Associazione \"San Giovanni a Teduccio per la legalit\u00e0\". Nell'occasione, la Squadra Mobile di Napoli oper\u00f2 l'arresto di una decina di appartenenti alla organizzazione camorristica locale. \nIl 30 aprile 2014 si \u00e8 dimessa dall'incarico per le vicende giudiziarie che hanno coinvolto lei e il marito Gennaro Petrucci arrestato dalla Guardia di Finanza con l'accusa di associazione a delinquere, emissione di fatture per operazioni inesistenti e simulazione di reato. A prendere il suo posto, Rosario D'Angelo, eletto nel pomeriggio all'unanimit\u00e0 dai presidenti delle 15 associazioni.\nRiconoscimenti.\nNel 2005 l'edizione europea del settimanale Time la inserisce nella lista dei 37 eroi europei, unica italiana insieme a Beppe Grillo.\nLa sua storia \u00e8 stata raccontata nella miniserie \"Il coraggio di Angela\" in onda su Rai 1 il 17 e 18 marzo 2008 e interpretata da Lunetta Savino."}
{"id": "1651561", "revid": "768068", "url": "https://it.wikipedia.org/wiki?curid=1651561", "title": "TOEFL", "text": "Il TOEFL (acronimo per \"Test of English as a Foreign Language\") \u00e8 una prova di esame che misura le capacit\u00e0 linguistiche inglesi di studenti che non sono di madrelingua inglese.\n\u00c8 richiesto principalmente da college e universit\u00e0 statunitensi, inglesi, canadesi, australiani in cui i corsi si svolgono in lingua inglese, ma anche da agenzie governative, organi internazionali e aziende per programmi di scambio o concessione di borse di studio. Assieme all'IELTS \u00e8 uno dei test pi\u00f9 utilizzati nel mondo per la valutazione del livello di competenza della lingua inglese come L2.\nTipi d'esame.\nNel corso del tempo sono state elaborate ed utilizzate tre tipologie differenti d'esame:\nStruttura dell'esame iBT.\nL'esame \u00e8 diviso in quattro parti in modo da testare le abilit\u00e0 linguistiche di comprensione e produzione sia scritta che orale, con una breve pausa nell'esame tra la sezione di comprensione e quella di produzione.\nSezione di comprensione.\nReading (comprensione scritta).\nConsiste nella lettura di tre o quattro passaggi lunghi ciascuno dalle 600 alle 700 parole, seguiti da relative domande a risposta multipla. I passaggi sono su argomenti accademici e materiale reperibile in volumi universitari.\nGli studenti devono rispondere a domande riguardanti:\nSono presenti 36-56 domande e la sessione dura 60-80 minuti a seconda del numero di passaggi.\nListening (comprensione orale).\nConsiste nell'ascolto di sei lunghi passaggi e relative domande a risposta chiusa. I passaggi consistono in due conversazioni tra studenti e quattro letture e poi discussioni su argomenti accademici.\nGli studenti devono determinare quali sono i dettagli principali.\nIn totale sono presenti 34 domande. La sessione dura 60 minuti.\nSezione di produzione.\nSpeaking (produzione orale).\nVerifica la capacit\u00e0 verbale linguistica dello studente e il grado di comprensione delle varie letture o conversazioni.\n\u00c8 divisa in due parti:\nIn totale sono presenti 6 domande. La sessione dura 20 minuti.\nWriting (produzione scritta).\nVerifica l'abilit\u00e0 di scrittura dello studente oltre all'abilit\u00e0 di comprendere letture e ascolti e di compararli.\n\u00c8 divisa in due parti.\nIn totale sono presenti 2 domande (o compiti). La sessione dura in totale 50 minuti."}
{"id": "1651563", "revid": "298445", "url": "https://it.wikipedia.org/wiki?curid=1651563", "title": "Partito Popolare Monarchico", "text": "Il Partito Popolare Monarchico ( - PPM) \u00e8 un partito politico portoghese fondato nel 1974 da vari gruppi che si opponevano all'\"Estado Novo\", nel contesto della Rivoluzione dei garofani.\n\u00c8 un piccolo partito monarchico con scarso supporto, che sostiene le pretese del Duca di Loul\u00e8 al trono, rifiutando quelle del Duca di Braganza Duarte Pio di Braganza. Il partito non era entrato in parlamento a seguito della sconfitta del cartello elettorale della \"Alleanza democratica\" di cui faceva parte, avendo preso lo 0,5 % dei voti. Sotto la guida di Gon\u00e7alo Ribeiro Telles (che poi lasci\u00f2 il partito), \nNel 2005 ha ottenuto due deputati all'Assemblea della Repubblica, eletti nelle liste del Partito Social Democratico, dopo un accordo con il loro leader, Pedro Santana Lopes."}
{"id": "1651565", "revid": "767487", "url": "https://it.wikipedia.org/wiki?curid=1651565", "title": "Nicolas Colladon", "text": "Biografia.\nFiglio di due coniugi francesi che nel 1536 si rifugiarono in Svizzera per motivi religiosi, studi\u00f2 teologia a Losanna e a Ginevra. Amico di Calvino, fu pastore a Vand\u0153uvres e a Ginevra e nel 1564 fu rettore dell'Accademia ginevrina dove, alla morte di Calvino, insegn\u00f2 teologia e, insieme con Teodoro di B\u00e8ze, nel 1565 scrisse una nota biografia del riformatore francese. Venuto in conflitto con i magistrati della citt\u00e0, si trasfer\u00ec nel 1571 a Losanna, insegnando nella locale Accademia."}
{"id": "1651569", "revid": "1543377", "url": "https://it.wikipedia.org/wiki?curid=1651569", "title": "Giovanna d'Acquapendente", "text": "Biografia.\nGiovanna e Francesco rimasero legati per 17 anni. \nDimor\u00f2 nel castello di Fermo con i figli finch\u00e9 Francesco fu signore della Marca d'Ancona.\nVisse poi coi figli nei castelli di Abbiategrasso, Lodi, Melegnano, Pavia, Binasco, prendendo parte a cacce, banchetti e cavalcate.\nDiscendenza.\nDiede a Francesco Sforza cinque figli di cui tre raggiunsero l'et\u00e0 adulta:\nAltre fonti riportano che fu madre anche di altri figli naturali di Francesco:\nDopo che il 14 ottobre 1441 Francesco spos\u00f2 Bianca Maria Visconti, questa prese sotto la sua protezione i figli naturali del marito."}
{"id": "1651571", "revid": "1318658", "url": "https://it.wikipedia.org/wiki?curid=1651571", "title": "Serginho Chulapa", "text": "Carriera.\nNazionale.\nCon la nazionale brasiliana ha partecipato a una Copa Am\u00e9rica (1979) e un mondiale (1982). In quest'ultimo \u00e8 titolare in tutte le gare segnando 2 reti contro la Nuova Zelanda e l'Argentina."}
{"id": "1651573", "revid": "2519", "url": "https://it.wikipedia.org/wiki?curid=1651573", "title": "Ciambellano", "text": "Ciambellano e camerlengo sono due titoli di origine medievale, ancora in uso presso alcuni ordinamenti politici moderni, che talvolta compaiono anche nelle forme Gran ciambellano o Gran camerlengo.\nI due termini condividono la stessa etimologia, e sono in genere considerati sinonimi.\nEtimologia.\nIl titolo di \"camerlengo\" deriva dal latino medievale \"camarlingus\", a sua volta corruzione, a partire dal franco \"kamerling\", del latino \"camerarius\", col significato di \"addetto alla camera\" (generalmente sottinteso \"del tesoro\" e \"del sovrano\"). Il significato del titolo e la funzione sono in parte confrontabili con quelle del cubicolario nel tardo impero romano, nell'Impero bizantino e nella Corte pontificia. Nelle lingue anglosassoni il titolo prende la forma di \"chamberlain\", parola che deriva dal francese \"chambellan\", da cui l'italiano \"ciambellano\".\nOrigine ed evoluzione.\nIl titolo nasce come impostazione di governo dei regni tra il V e l'VIII secolo, quando il potere politico era diviso tra il re e il maggiordomo di palazzo, in un rapporto paragonabile a quello, pi\u00f9 tardo, tra l'imperatore e lo \"Sh\u014dgun\" nel Giappone feudale. Generalmente con tali titoli si designa colui che amministra il tesoro e i beni dello Stato e l'amministrazione da lui retta prende sovente il nome di \"camera\". In passato, monasteri, cattedrali e citt\u00e0 medievali disponevano dell'incarico di ciambellano.\nParticolare importanza ha avuto il titolo di \"Grand Chambrier de France\": il Gran Camerlengo di Francia era uno dei grandi ufficiali e delle massime cariche della corona di Francia nell'epoca dell\"Ancien R\u00e9gime\", la carica conferiva anche titolo di nobilt\u00e0 ereditaria di massimo grado. . La carica francese fu soppressa nel 1545. Oltre al \"Grand Chambrier\", esisteva per\u00f2 anche la carica di \"Chambellan de France\" (\"grand chambellan\"), che era in origine il responsabile della camera da letto del re e divenne poi il custode del sigillo privato. Ed esistevano anche figure di rilievo inferiore come lo \"Chambellan de Normandie\", nonch\u00e9, alle dipendenze del duca di Berry, lo \"Chambellan de Poitou\" e lo \"Chambellan de Berry et Auvergne\". Anche il duca di Borgogna aveva alle sue dipendenze \"chambellans\" con analoghe incombenze.\nAncora oggi, il direttore finanziario della Corporazione della Citt\u00e0 di Londra \u00e8 chiamato \"ciambellano\" (in inglese \"Chamberlain of the City of London\")."}
{"id": "1651574", "revid": "767487", "url": "https://it.wikipedia.org/wiki?curid=1651574", "title": "SMS Cormoran (1909)", "text": "La SMS Cormoran (nota anche come SMS \"Cormoran II\" fu una nave corsara della Kaiserliche Marine che oper\u00f2 durante la prima guerra mondiale. Il nome significa \"cormorano\" in lingua tedesca. Fu la seconda nave a portare questo nome dopo un incrociatore leggero, il SMS Cormoran (1892)"}
{"id": "1651575", "revid": "29244", "url": "https://it.wikipedia.org/wiki?curid=1651575", "title": "Appendicularia", "text": ""}
{"id": "1651583", "revid": "599013", "url": "https://it.wikipedia.org/wiki?curid=1651583", "title": "Sasha Victorine", "text": "In passato, ha giocato per cinque stagioni in forza al Los Angeles Galaxy e per quattro ai Kansas City Wizards. Conta 4 presenze e una rete in Nazionale."}
{"id": "1651589", "revid": "963244", "url": "https://it.wikipedia.org/wiki?curid=1651589", "title": "Giuliana (nome)", "text": "Origine e diffusione.\nContinua il \"cognomen\" romano \"Iuliana\" o \"Juliana\", femminile di \"Julianus\", un patronimico che vuol dire \"appartenente a Giulio\", \"discendente di Giulio\", \"relativo a Giulio\" e via dicendo.\nOnomastico.\nL'onomastico si pu\u00f2 festeggiare in memoria di pi\u00f9 sante e beate, alle date seguenti:"}
{"id": "1651591", "revid": "47767", "url": "https://it.wikipedia.org/wiki?curid=1651591", "title": "Icrione, Isbaldo e Idorno", "text": ""}
{"id": "1651597", "revid": "1305772", "url": "https://it.wikipedia.org/wiki?curid=1651597", "title": "Lincroft", "text": "Lincroft sar\u00e0 un processore Intel alla base della quarta generazione della piattaforma pensata per il segmento dei sistemi ultra portatili UMPC, MID e Smartphone e, sebbene inizialmente previsto per il secondo trimestre 2009, \u00e8 stato poi rimandato alla prima parte del 2010. La nuova piattaforma si chiamer\u00e0 Moorestown e consentit\u00e0 a Lincroft di diventare il successore della CPU Silverthorne, alla base della precedente Menlow. Non \u00e8 ancora chiaro se per Lincroft e la sua piattaforma Moorestown verranno poi utilizzato gli stessi nomi commerciali introdotti con i rispettivi predecessori, ovvero, Atom e Centrino Atom.\nObiettivi di Lincroft.\nAl pari del predecessore Silverthorne, che \u00e8 stata la prima CPU ad essere stata sviluppata espressamente per l'integrazione nei sistemi ultra portatili UMPC e MID, Lincroft punter\u00e0 a rafforzare la posizione dominante di Intel in questo settore. Inoltre, grazie alle dimensioni particolarmente contenute che avr\u00e0 l'intera piattaforma, punter\u00e0 ad entrare anche nel segmento degli Smartphone, precluso al predecessore, non tanto per le dimensioni fisiche della CPU, quanto per le dimensioni del chipset Poulsbo, che viene realizzato a 130 nm e non pu\u00f2 al momento trovare spazio in tali dispositivi.\n\u00c8 da evidenziare che ancora una volta il nome commerciale \"Atom\" verr\u00e0 utilizzato da Intel anche per l'evoluzione del processore Diamondville, ovvero la particolare versione di Atom pensata per i sistemi desktop e mobile di fascia ultra economica, e che \u00e8 conosciuto attraverso il nome in codice di Pineview; si tratter\u00e0 di una CPU che vedr\u00e0 la propria architettura direttamente basata su quella di Lincroft, come del resto \u00e8 gi\u00e0 accaduto per Diamondville nei confronti di Silverthorne.\nCaratteristiche tecniche.\nIl predecessore di Lincroft, Silverthorne, ha portato con s\u00e9 una piccola rivoluzione nel settore dei dispositivi ultra portatili, in quanto \u00e8 stato espressamente sviluppato per l'integrazione in sistemi UMPC, e non derivato da progetti pensati per altri settori come quello Notebook. Lincroft ne porter\u00e0 con s\u00e9 una ancora pi\u00f9 rivoluzionaria in quanto sar\u00e0 una CPU del tipo System on a Chip (SoC) consentendo un ulteriore e deciso passo avanti nell'ottimizzazione generale dell'efficienza di tali sistemi.\nLincroft viene considerato un SoC in quanto integrer\u00e0 non solo il core di elaborazione (che sar\u00e0 un'evoluzione di quello alla base di Silverthorne e conosciuto come Bonnell), ma anche tutti gli altri sistemi, come il chipset, il sottosistema grafico e il controller di memoria RAM, in un unico chip a 45 nm, promettendo consumi fino a 20 volte inferiori rispetto alle soluzioni attualmente in commercio (appartenenti alla piattaforma di seconda generazione McCaslin e basate sul processore Stealey) e 10 volte inferiori rispetto ai sistemi ultra portatili basati sulla piattaforma che andr\u00e0 a sostituire, Menlow, e quindi sul proprio predecessore Silverthorne.\nLincroft verr\u00e0 poi affiancato dal chip Langwell che si occuper\u00e0 della gestione dell'I/O e che viene per questo indicato da Intel come un \"Communications Hub\". La connessione tra la CPU e il \"Communications Hub\" vedr\u00e0 l'abbandono del tradizionale bus in favore di un collegamento Direct Media Interface (DMI), gi\u00e0 utilizzato in passato da Intel per collegare northbridge e southbridge dei tradizionali chipset.\nLincroft anche per Apple iPhone?\nA ottobre 2007 era stato annunciato che forse nel 2009 la futura versione dell'Apple iPhone potrebbe essere basato sulla piattaforma Moorestown (e quindi sul processore Lincroft) al posto dell'attuale processore di tipo ARM, in modo da poter aumentare la durata della batteria e contemporaneamente offrire livelli prestazionali decisamente superiori agli attuali. Ovviamente questo richiederebbe la ri-compilazione del sistema operativo alla base dell'iPhone, operazione che peraltro Apple aveva gi\u00e0 affrontato nel 2006 con il suo macOS in seguito alla decisione di abbracciare l'architettura Intel per i suoi sistemi al posto di quella PowerPC di IBM.\nIl successore.\nIl successore di Lincroft dovrebbe essere Medfield, che sar\u00e0 ancora un SoC realizzato per\u00f2 a 32 nm e in grado di svolgere anche le funzioni di I/O in modo da non aver bisogno di essere affiancato ad un chip aggiuntivo come Langewell.\nDurante l'Intel Developer Forum che si \u00e8 svolto ad agosto 2008, Intel ha dichiarato di essere impegnata nello sviluppo di ben 15 progetti SoC, destinati a diversi settori di mercato e tra questi si pu\u00f2 citare anche il chip Canmore, presentato propri durante l'evento ma destinato ai dispositivi di elettronica di consumo."}
{"id": "1651603", "revid": "656701", "url": "https://it.wikipedia.org/wiki?curid=1651603", "title": "134 (numero)", "text": "Centotrentaquattro (134) \u00e8 il numero naturale tra il 133 e il 135. "}
{"id": "1651611", "revid": "123177894", "url": "https://it.wikipedia.org/wiki?curid=1651611", "title": "Primera Divisi\u00f3n de Costa Rica 1935", "text": "La Primera Divisi\u00f3n 1935, quindicesima edizione della massima serie del campionato costaricano di calcio, fu vinta dall'Herediano, al suo nono titolo. Per la prima volta una squadra, il CS Buenos Aires, retrocedette nell'antenata della Segunda Divisi\u00f3n.\nVi parteciparono sette squadre.\nLa formula ritorn\u00f2 ad essere quella del girone all'italiana comprensivo di andata e ritorno. La prima classificata avrebbe vinto il torneo mentre l'ultima e la penultima si sarebbero affrontate per evitare la retrocessione.\nAvvenimenti.\nNel 1935, anno del quindicesimo anniversario del campionato, si sperava di assistere ad una lotta tra le squadre \"storiche\": l'Herediano e il La Libertad. Mentre gli \"heredianos\" mantennero le aspettative vincendo il campionato e la \"Copa Estadio Nacional\" (coppa di lega vinta per 4-3 in finale sull'Ori\u00f3n) i \"libertos\" delusero e ad ostacolare la squadra di Heredia ci prov\u00f2 il Deportivo Alajuela Junior che stava diventando uno dei club pi\u00f9 popolari del paese.\nLa lotta fu dura ma alla fine la squadra di Alajuela dovette cedere fermandosi a quattordici punti come l'Ori\u00f3n contro i sedici dei rivali.\nCome in molti campionati dell'epoca si videro delle grandi goleade: le pi\u00f9 grandi furono quelle dell'Ori\u00f3n contro il CS Buenos Aires (8-2) e l'Alajuelense (8-0).\nLa federazione introdusse anche la retrocessione. Questo per evitare che alcuni club, come era successo, giocassero senza seriet\u00e0 sapendo di potere rimanere in massima serie anche l'anno successivo. Fu deciso che lo spareggio riguardasse ultima e penultima: in questo caso lo scontro fu tra l'Alajuelense e il CS Buenos Aires e fu vinto dai primi per 6-2."}
{"id": "1651612", "revid": "827882", "url": "https://it.wikipedia.org/wiki?curid=1651612", "title": "Cadine", "text": "Cadine \u00e8 una frazione della citt\u00e0 di Trento che conta 1.496 abitanti.\nAssieme a Baselga del Bondone, Candriai, Norge, Sopramonte, Vason e Vigolo Baselga forma la circoscrizione amministrativa numero 3 di Bondone di Trento.\nGeografia fisica.\nIl paese \u00e8 situato all'inizio della valle dei Laghi, lungo la strada statale 45 che da Trento conduce al lago di Garda. Il paese si trova a 6\u00a0km dal capoluogo di provincia.\nTerritorio.\nGeologia, idrografia e flora del territorio.\nCadine si trova all'interno della recentemente istituita riserva naturale integrale delle Tre Cime del Monte Bondone. Geologicamente l'area \u00e8 considerata carsica. I prossimali laghi di Terlago, cos\u00ec come quelli di Lamar, mancano ad esempio di emissari superficiali. L'acqua di questi bacini \u00e8 collegata invece da corsi d'acqua sotterranei che partono dalle sommit\u00e0 della Paganella e fuoriescono nei laghi di Lamar e Terlago, negli stagni di Zambana e di Vela, per poi confluire nel fiume Adige.\nNei pressi del lago di Terlago in localit\u00e0 Lido, si osservano polle d'acqua limpida fuoriuscire dalla terra e confluire al lago. In alcuni periodi dell'anno queste fonti sono sommerse e quindi poco individuabili. Sulle rive di entrambi i laghi di Terlago si osservano le cosiddette \"lore\", cavit\u00e0 che scaricano l'acqua del lago sottoterra.\nDal punto di vista naturalistico anche la flora e la fauna risultano meritevoli di menzione. I piccoli rilievi esposti a sudovest sono particolarmente xerici, non presentando acqua superficiale ed invece carsismi evidenti in rocce affioranti, che impediscono all'acqua di fluire in superficie. Le pendici del monte Bondone esposte a Nord sono invece ricche d'acqua, principalmente sotto forma di piccoli ruscelli e veri e propri torrenti. A pochi chilometri di distanza la piana di Terlago completa il quadro ambientale, poich\u00e9 ospita due grandi laghi ipertrofici, diversi stagni permanenti, fossi di campagna ed associazioni arboree ancora conservate e tipiche dell'area fondovalliva. Negli ambienti pi\u00f9 secchi e caratterizzati da carsismo si rinvengono boschi misti di latifoglie come la roverella, alternati a pinete di pino nero e pino silvestre. Nei boschi pi\u00f9 umidi si osserva il faggio e il castagno, nonch\u00e9 l'abete rosso, bianco e il larice. Di importanza primaria \u00e8 anche la presenza di alcune entit\u00e0 floristiche appartenenti alla famiglia delle Orchidacea.\nFauna del territorio.\nAnche la fauna \u00e8 abbondante e varia. L'orso bruno \u00e8 una presenza costante. Nella zona e nei territori limitrofi sono stati osservati diversi individui, sia adulti che giovani. \u00c8 presente il cervo, il capriolo e il camoscio, cos\u00ec come la lepre, il riccio, lo scoiattolo rosso, il ghiro, la faina, il tasso e la volpe. Risalgono a non molti decenni fa gli ultimi avvistamenti della lince e della lontra, riferiti all'area limitrofa ai laghi di Terlago, ora per\u00f2 ritenute estinte. Nella stessa area negli anni novanta si era stabilita una delle poche popolazioni trentine di nutria. La scomparsa della specie fu per\u00f2 rapida in quanto gli ultimi avvistamenti risalgono a prima del 2000. Di importanza comunitaria la presenza di alcune specie di toporagno del genere Sorex. Non particolarmente indagata la chirotterofauna, sebbene molto abbondante e diversificata. Tra gli uccelli pi\u00f9 interessanti si osserva l'aquila reale, il falco pellegrino, il nibbio bruno, la poiana e lo sparviere. Sono probabilmente presenti anche l'astore, il gufo comune e molti altri rapaci, sia diurni che notturni. \u00c8 presente l'airone cinerino, il merlo acquaiolo, il picchio verde e nero, la ghiandaia e il gallo forcello. Tra i sauri la lucertola muraiola, il ramarro e l'orbettino. Tra i serpenti il biacco nella sua variet\u00e0 carbonarius, il colubro d'Esculapio, la natrice dal collare e tessellata, la vipera aspide. Probabile la presenza della vipera marasso. Gli ambienti pi\u00f9 xerici meriterebbero invece maggiori attenzioni per verificare l'eventuale presenza del raro colubro liscio (Coronella austriaca) e del rarissimo colubro di Riccioli (Coronella girondica). Tra gli Anfibi \u00e8 facile incontrare la salamandra pezzata e il rospo comune. Lungo il torrente Vela si incontrano la rana verde e dalmatina. Probabile la presenza della rana alpina meno quella della raganella. Negli stagni delle aree limitrofe \u00e8 facile incontrare i tritoni alpestri e l'ululone dal ventre giallo. Tra i pesci, il torrente Vela ospita la trota di torrente, e, negli habitat adatti, lo scazzone. In queste acque non \u00e8 difficile incontrare anche il gambero di fiume. Tra gli artropodi, i lepidotteri e i coleotteri sono quelli presenti in maggior numero e variet\u00e0. Le aree umide ospitano anche una discreta odonatofauna.\nStoria.\nCadine si trova all'interno di una conca, protetta a nord dalle pendici della Paganella e a sud da quelle molto pi\u00f9 lievi del monte Bondone.\nI resti pi\u00f9 antichi che testimoniano la presenza dell'uomo nella zona sin alla preistoria, sono stati scoperti a met\u00e0 del secolo scorso, nei rilievi prossimi all'abitato, spesso proprio nelle zone sommitali e panoramiche, perch\u00e9 consentivano di avere un migliore e pi\u00f9 ampio controllo del territorio. Si tratta, non solo di resti di cocci e selci, ma anche di interi complessi abitativi sorretti da muri di pietra e costituiti da 4-5 unit\u00e0, ancora oggi ben conservate e visitabili. Si ritiene che i resti di alcuni strumenti in selce trovati nei pressi delle vicine Viote del Monte Bondone, costituiscano i resti pi\u00f9 antichi appartenenti all'uomo mai individuati nella zona. Si pensa che queste popolazioni provenissero dalla pianura Padana alla ricerca di nuove aree di pascolo.\nNel III secolo d.C. l'abitato di Cadine, insieme a quello di Vigolo Baselga, contava 150\u2013200 abitanti, mentre nel 700 la popolazione era costituita da sole 70-100 persone. Intorno al 1000 inizia per la zona un periodo di rinascita economica, che permetter\u00e0 a Cadine di raggiungere, intorno al 1250, il numero di abitanti registrato nel III secolo.\nStoricamente l'area \u00e8 sempre stata favorevole all'insediamento dell'uomo e al commercio, anche grazie alla sua posizione geograficamente strategica. Infatti, il paese \u00e8 situato in un punto di passaggio obbligatorio per chiunque voglia raggiungere la valle dell'Adige, e quindi l'abitato di Trento, provenendo dalla valle dei Laghi. L'unico altro punto di passaggio per le merci tra le due valli, si trova molto pi\u00f9 a sud e congiunge Nago a Mori, passando lunghe le sponde del lago di Loppio.\nDa comunit\u00e0 contadina con usi, costumi e tradizioni condivise, Cadine \u00e8 diventato, nel corso degli anni, un vero e proprio quartiere dormitorio della citt\u00e0 di Trento. Dalla fine degli anni novanta, il paese ha subito un forte incremento demografico, anche grazie alla costruzione di numerose nuove abitazioni.\nNel 1926 lo stato amministrativo territoriale sub\u00ec alcune modifiche con l'aggregazione dell'abitato all'interno del comune di Trento, insieme ai comuni di Cognola, Gardolo, Mattarello, Meano, Povo, Ravina, Romagnano, Sardagna, Villazzano e Sopramonte.\nMonumenti e luoghi d'interesse.\nArchitetture militari.\nPartendo da piazza Dante, con l'autobus urbano, in pochi minuti attraverso la suggestiva forra e la tagliata stradale Bus de Vela, si raggiunge il sobborgo di Cadine. Da questa localit\u00e0 si pu\u00f2 partire per una passeggiata panoramica attorno al monte Soprasasso.\nIl giro inizia in localit\u00e0 Fer de Caval (507\u00a0m) raggiungibile attraversando la zona artigianale in localit\u00e0 Coltura. Si possono osservare interessanti siti storici risalenti al 1914-1915, immediatamente prima dello scoppio della prima guerra mondiale e dell'entrata in guerra dell'Italia, come:\nIl panorama \u00e8 incredibilmente ampio e si apre sulla valle dell'Adige e gran parte delle montagne trentine.\nI punti panoramici sono:"}
{"id": "1651614", "revid": "124954834", "url": "https://it.wikipedia.org/wiki?curid=1651614", "title": "MILF", "text": "MILF \u00e8 un acronimo tratto dal linguaggio gergale anglo-americano composto dalle iniziali delle parole dell'espressione \"Mother I'd Like to Fuck\" (traducibile con \"madre che mi piacerebbe scopare\"). Il termine designa generalmente donne mature considerate ancora sessualmente appetibili.\nSignificato del termine.\nUn altro vocabolo spesso correlato ad esso \u00e8 \"cougar\", il quale indica una donna matura che si comporta come una \"predatrice\" sessuale nei riguardi di uomini molto pi\u00f9 giovani, in genere definiti \"toy boy\".\nAnche se nella pratica una stessa persona pu\u00f2 essere considerata sia una \"MILF\" che una \"cougar\", i due termini sottendono un punto di vista diverso se non proprio diametralmente opposto: nel primo caso quello degli uomini pi\u00f9 giovani di lei, i quali considerano la donna in questione ancora attraente e sessualmente desiderabile, nel secondo caso quello di chiunque la consideri, a prescindere dalla sua avvenenza fisica, un'attiva cacciatrice di maschi giovani. I due termini, quindi, non sono affatto sinonimi, anche perch\u00e9 una donna con pi\u00f9 di sessant'anni pu\u00f2 essere una \"cougar\" ma non rientra pi\u00f9 nella categoria anagrafica delle MILF bens\u00ec in quella delle \"grannies\" (\"nonnine\") o GILF. In ambito maschile (per lo pi\u00f9 omosessuale) \u00e8 anche usato il corrispettivo DILF, dove la D sta per \"daddy\".\nOrigine del termine.\nIl primo uso documentato della parola risale agli inizi degli anni Novanta quando comparve in alcuni newsgroup di Internet; gi\u00e0 nel 1995 un post scritto su Usenet definiva cos\u00ec le attraenti mamme fotografate su \"Playboy\". La signora Robinson, celebre personaggio del film \"Il laureato\" interpretato da Anne Bancroft, pu\u00f2 essere considerato il primo idealtipo di MILF.\nIl termine \u00e8 giunto alla notoriet\u00e0 in seguito al suo utilizzo in una battuta del film \"American Pie\" da parte di due ragazzi in riferimento a Jeanine, mamma del personaggio Stiffler impersonata dall'attrice Jennifer Coolidge. Nel doppiaggio italiano il termine \u00e8 stato reso con \"MIMF\", \"Mamma che Io Mi Farei\".\nUtilizzo nella pornografia.\nIl termine ha trovato una notevole diffusione nell'ambito della pornografia, in particolare quella diffusa via Internet: in questo ambito \u00e8 utilizzato per definire foto e video nei quali ci sono donne di et\u00e0 non pi\u00f9 giovanissima, ma neppure troppo avanzata (queste ultime vengono infatti classificate come \"granny\"), con evidente riferimento all'et\u00e0 in cui una donna di solito \u00e8 gi\u00e0 madre.\n Il riferimento implicito \u00e8 al termine slang () \"motherfucker\", che indica una persona tanto spregevole da avere rapporti sessuali con la \"propria\" madre (mentre MILF invariabilmente indica la madre di qualcun altro). Una delle situazioni tipiche che spesso caratterizza i porno MILF gioca sull'insoddisfazione o l'irrequietezza sessuale di una donna non pi\u00f9 giovanissima."}
{"id": "1651616", "revid": "599013", "url": "https://it.wikipedia.org/wiki?curid=1651616", "title": "Fran\u00e7a (calciatore 1976)", "text": ""}
{"id": "1651619", "revid": "1632387", "url": "https://it.wikipedia.org/wiki?curid=1651619", "title": "Celtic Woman", "text": "Le Celtic Woman sono un gruppo musicale composto da quattro ragazze irlandesi: le cantanti Megan Walsh, Mairead Carlin, Eabha McMahon e la suonatrice di violino Tara McNeill. Il repertorio del gruppo spazia dalla musica celtica alle canzoni moderne. Ad oggi, hanno i seguenti album: \"Celtic Woman\", ', ', ' e ', \",\" \"Home For Christmas\", Destiny e Voices Of Angels (oltre a varie compilation). Hanno inoltre intrapreso un gran numero di tour mondiali. Hanno fatto parte del gruppo, per periodi differenti, le cantanti Lisa Kelly, M\u00e9av N\u00ed Mhaolchatha, Chlo\u00eb Agnew, Deirdre Shannon, \u00d3rla Fallon, Hayley Westenra, Lynn Hilary, Alex Sharpe, Lisa Lambe, Rebecca Winckworth e la violinista M\u00e1ir\u00e9ad Nesbitt.\nAlbum.\nIl 15 settembre 2004, a Dublino, un loro concerto viene ripreso dalla stazione televisiva PBS. Organizzato dal produttore Sharon Browne, da Chairman &amp; CEO Dave Kavanagh e dal direttore musicale e compositore David Downes, questo concerto \u00e8 il primo ad essere trasmesso sulla PBS nel marzo del 2005 negli USA e in poche settimane il primo album \"Celtic Woman\" raggiunge la posizione numero 1 della classifica Billboard rimanendoci per 68 settimane.. Il live di Dublino \u00e8 stato pubblicato in DVD insieme all'album.\nLa pubblicazione del secondo album, \", il 19 ottobre 2006 fa scendere alla posizione numero 2 il loro primo album.\nAspettando la pubblicazione del terzo album, le Celtic Woman si esibiscono al Castello di Slane in Irlanda il 23 e il 24 agosto del 2006. Anche questo show viene mandato in onda dalla PBS nel dicembre dello stesso anno. L'album, intitolato \" \u00e8 pubblicato il 30 gennaio 2007 e come per l'album di esordio, la performance live viene pubblicata in DVD nello stesso periodo.\nIn risposta alla popolarit\u00e0 raggiunta con lo show al castello di Slane nel 2006, il 7 dicembre 2007, sempre la PBS manda in onda un concerto speciale delle Celtic Woman che eseguono brani contenuti nel loro secondo album .\nNel 2008 viene pubblicato \"\", una raccolta di canzoni tratte dagli album precedenti del gruppo contenente alcuni brani inediti o riarrangiati. Nello stesso anno esce anche l'EP \"A Celtic Family Christmas\" contenente quattro brani natalizi.\nNel 2010, dopo un anno di tourn\u00e9e, esce il nuovo album \"Songs From The Heart\", anch'esso accompagnato da un DVD e da uno speciale televisivo trasmesso alcuni mesi prima dalla PBS.\nNell'autunno dello stesso anno viene annunciato un nuovo album intitolato \"\", destinato a uscire nel mese di febbraio 2011 e disponibile originariamente solo agli spettatori PBS tramite donazione per sostenere la messa in onda degli special televisivi dedicati a \"Songs from the Heart\".\nPubblicato in edizione limitata, nel disco compaiono come cantanti Chlo\u00eb Agnew, Lisa Kelly, Lynn Hilary, M\u00e9av N\u00ed Mhaolchatha, \u00d3rla Fallon, Hayley Westenra e la violinista M\u00e1ir\u00e9ad Nesbitt.\nIl disco contiene principalmente brani gi\u00e0 pubblicati e ri-arrangiati e canzoni di colonne sonore tratte da film Disney, come Pinocchio e Mary Poppins.\nNel corso del 2011 il gruppo pubblica altri quattro dischi: una compilation esclusiva per il Giappone intitolata \"Believe\" (da non confondere con l'omonimo speciale dell'anno successivo) e contenente vari brani del gruppo pi\u00f9 l'inedito \"Princess Toyotomi\" registrato per l'omonimo film giapponese; un'edizione europea di \"Songs From The Heart\" con alcuni brani bonus; una compilation per la Francia intitolata \"An Irish Journey\" contenente un inedito e alcuni dei brani tradizionali incisi negli anni precedenti; una compilation natalizia dal titolo \"A Celtic Christmas\" con brani natalizi del passato e due inediti.\nNel settembre 2011 viene registrato un nuovo speciale televisivo con relativo album dal titolo \"Believe\", che viene portato in tour nella primavera 2012 e come d'abitudine ne viene tratto un album. Come per \"Songs From The Heart\", anche di questo disco viene pubblicata una versione europea con alcuni inediti fra cui il duetto con Chris de Burgh \"I'm Counting On You\".\nNell'ottobre 2012 viene pubblicato un nuovo album natalizio intitolato \"Home For Christmas\" che contiene principalmente brani tradizionali finora non registrati dal gruppo e alcuni brani del passato riarrangiati per l'occasione.\nIl 2014 vede la realizzazione dell'album \"Emerald: Musical Gems\" (come sempre abbinato ad un DVD filmato l'anno precedente) contenente diversi brani del repertorio del gruppo nuovamente registrati con le nuove vocalist e parzialmente riarrangiati.\nNel 2015 viene pubblicato \"Solo\", un album per celebrare il decimo anno del gruppo. Esso conterr\u00e0 dieci brani solisti tratti dai rispettivi album delle varie vocalist (ad eccezione di quelli di Alex Sharpe, Lisa Lambe e Susan McFadden, che invece sono tratti da album del gruppo). \"Solo\" non comprende alcun brano cantato da Deirdre Shannon n\u00e9 da Mairead Carlin.\nSempre del 2015 \u00e8 l'album inedito \"Destiny\", che vede la partecipazione delle new-entry Mairead Carlin ed Eabha McMahon oltre alla collaborazione della veterana M\u00e9av N\u00ed Mhaolchatha, che oltre al ruolo di vocalist ricopre anche quello di consulente creativa e vocal coach delle altre ragazze. Altra ospite dell'album \u00e8 la cantante tedesca Oonagh nel brano inedito \"T\u00edr na n\u00d3g\". Destiny \u00e8 inoltre il primo album del gruppo ad essere arrangiato da Gavin Murphy, subentrato a David Downes come direttore musicale del gruppo.\nNel 2016 viene pubblicato \"Voices Of Angels\" in collaborazione con l'Orchestra Of Ireland. Di nuovo sotto la direzione musicale di Gavin Murphy e con M\u00e9av N\u00ed Mhaolchatha come ospite in due brani, l'album contiene diversi cavalli di battaglia del gruppo riarrangiati in chiave orchestrale pi\u00f9 alcuni inediti. Inoltre, \u00e8 il primo album del gruppo al quale non ha partecipato M\u00e1ir\u00e9ad Nesbitt, attualmente concentrata sulla sua carriera solista e sostituita dalla nuova violinista Tara McNeill (gi\u00e0 apparsa come arpista nella band del DVD \"Destiny\").\nMembri.\nI membri dell'originale conformazione del gruppo sono Chlo\u00eb Agnew, \u00d3rla Fallon, Lisa Kelly, M\u00e9av N\u00ed Mhaolchatha, e M\u00e1ir\u00e9ad Nesbitt. Quando M\u00e9av rimane incinta nel 2005, Deirdre Shannon prende il suo posto nel tour, allontanandosi poi dal gruppo nel febbraio del 2006 e facendo quindi rientrare M\u00e9av, in tempo per registrare \"A New Journey\" e partire in tourn\u00e9e.\nIl secondo cambiamento \u00e8 annunciato il 6 settembre 2006, quando si annuncia che Hayley Westenra \u00e8 entrata ufficialmente a far parte delle Celtic Woman il 24 agosto. Westenra si alterna con M\u00e9av per il tour del 2007, dopodich\u00e9 torna alla propria carriera solista.\nIl 20 agosto 2007, \u00e8 annunciato che M\u00e9av avrebbe preso una pausa permanente dalle Celtic Woman per concentrarsi sulla sua carriera da solista. La cantante scelta per sostituirla, Lynn Hilary, appare per la prima volta il 10 ottobre 2007 a Estero, in Florida.\nNel dicembre 2007, Lisa annuncia di aspettare un figlio per il 2008, perci\u00f2 abbandona momentaneamente il gruppo, venendo sostituita da Alex Sharpe durante il tour per \"A New Journey\". Al rientro di Lisa, Alex ha in seguito sostituito \u00d3rla Fallon che ha a sua volta lasciato il gruppo per concentrarsi sulla sua carriera solista. Con questa formazione il gruppo ha intrapreso il tour Isle Of Hope nel 2009 e registrato il CD/DVD Songs From The Heart. Dopo il primo tour primaverile del nuovo show, nel 2010 Alex abbandona il gruppo per passare pi\u00f9 tempo con la sua famiglia. La formazione attuale comprende dunque per la prima volta non pi\u00f9 cinque ragazze ma solo quattro, e con questa linea il gruppo intraprende il suo primo tour in Australia. Nel mese di novembre viene annunciato che anche Lynn Hilary abbandona il gruppo per tornare in Irlanda e dedicarsi alla sua famiglia e alla sua carriera. Contemporaneamente viene preannunciato un nuovo tour in Nordamerica per lo show Songs From The Heart. Il 29 novembre 2010 viene presentata la nuova cantante Lisa Lambe, la quale debutter\u00e0 con le altre ragazze la sera del 16 dicembre 2010 a Lipsia, in occasione dell'annuale Gala di beneficenza di Jos\u00e9 Carreras. Nell'inverno 2011 Lisa Kelly annuncia tramite il sito ufficiale del gruppo la sua quarta gravidanza, durante la quale viene sostituita per il tour 2012 di Believe dalla cantante/attrice Susan McFadden. La McFadden resta anche per il tour natalizio del 2012 e per la tourn\u00e9e di Believe del 2013 divenendo membro integrante del gruppo. Nel sito ufficiale del gruppo Lisa Kelly viene spostata dai membri attuali (\"present\") agli ex-componenti (\"former\"). M\u00e8av N\u00ec Mhaolchatha, cinque anni dopo aver abbandonato il gruppo, ritorna temporaneamente come terza cantante solista nell'autunno 2012 per l'album \"Home For Christmas\". La collaborazione di M\u00e9av si limita a questa registrazione e, nell'estate del 2013, alle riprese del relativo DVD. Susan McFadden mantiene il suo posto nel gruppo per i concerti. Con questa formazione (Agnew, Lambe, McFadden e Nesbitt) le ragazze compariranno il 12 e 13 novembre 2012 come guest-stars nella soap opera americana Beautiful interpretando se stesse ed eseguendo due brani del loro repertorio. Il 6 agosto 2013 anche Chlo\u00eb Agnew (ultima vocalist della formazione originale) annuncia, tramite il sito ufficiale del gruppo, il proprio abbandono per dedicarsi a progetti solisti. Il 23 agosto viene presentata in sua sostituzione la cantante Mairead Carlin, prima vocalist delle Celtic Woman ad essere originaria dell'Irlanda del Nord. Per il tour Emerald del 2014 Lisa Lambe viene temporaneamente sostituita da Lynn Hilary per poi tornare col gruppo per il tour natalizio. Lynn Hilary torna nuovamente nel 2015 per sostituirla e intraprendere, insieme a Susan McFadden, M\u00e1ir\u00e9ad Nesbitt e Mairead Carlin, il 10th Anniversay Tour. Questo tour vedr\u00e0 vari altri avvicendamenti nella formazione volti a celebrare la storia del gruppo con la presenza di alcune delle vocalist che ne hanno gi\u00e0 fatto parte: nel mese di marzo si esibiscono M\u00e9av N\u00ed Mhaolchatha, Susan McFadden e Mairead Carlin. Ad aprile Lynn Hilary, Susan McFadden e Mairead Carlin. Maggio vede la formazione Lynn Hilary, Susan McFadden e Alex Sharpe. A giugno si esibiranno Susan McFadden, Alex Sharpe e Mairead Carlin. La violinista Mairead Nesbitt e Susan McFadden sono dunque le due sole costanti in questo tour. A partire dal segmento autunnale dell'Anniversary tour il ruolo di quarta vocalist viene assunto dalla new-entry Eabha McMahon, che insieme a Mairead Carlin far\u00e0 il suo debutto in video con il DVD \"Destiny\". Lo stesso DVD segna il ritorno nel gruppo di M\u00e9av N\u00ed Mhaolchatha (da qui in poi consulente creativa e vocal coach delle ragazze), inoltre appaiono come ospiti le cantanti Rebecca Winckworth (che si esibisce in un brano solista con l'arpa e si unisce al gruppo nel numero finale) e la tedesca Oonagh, che canta con le ragazze il brano inedito \"T\u00edr na n\u00d3g\". Dopo il segmento primaverile del Destiny Tour nel 2016, M\u00e1ir\u00e9ad Nesbitt (ultima delle fondatrici) abbandona il gruppo per dedicarsi alla sua carriera solista e viene sostituita da Tara McNeill sia in tour che nella registrazione del nuovo album Voices Of Angels.\nNel 2018, Susan McFadden viene temporaneamente sostituita da Alex Sharpe durante qualche tappa del tour estivo per poi ricomparire dopo qualche settimana. A fine estate, sul sito ufficiale delle Celtic Woman viene spostata ai membri passati e sul profilo Instagram presentata la nuova vocalist Megan Walsh.\nNel 2019, in un Q&amp;A Lisa Kelly e Chloe Agnew rivelano che dubitano ci possa mai essere una reunion con gli altri membri originari del gruppo, dicendo che ormai per loro le Celtic Woman sono un capitolo chiuso della loro vita, anche se indubbiamente il pi\u00f9 bello.\nQuando si chiede se le ragazze vadano d'accordo, Lisa Kelly risponde \"Andiamo d'accordo perch\u00e9 siamo molto differenti. Chlo\u00eb Agnew \u00e8 moderna, M\u00e9av N\u00ed Mhaolchatha \u00e8 razionale, \u00d3rla Fallon \u00e8 angelica e M\u00e1ir\u00e9ad Nesbitt \u00e8 energica.\""}
{"id": "1651621", "revid": "339392", "url": "https://it.wikipedia.org/wiki?curid=1651621", "title": "Carlo d'Orl\u00e9ans", "text": ""}
{"id": "1651626", "revid": "85709", "url": "https://it.wikipedia.org/wiki?curid=1651626", "title": "Giovanni d'Angoul\u00eame", "text": ""}
{"id": "1651628", "revid": "22475", "url": "https://it.wikipedia.org/wiki?curid=1651628", "title": "Robot NDR-113", "text": "Robot NDR-113 (\"The Positronic Man\"), \u00e8 un romanzo di fantascienza del 1992 scritto a quattro mani da Isaac Asimov e Robert Silverberg. \u00c8 la prosecuzione e l'ampliamento di una novella di Asimov intitolata \"L'uomo bicentenario\" (\"The Bicentennial Man\"), scritta nel 1976 in occasione del bicentenario degli Stati Uniti. Dal libro \u00e8 stato tratto il film \"L'uomo bicentenario\".\nAmbientazione.\nLa storia \u00e8 ambientata tra il 2005 e il 2205 in un mondo evoluto in cui un'umanit\u00e0 non del tutto libera da preconcetti e paure ancestrali sfrutta la robotica per ottenere prodotti in grado di sostituirla nei lavori pi\u00f9 degradanti. La Terra si \u00e8 naturalmente rigenerata, i mari sono tornati puliti e i boschi hanno riconquistato quegli spazi che gli agglomerati urbani avevano loro sottratto. La popolazione del globo terrestre si \u00e8 ridotta ad un miliardo, ma non a causa di guerre o carestie, ma grazie al decentramento operato verso gli altri pianeti o satelliti, divenute colonie estremamente progredite e abitate da generazioni di uomini di mentalit\u00e0 assai progressista.\nTrama.\nIl romanzo narra la lunga evoluzione intellettuale e strutturale di un robot positronico, testimone per duecento anni dell'evoluzione umana. Dotato di caratteristiche eccezionali per una macchina, NDR-113 (questo \u00e8 il suo numero di serie) diventa parte integrante della famiglia Martin dal giorno in cui Amanda, la figlia pi\u00f9 piccola di Gerald Martin, lo battezza con il nome di \"Andrew\".\nRobot insolito, Andrew manifesta doti artistiche e intellettuali estranee alla sua programmazione originale. Tali peculiarit\u00e0 emergono sempre pi\u00f9 nella coscienza di Andrew che inizialmente le interpreta come delle disfunzioni positroniche. All'interno della tenuta Martin il robot sviluppa, in modo del tutto spontaneo, capacit\u00e0 artistiche e abilit\u00e0 manuali; per far piacere alla \"Signorina piccola\" (cos\u00ec Andrew chiama Amanda Martin) Andrew elabora un piccolo ciondolo di legno destando lo stupore di Gerald. L'affetto che Amanda nutre per Andrew la spinge ad operare delle pressioni sul padre affinch\u00e9 quest'ultimo assicuri ad Andrew gli utili della vendita delle opere di legno da lui elaborate. Un robot con un conto in banca \u00e8 solo la prima delle stranezze che caratterizzeranno Andrew; nel corso dei decenni diventer\u00e0 \"robot libero\", scrittore, \"dottore\" e fondatore della protesiologia.\nLe sue stravaganze e le sue rivendicazioni dividono l'opinione pubblica. Gli anni trascorrono e i membri della famiglia Martin si susseguono fino ad arrivare all'ultimo discendente, Paul Charney, il quale si adopera affinch\u00e9 Andrew sia dotato di un corpo androide dall'aspetto umano. La coscienza di Andrew \u00e8 in continua crescita, cos\u00ec come il desiderio di avvicinarsi sempre pi\u00f9 all'essere umano. Elabora un progetto per realizzare organi e protesi umani che gli permettano di mangiare, bere e sudare. Tali innovazioni gli procurano riconoscimenti e lauree ad honorem, rispetto e stima; ma Andrew desidera di pi\u00f9: \"il genio che, con le sue creazioni, ha dato tantissimo all'umanit\u00e0\" vuole veder riconosciuto il suo status di uomo. Tale aspirazione lo conduce ad affrontare l'ultima \"miglioria\": quella che lo avrebbe reso mortale. Il giorno del suo duecentesimo compleanno Andrew \u00e8 ufficialmente dichiarato l'uomo bicentenario. Alcuni mesi dopo Andrew si spegne come prima di lui si erano spente tutte le persone a lui care."}
{"id": "1651631", "revid": "187795", "url": "https://it.wikipedia.org/wiki?curid=1651631", "title": "Casalini Brescia", "text": ""}
{"id": "1651635", "revid": "167080", "url": "https://it.wikipedia.org/wiki?curid=1651635", "title": "Triadi Gallesi", "text": ""}
{"id": "1651636", "revid": "2022334", "url": "https://it.wikipedia.org/wiki?curid=1651636", "title": "The Least We Can Do Is Wave to Each Other", "text": "The Least We Can Do Is Wave to Each Other \u00e8 il secondo album in studio del gruppo \"progressive\" inglese dei Van der Graaf Generator. In questo disco si afferma lo stile del gruppo, qui ancora in formazione a cinque elementi. Il titolo \u00e8 preso da John Milton, come viene spiegato da Peter Hammill nelle note al disco. La frase completa \u00e8 \"We're all awash in a sea of blood, and the least we can do is wave to each other\". Il disco risulta essere molto particolare, a causa di una musica che, sebbene ancora non del tutto matura, offre spunti molto interessanti, sia strumentalmente, che al livello di liriche, come nel caso della malinconica \"Refugees\". Tra i brani si segnalano la complessa \"After the flood\", il cui testo si riferisce alla fine del mondo, la romantica \"Out of my book,\" l'oscura \"White Hammer,\" trattante la caccia alle streghe, e l'ipnotica e orientaleggiante \"Boat Of Millions of Years,\" ispirata ai miti dell'antico Egitto.\nTracce.\nTesti e musiche di Peter Hammill, eccetto dove indicato."}
{"id": "1651638", "revid": "729019", "url": "https://it.wikipedia.org/wiki?curid=1651638", "title": "Aeroporto di Rio de Janeiro-Gale\u00e3o-Ant\u00f4nio Carlos Jobim", "text": "LAeroporto Internazionale di Rio de Janeiro-Gale\u00e3o , costruito nel 1952 nel quartiere di Ilha do Governador ed intitolato al musicista Ant\u00f4nio Carlos Jobim, \u00e8 il principale aeroporto internazionale di Rio de Janeiro, in Brasile.\nStoria.\nEdificato sull'Isola del Governatore, a circa venti chilometri dal centro della citt\u00e0, dal 1970 \u00e8 diventato il principale hub nazionale.\nCollegamenti con la citt\u00e0.\nLa struttura \u00e8 collegata con la citt\u00e0 da due arterie principali che smistano il traffico della metropoli. Per chi \u00e8 diretto verso la zona Centro e la zona sud, \u00e8 percorribile la Linha Vermelha, mentre invece per chi \u00e8 diretto verso la zona ovest di Barra da Tijuca \u00e8 consigliabile percorrere la Linha Amarela."}
{"id": "1651648", "revid": "767487", "url": "https://it.wikipedia.org/wiki?curid=1651648", "title": "Gli avvoltoi hanno fame", "text": "Gli avvoltoi hanno fame (\"Two Mules for Sister Sara\") \u00e8 un film del 1970 diretto da Don Siegel con Clint Eastwood e Shirley MacLaine.\nTrama.\nIl film si svolge durante l'Intervento francese in Messico (1862-1867).\nTre banditi hanno preso una donna e la vogliono violentare per poi ucciderla. La stanno per denudare del tutto, quando un uomo, dall'animo buono, dopo un avvertimento, li fa fuori salvandola dalle loro grinfie. La donna in verit\u00e0 \u00e8 una suora, di nome Sara, mentre lui si presenta come Hogan.\nArriva all'orizzonte la cavalleria francese e Sara afferma che la stanno cercando perch\u00e9 ha preso dei soldi per conto di un gruppo di messicani che vuole l'indipendenza del loro paese.\nDopo varie avventure, in cui Hogan rimarr\u00e0 ferito e Sara far\u00e0 vedere tutto il suo coraggio, si scopre che la \"suora\" in verit\u00e0 \u00e8, o quanto meno \u00e8 stata, una prostituta.\nI due, con l'aiuto degli uomini del villaggio, riusciranno a scacciare i francesi e ad andarsene insieme."}
{"id": "1651651", "revid": "144796", "url": "https://it.wikipedia.org/wiki?curid=1651651", "title": "John Evelyn", "text": "Biografia.\nI diari scritti da Evelyn corrispondono con quelli scritti da un altro grande scrittore dell'epoca, Samuel Pepys. I diari ci raccontano spaccati di vita quotidiana inglese e narrano eventi importanti dal punto di vista storico, come la morte di Oliver Cromwell, quella di Carlo II d'Inghilterra, il grande incendio di Londra e la grande peste di Londra. I due diaristi ebbero modo di confrontarsi vicendevolmente diverse volte.\nEvelyn nacque nella contea di Surrey da una famiglia produttrice di polvere da sparo nel 1620.\nLa sua opera principale \u00e8 il \"Diario\", nel quale descrive l'incendio e la peste che devastarono Londra nel 1665 e nel 1666. La narrazione si distinse per una certa oggettivit\u00e0, oltre per il ritratto di un uomo retto, spinto da idee entusiastiche, abituato a frequentare la crema della societ\u00e0 e pur tuttavia lontano dalla vita dissoluta tipica della sua epoca.\nNell opera che lo ritrae al \"National Portrait\" da parte del suo amico Robert Walker nella recensione \u00e8 scritto: ripete Seneca e \"The Importance of Preparing For Death\" come si pu\u00f2 vedere nel quadro di Walker.\nInsieme a Robert Boyle soprannominato \"Philaterus\" ovvero \"Amante della verit\u00e0\" ed altri studiosi fondarono prima l\"'Accademia Invisibile\" la quale nel 1660 divenne \"La Royal Society\" una delle pi\u00f9 prestigiose accademie ancora oggi di ogni sapere nei pi\u00f9 svariati ambiti, il loro motto oggi come allora \u00e8 \"nullius in verba\".\nAccanto a questi possiamo tranquillamente collocare anche la figura di William Dampier bucaniere esploratore e profondo conoscitore della navigazione che tanto diede all'Inghilterra;\nAnche il suo ritratto \u00e8 al \"National Portrait\" ."}
{"id": "1651652", "revid": "154326", "url": "https://it.wikipedia.org/wiki?curid=1651652", "title": "Duchi di Bragan\u00e7a", "text": ""}
{"id": "1651657", "revid": "2056951", "url": "https://it.wikipedia.org/wiki?curid=1651657", "title": "Skiroll", "text": "Lo skiroll (detto anche sci a rotelle, abbreviato \"skr\" fra gli appassionati) \u00e8 uno sport praticato soprattutto in estate su strade asfaltate, ma sono in commercio skiroll specifici che consentono la pratica di questo sport anche su strade sterrate. Gli attrezzi attualmente in commercio consentono di praticare questo sport in entrambe le tecniche: la tecnica classica e il pattinato (skating).\nSkiroll.\n\u00c8 formato da una coppia di aste a sezione rettangolare in lega leggera, ma anche in fibra di vetro-carbonio. La lunghezza delle barre varia da un minimo di 530\u00a0mm ad un massimo di 700\u00a0mm misurata dal centro della ruota anteriore a quello della ruota posteriore (interasse) ed \u00e8 in funzione della tecnica utilizzata (classica o pattinato).\nAlle estremit\u00e0 di ciascuna barra vengono fissate due ruote con copertura in gomma o materiale plastico (la larghezza delle ruote varia da 20\u00a0mm a 70\u00a0mm), montate su cuscinetti a sfera. Una coppia di attacchi per scarpe da sci di fondo e una coppia di bastoncini (sempre per sci di fondo) con punta in widia completano l'attrezzatura che permette la pratica dello \u201csci di fondo\u201d su strada asfaltata. Gli skiroll da skating (o pattinaggio) hanno due ruote per barra, mentre quelli per la tecnica classica possono avere due o tre ruote (una davanti e due dietro) per barra. Con il tempo lo skiroll \u00e8 divenuto specialit\u00e0 sportiva a s\u00e9 stante con l'effettuazione di gare competitive e amatoriali ed \u00e8 organo della FIS - International Ski Federation (Federazione Internazionale Sci), mentre in Italia \u00e8 disciplinato dalla F.I.S.I. (Federazione Italiana Sport Invernali).\nLa storia.\nLo skiroll \u00e8 nato per consentire agli atleti dello sci nordico di allenarsi in assenza di neve, i primi modelli sono stati costruiti intorno agli anni 1930. Lo skiroll si era gi\u00e0 molto evoluto nei paesi Scandinavi mentre in Italia veniva usato generalmente dagli atleti della squadra nazionale di sci di fondo. I primi modelli nati in Italia e immessi in commercio sono nati nell'officina di Fabio Crestani, un artigiano di Sandrigo (Vicenza) e avevano tre ruote pneumatiche per ogni telaio (una davanti e due dietro) con un diametro di 35 centimetri; i telai erano in ferro e snodati al centro per consentire di piegarsi verso l'alto ed agevolare il passo classico, unica tecnica dell'epoca. Con il passare degli anni lo skiroll \u00e8 diventato sempre pi\u00f9 un attrezzo perfezionato, che non viene pi\u00f9 utilizzato solamente per l'allenamento dei fondisti, ma anche per competizioni. Le prime gare al mondo sono state organizzate sempre in Italia e sempre per opera di Fabio Crestani, in provincia di Vicenza nel 1975 e gi\u00e0 nel 1979 nasce la Federazione Italiana Skiroll con la quale viene disciplinata la pratica di questo nuovo sport. La Federazione, oltre a creare i regolamenti, redige il calendario federale, che prevede vari Campionati Italiani e la Coppa Italia su pi\u00f9 prove. Le gare si suddividono nelle varie tecniche, che prevedono prove in salita, in piano, sprint e a staffetta. Nei primi anni della storia agonistica, venivano utilizzati prevalentemente skiroll a 3 ruote, sia per la tecnica classica che per lo skating, le ruote avevano un diametro di 100\u00a0mm, dotate di dispositivo antiritorno, il quale assicura la tenuta nella fase di spinta, simulando la tenuta della sciolina sulla neve. Successivamente, con l'avvento dello skating nello sci di fondo, ma \u00e8 quasi certo che lo skating sia nato prima proprio nell mondo dello skiroll, apparvero i primi attrezzi a due ruote, inizialmente con una lunghezza delle barre di 700\u00a0mm, che poi si ridussero fino all'attuale lunghezza minima di 530\u00a0mm. A livello internazionale ogni anno viene disputata la Coppa del Mondo articolata su pi\u00f9 prove in diverse Nazioni europee, e dall'anno 2000, ogni 2 anni, si disputa il FIS Rollerski World Championships (Campionato Mondiale).\nLe tecniche e alcuni tipi di passo.\nTecnica classica.\nCon la tecnica classica i passi pi\u00f9 comuni sono: \nPer la tecnica classica solitamente si usano skiroll con una lunghezza di 700\u00a0mm a due o tre ruote. Le ruote hanno una larghezza che varia da 40 a 70\u00a0mm se gli skiroll sono a due ruote, mentre \u00e8 di 20\u00a0mm per quelli a tre ruote. Sulle ruote deve essere montato il dispositivo antiritorno, preferibilmente sulle ruote anteriori.\nSkating.\nLa tecnica di pattinaggio (skating) \u00e8 molto simile al pattinaggio a rotelle:\nPer il pattinaggio si usano skiroll a due ruote con una lunghezza che varia da 530 a 600\u00a0mm. Per gli skiroll da gara le ruote hanno un diametro di 100\u00a0mm e si possono avere con tre differenti durezze della gomma (per l'asfalto asciutto e ruvido o bagnato viene utilizzata una gomma pi\u00f9 morbida).\nSkiroll combi per entrambe le tecniche.\n\u00c8 possibile praticare le due tecniche, con skiroll cosiddetti \u201ccombi\u201d. Questi tipi di skiroll di solito hanno una lunghezza di 600\u00a0mm con ruote di larghezza che varia da 40 a 70\u00a0mm.\nI bastoncini.\nLa caratteristica principale che i bastoni devono avere \u00e8 la leggerezza, ma non deve essere a scapito di una notevole resistenza. Per avere questi requisiti occorre un materiale come il carbonio. Mediamente la misura dei bastoni si calcola nel seguente modo:\nTecnica skating: 0,87 x altezza in cm\nTecnica Classica: 0,81 x altezza in cm\n\u00c8 altres\u00ec indispensabile avere i puntali in metallo duro (Widia), perch\u00e9 l'asfalto rovina irrimediabilmente il puntale da neve.\nAccessori.\nPer ridurre la velocit\u00e0 degli skiroll sono in commercio dei riduttori formati da un cuscinetto a sfere premuto contro la ruota anteriore da un bilanciere, la pressione esercitata viene controllata da una vite. Inoltre sugli skiroll \u00e8 possibile applicare dei copriruota o paraspruzzi in plastica. L'attacco della scarpa, cos\u00ec come le scarpe sono gli stessi usati comunemente per lo sci di fondo. Per la pratica di questo sport \u00e8 bene non sottovalutare la sicurezza personale ed \u00e8 fortemente consigliato, oltre che essere obbligatorio nelle gare, l'uso del caschetto protettivo."}
{"id": "1651661", "revid": "19933", "url": "https://it.wikipedia.org/wiki?curid=1651661", "title": "Paquim\u00e9", "text": ""}
{"id": "1651664", "revid": "120469894", "url": "https://it.wikipedia.org/wiki?curid=1651664", "title": "Ethereal wave", "text": "Ethereal wave (detto anche ethereal darkwave, etheric wave, o semplicemente ethereal) \u00e8 un termine con cui viene descritto un sottogenere di musica darkwave. Tipico di questo stile \u00e8 l'uso delle chitarre a creare uno sfondo musicale atmosferico, grazie anche all'uso di effetti come il riverbero e il delay; un'altra caratteristica di questo genere \u00e8 la voce sussurrata o una voce femminile lirica, spesso correlata a testi elaborati e dal contenuto esoterico.\nIl gruppo statunitense Siddal ha descritto questo genere come \"\u00abUn prodotto di influenze degli stili dei Cocteau Twins, dei Low, degli Slowdive, dei The Cure e dei Dead Can Dance, di vari stili di musica ambient, della chitarra, del sintetizzatore e dei ritmi sequenziali dello Shoegaze.\u00bb\"\nVi sono molti punti di contatto fra l'ethereal wave, lo shoegaze, e il dream pop, dal momento che gli artisti di questi stili sono stati influenzati da gruppi come i Dead Can Dance, i This Mortal Coil e i Cocteau Twins, come dai primi All About Eve e i Siouxsie and the Banshees.\nIl genere \u00e8 fortemente legato all'etichetta Projekt, tra le cui file sono presenti la maggior parte dei migliori e pi\u00f9 noti artisti della scena statunitense. Altre case discografiche correlate alla scena ethereal la Tess Records con i This Ascension e la Hyperium dei Chandeen."}
{"id": "1651686", "revid": "1437722", "url": "https://it.wikipedia.org/wiki?curid=1651686", "title": "Eros in concert", "text": "Eros in concert \u00e8 il primo disco dal vivo del cantautore italiano Eros Ramazzotti, pubblicato il 28 ottobre . L'album racconta e raccoglie le varie serate del tour europeo dell'album \"In ogni senso\". Nell'album sono presenti, oltre ai successi del cantante, anche i due brani inediti \"Seguimi\" e \"Ancora vita\". Il disco ha venduto oltre un milione di copie."}
{"id": "1651689", "revid": "6340", "url": "https://it.wikipedia.org/wiki?curid=1651689", "title": "Grottasong", "text": ""}
{"id": "1651690", "revid": "23117", "url": "https://it.wikipedia.org/wiki?curid=1651690", "title": "Dangerous world tour", "text": ""}
{"id": "1651692", "revid": "1543377", "url": "https://it.wikipedia.org/wiki?curid=1651692", "title": "Centro internazionale di documentazione sul mosaico", "text": "Il CIDM \u2013 Centro Internazionale di Documentazione sul Mosaico \u2013 \u00e8 una sezione del Museo d'arte della citt\u00e0 di Ravenna nata per promuovere la ricerca, lo studio e la valorizzazione della tecnica artistica del mosaico senza limiti tipologici, cronologici e geografici.\nIl CIDM nasce del 2003 da un progetto approvato e finanziato nell'ambito del Programma Europeo Interreg III A Transfrontaliero Adriatico, S.U.A. Siti Unesco Adriatici. \nTale programma ha visto la collaborazione dei seguenti partner: il Museo d'arte della citt\u00e0 di Ravenna - Comune di Ravenna, la Provincia di Ravenna, la Provincia di Ferrara, le Facolt\u00e0 di Conservazione dei Beni Culturali e di Lettere e Filosofia dell'Universit\u00e0 di Bologna, l'Istituto dei Beni Artistici Culturali e Naturali della Regione Emilia-Romagna, il Comune di Parenzo (Croazia), e la Soprintendenza Archeologica dell'Istria.\nIl CIDM \u00e8 un'organizzazione non profit che mette liberamente a disposizione informazioni, documentazioni e approfondimenti scientifici sulla storia e sulla tecnica del mosaico. Le informazioni sono redatte in forma di schede catalografiche coerenti con gli standard ministeriali italiani di censimento dei beni culturali (ICCD ed ICCU) e sono raccolte in database disponibili online.\nIl database del mosaico.\nIl database del mosaico \u00e8 costituito da schede catalografico-descrittive realizzate per rispondere alle specifiche esigenze di questa forma artistica. La strutturazione delle informazioni dello standard nazionale per i beni artistici e storici (OA), costituisce l'ossatura della scheda Mosaico. Gli standard dedicati ai reperti archeologici (RA), alle opere d'arte contemporanea (OAC) e alle fotografie (F) permettono l'integrazione di ulteriori dati. Per i beni immobili si sono prese in considerazione le schede di catalogazione dei bei architettonici (A), dei monumenti e dei complessi archeologici (MA/CA). \nLa scheda \u00e8 costituita dai seguenti paragrafi:\nUn apparato bibliografico accompagna ogni scheda compilata. Le informazioni bibliografiche e documentali sono redatte in conformit\u00e0 alle normative stabilite dall'Istituto Centrale per il Catalogo Unico (ICCU): codici ISBD M e NBM. Ogni voce bibliografica \u00e8 corredata di abstract."}
{"id": "1651701", "revid": "34971", "url": "https://it.wikipedia.org/wiki?curid=1651701", "title": "Ping sweep", "text": "Il ping sweep in informatica \u00e8 una tecnica molto usata dagli hacker (ma non solo) per determinare la mappa di una rete. Ci\u00f2 avviene tramite una sequenza di comandi ping su di un determinato \"range\" di indirizzi IP o blocchi di rete, in maniera tale da verificare quali sistemi siano attivi.\nEsistono differenti strumenti che permettono questa operazione, disponibili sia per sistemi UNIX, che Windows.\nUna delle varianti tra un software piuttosto che un altro, sta nel modo in cui effettua la scansione.\nInfatti, alcuni strumenti attendono la risposta da un sistema prima di continuare, altri invece mandano richieste parallele, diminuendo i tempi di scansione."}
{"id": "1651704", "revid": "2083096", "url": "https://it.wikipedia.org/wiki?curid=1651704", "title": "Musica \u00e8", "text": "Musica \u00e8 \u00e8 il quarto album del cantautore italiano Eros Ramazzotti uscito nella primavera del 1988 arrivato in seconda posizione in Italia e Svizzera, in quarta in Germania (rimanendo in classifica per 41 settimane), in quinta nei Paesi Bassi (rimanendo in classifica per 53 settimane) ed in decima in Austria.\nTracce.\nVersione con 5 tracce LP (DDD 461181 1) CD (DDD ZD 74503)\nVersione con 8 tracce CD Europa (DDD 259174)"}
{"id": "1651725", "revid": "320578", "url": "https://it.wikipedia.org/wiki?curid=1651725", "title": "Primera Division Costaricana 1935", "text": ""}
{"id": "1651728", "revid": "124377648", "url": "https://it.wikipedia.org/wiki?curid=1651728", "title": "Matthew Festing", "text": "Biografia.\nFiglio di Sir Francis Festing, maresciallo di campo dell'esercito britannico e capo di stato maggiore imperiale fra il 1958 ed il 1961, discende, per via materna, dalla famiglia Riddell di Swinburn Castle e dal beato Adrian Fortescue, un cavaliere di Malta martirizzato nel 1539. Dopo aver vissuto la sua giovinezza fra Malta e Singapore, dove il padre esercitava dei comandi, ha studiato all'Ampleforth College, storica scuola benedettina nello Yorkshire, e al St John's College di Cambridge, conseguendo la laurea in storia. Ha prestato servizio militare nei Granatieri, dove fino alla sua elezione a Principe e Gran Maestro, ricopriva il grado di colonnello della riserva. Esperto d'arte, inizia la sua carriera in una Casa d'aste internazionale.\nEntrato a far parte dell'Ordine di Malta nel 1977, \u00e8 diventato cavaliere professo di voti perpetui nel 1991. Ha ricoperto l'incarico di Gran Priore d'Inghilterra dall'anno in cui tale priorato fu ricostituito nel 1993. Ha promosso missioni umanitarie in Bosnia, Serbia, Croazia e Kosovo.\nL'11 marzo 2008 \u00e8 stato eletto 79\u00ba Principe e Gran Maestro del Sovrano Militare Ordine di Malta, succedendo a fra' Andrew Bertie, deceduto il 7 febbraio 2008.\nIl 24 gennaio 2017 ha rassegnato le dimissioni dall'incarico, a seguito di contrasti con la Santa Sede riguardo alla sospensione del Gran cancelliere dell'Ordine, Albrecht von Boeselager. Il giorno seguente papa Francesco ha accolto le sue dimissioni, formalizzate dal Sovrano Consiglio dell'Ordine il 28 gennaio successivo. Il 3 febbraio seguente l'ex Gran Maestro ha dichiarato a The Tablet che la situazione \u00e8 molto complessa e che l'affare non \u00e8 affatto concluso. Gli succede come Luogotenente interinale il Gran commendatore Ludwig Hoffmann-Rumerstein e successivamente come Gran Maestro Giacomo Dalla Torre del Tempio di Sanguinetto.\n\u00c8 deceduto il giorno 12 novembre 2021 a Malta, dove il 4 novembre nella concattedrale di San Giovanni di La Valletta aveva assistito alla professione dei voti di fra' Francis Vassallo, la prima nell'isola dal 1798. L'ultimo Gran Maestro morto nell'isola prima di lui era stato Emmanuel de Rohan-Polduc, nel 1797. Le solenni esequie sono state celebrate il 3 dicembre, nella concattedrale di San Giovanni di La Valletta, dal cardinale Silvano Maria Tomasi, delegato speciale presso il Sovrano Militare Ordine di Malta, e dall'arcivescovo di Malta Charles Jude Scicluna prima della sepoltura nella cripta sotto l\u2019altare maggiore che ospita i resti di undici Gran Maestri che guidarono l\u2019Ordine dal 1522 al 1623."}
{"id": "1651734", "revid": "22356", "url": "https://it.wikipedia.org/wiki?curid=1651734", "title": "Cefalaspidomorfi", "text": ""}
{"id": "1651743", "revid": "14698074", "url": "https://it.wikipedia.org/wiki?curid=1651743", "title": "Botswano", "text": ""}
{"id": "1651747", "revid": "125138022", "url": "https://it.wikipedia.org/wiki?curid=1651747", "title": "Segunda Divisi\u00f3n (Costa Rica)", "text": "La Segunda Divisi\u00f3n costaricana, conosciuta anche come Liga de Ascenso, \u00e8 la seconda serie del campionato costaricano di calcio. \u00c8 organizzata e amministrata dalla LIASCE (\"Liga de Ascenso\").\nOrganizzazione.\n\u00c8 suddivisa in due parti:apertura e clausura. La prima \u00e8 divisa in due gironi all'italiana le cui squadre si scontrano in gare di andata e ritorno. Al termine vi sono quarti di finale, semifinali e finale per decretare il Campione di Apertura.\nAnche la seconda parte \u00e8 divisa in due gironi con le squadre che disputano gare d'andata e ritorno per poi affrontarsi nei quarti, nelle semifinali e negli ottavi di finale al fine di determinare il Campione di Clausura.\nPer decretare il Campione Nazionale dell'Ascenso si effettua una partita tra le squadre campioni dei rispettivi tornei. La squadra vincitrice guadagna la promozione in Primera Divisi\u00f3n. Se una squadra vince sia il campionato di Apertura che quello di Clausura viene promossa direttamente.\nRetrocede invece in Tercera Divisi\u00f3n una squadra per girone. Queste sono quelle che, sommando le classifiche di Apertura e Clausura, risultano ultime.\nSquadre.\nStagione 2018-2019."}
{"id": "1651749", "revid": "1237825", "url": "https://it.wikipedia.org/wiki?curid=1651749", "title": "Amaro Ramazzotti", "text": "L'Amaro Ramazzotti \u00e8 un amaro italiano. Il marchio appartiene alla Pernod Ricard Italia, filiale italiana del gruppo multinazionale francese Pernod Ricard. Apprezzato e conosciuto in tutto il mondo, ha conquistato la leadership del mercato tedesco, diventando il primo marchio della categoria amari importato in Germania.\nStoria.\nL'Amaro Ramazzotti venne prodotto per la prima volta a Milano nel 1815. Nacque come \"Amaro Felsina Ramazzotti\" da una ricetta segreta di Ausano Ramazzotti (Bologna, 1791 - Milano, 1866), un farmacista bolognese trasferitosi a Milano agli inizi del XIX secolo. Fu il primo aperitivo a non avere il vino come base. \nNel 1848 Ramazzotti apr\u00ec un bar in Via Santa Margherita, dove si inizi\u00f2 a servire l'Amaro Ramazzotti.\nNel 1985 la societ\u00e0 fu ceduta al gruppo francese Pernod Ricard.\nNel 1994 lo stabilimento di Lainate fu chiuso e la produzione spostata negli stabilimenti di Canelli, in provincia di Asti.\nCaratteristiche.\nL'amaro viene ricavato dalla macerazione di almeno 33 variet\u00e0 tra erbe, spezie e radici. Il metodo di preparazione rispetta con costanza la ricetta originale del 1815, tuttora segreta. Tra gli ingredienti principali le scorze di arance di Sicilia, l'anice stellato, il cardamomo ed i chiodi di garofano, che vengono ridotti in polvere e miscelati con zucchero caramellato ed alcool. Presenta una gradazione alcolica del 30% nella versione classica e del 32% nella variante Ramazzotti Menta.\nNel 2010 Amaro Ramazzotti ha avviato un progetto equo-solidale in Kerala per l'acquisto di erbe e spezie al fine di sostenere i piccoli produttori locali e promuovere un modello alimentare rispettoso dell'ambiente, delle tradizioni e delle identit\u00e0 culturali.\nL'acquisto delle materie prime avviene attraverso la PDS Organic Spices - unit\u00e0 di produzione organica della ONG Peermade Development Society - garantendo loro, al contempo, un programma di formazione agraria, commerciale e finanziaria. Un progetto sviluppato insieme a due organizzazioni riconosciute a livello internazionale: l'ONG Planet Finance, attiva in 80 paesi con progetti di micro-finanza e l'impresa federale tedesca GIZ.\nNel 2012 \u00e8 stato dichiarato kosher.\nDegustazione.\nL'amaro \u00e8 principalmente consumato liscio o con ghiaccio, come digestivo dopo pasto. Pu\u00f2 essere degustato anche come aperitivo, con acqua gassata ed una fetta di limone.\nInoltre, alcuni cocktail utilizzano il prodotto come base:\nComunicazione.\nTra i valori veicolati dal brand, \u00e8 molto forte il legame con la citt\u00e0 di Milano, elemento presente in tutte le campagne pubblicitarie.\nTra queste, sicuramente la pi\u00f9 famosa \u00e8 quella che riprende il celebre slogan \"Milano da Bere\", coniato da Marco Mignani, utilizzato per lo spot tv del 1987.\nNel 2013 il sito viene aggiornato, in preparazione al prossimo 200\u00ba anniversario.\nTra il 1920 e il 1950, la comunicazione \u00e8 avvenuta attraverso locandine. A partire dal 1972, la comunicazione si \u00e8 trasferita anche in televisione con i primi caroselli. \nNel 1995, Amaro Ramazzotti insieme alle distillerie Branca e Montenegro, chiede ed ottiene una censura sullo spot tv delle Ferrovie dello Stato con testimonial Adriano Celentano. Motivo della disputa: un comportamento lesivo nei confronti dei produttori di amaro, dovuto ad un capostazione-figurante che sputa un amaro \"perch\u00e9 \u00e8 amaro\".\nRiconoscimenti.\nNegli anni ha ricevuto diversi riconoscimenti:"}
{"id": "1651751", "revid": "103483", "url": "https://it.wikipedia.org/wiki?curid=1651751", "title": "Triploide", "text": ""}
{"id": "1651752", "revid": "124686286", "url": "https://it.wikipedia.org/wiki?curid=1651752", "title": "Tempietto del Volto Santo", "text": "Il Tempietto del Volto Santo \u00e8 una edicola all'interno della cattedrale di Lucca. Eretto nel 1484 da Matteo Civitali (1436-1501), custodisce al suo interno il veneratissimo crocifisso detto Volto Santo di Lucca.\nStoria.\nFino al 1484 il crocifisso ligneo noto come Volto Santo di Lucca era custodito in una cappella laterale dedicata a San Sebastiano. Domenico Bertini, diplomatico, altissimo funzionario della corte Papale e mecenate, chiese la costruzione di un nuovo tempietto per la grande croce ed in tale occasione Matteo Civitali present\u00f2 un progetto piuttosto convenzionale, ispirato alle edicole di alcune chiese fiorentine. Aggiudicatosi il contratto, Civitali pot\u00e9 procedere con pi\u00f9 calma alla stesura di un progetto alternativo secondo le sue aspirazioni, che fu sottoposto al finanziatore dei lavori e approvato. La proposta struttura, pur di dimensioni minori rispetto al progetto iniziale (presumibilmente per non innalzare troppo il costo gi\u00e0 stabilito), fu accettata entusiasticamente dal committente, dal vescovo e dal clero della cattedrale. La spesa rimase contenuta in 750 ducati larghi, ma Civitali ottenne anche il possesso di un'abitazione in citt\u00e0. Il tempietto fu costruito nel 1484 e fu quasi completamente dorato in epoca barocca.\nGli edifici a pianta centrale erano uno dei temi pi\u00f9 amati dagli architetti del Rinascimento, sulla scorta dei grandi esempi classici. Per quanto praticamente tutti gli architetti dell'epoca abbiano lasciato disegni di piante centrali da cui traspare il grandissimo fascino che il tema esercitava sui tecnici, appare chiaro che la committenza non era interessata ad un edificio del genere, la cui forma non si prestava ad usi pratici o alla liturgia. Infatti gli unici edifici sino allora realizzati che declinano il tema in qualche modo sono il triconco con cupola della Cattedrale di Santa Maria del Fiore, che \u00e8 per\u00f2 saldato ad un tradizionale corpo basilicale, come \u00e8 anche il caso della michelozziana tribuna della Basilica della Santissima Annunziata e la rotonda di Santa Maria degli Angeli, iniziata nel 1437 ma lasciata incompiuta alla morte del Brunelleschi.\nDescrizione.\nLa costruzione si presenta come un recinto ottagonale in marmo policromo con aperture soltanto su tre degli otto lati, quelli rivolti ad est, nord e sud. Sugli otto spigoli si levano otto colonne rudentate su basi quadrate e sormontate da capitelli compositi. Questi inquadrano, sugli otto lati, aperture ad arco a tutto sesto, chiuse da grate in ferro battuto sui cinque lati rivolti ad Ovest-Nord-Sud e chiuse da specchiature di marmi policromi sui tre lati rivolti ad est. \nI capitelli sorreggono una tipica trabeazione nello stile del Civitali, un architrave suddivisa orizzontalmente in due da un sottile fregio ad ovoli e sormontata da un fregio continuo ornato da splendidi festoni di frutta legati con tenie, sostenuti agli angoli da mascheroni classicheggianti e al centro di ogni faccia da uno scudo con le armi del donatore. Al di sopra troviamo un altro cornicione aggettante di forme classiche. L'attacco dell'estradosso della cupola semisferica, coperta da squame multicolori e divisa da costoloni che continuano la partizione delle colonne, \u00e8 mascherato da frontoni ad arco di cerchio, ornati da un motivo a conchiglia. A coronare il tutto, una lanterna di forme ancora tardogotiche, slanciata come un pinnacolo. Intorno alla sua base, ancora il motto del Bertini.\nIl lato est centrale chiuso ospita uno dei capolavori della scultura del Civitali, la statua in marmo di San Sebastiano, in ricordo della cappella di San Sebastiano demolita per far posto al tempietto. Sotto il tronco d'albero cui il santo \u00e8 legato il motto del Bertini, UT VIVAM VERAM VITAM; al di sotto in un cartiglio-firma viene orgogliosamente ricordata la ricollocazione del volto santo e della immagine di san Sebastiano interamente a spese del Bertini, che si intitola segretario vaticano e conte, e per opera del Civitali.\nNella specchiatura chiusa immediatamente a sinistra \u00e8 collocato un tondo in marmo con il ritratto del donatore e la data. In quella a destra, anch'essa chiusa, troviamo il suo stemma, il gallo che becca da una spiga, al di sotto un'altra firma dell'artefice.\nAl centro della cappella, addossato sul lato est, troviamo la croce lignea di 2,24 per 2,65 metri, nota come Volto Santo di Lucca."}
{"id": "1651753", "revid": "767487", "url": "https://it.wikipedia.org/wiki?curid=1651753", "title": "La nuova macchina di Mike", "text": "La nuova macchina di Mike (\"Mike's New Car\"), noto anche come La nuova auto di Mike o L'auto nuova di Mike \u00e8 il settimo cortometraggio d'animazione distribuito dalla Pixar Animation Studios, diretto da Pete Docter e Roger L. Gould. \u00c8 il primo corto Pixar ad essere spin-off di un lungometraggio.\nAlla 75\u00aa edizione degli Oscar ha ricevuto una candidatura nella categoria Miglior cortometraggio d'animazione.\nTrama.\nIl cortometraggio inizia con Mike Wazowski che porta James Sullivan fuori da casa sua e gli mostra la sua nuova auto. James sostiene che non fosse necessario cambiare l'automobile vecchia, ma Mike gli spiega che \u00e8 molto pi\u00f9 veloce in quanto ha sei ruote motrici. Mike invita Sulley a salire e, siccome Sulley sta stretto, gli spiega che la posizione dei sedili \u00e8 regolabile, ma al momento di mettersi le cinture Mike non riesce a tirare la sua e si scaraventa da solo fuori dall'auto; James, vedendo tutti quei pulsanti, ne schiaccia uno a caso, aprendo il cofano; continuando l'auto si dimostra sempre pi\u00f9 difficile da controllare per colpa di tutte le funzioni disponibili. Finalmente Mike, riuscito ad entrare, preme il pulsante giusto e tutto si ferma, poi manda via James dopo che questi ha rotto lo specchietto retrovisore interno dell'auto mentre lo aggiustava e parte alla massima velocit\u00e0; facendo questo si schianta e si vedono le sei ruote rotolare davanti a James. James sorpreso dice che l'airbag non ha funzionato. A quel punto Mike viene sparato via dall'auto grazie all'airbag, e dopo essere stato preso da Sulley al volo dice che gli manca la vecchia macchina."}
{"id": "1651755", "revid": "287204", "url": "https://it.wikipedia.org/wiki?curid=1651755", "title": "Trieste Tuffi", "text": "La Trieste Tuffi \u00e8 un'associazione sportiva dilettantistica iscritta alla Federazione Italiana Nuoto che opera a Trieste dal 2004. Opera sia sotto sia sotto l'aspetto dell'attivit\u00e0 giovanile, sia in quello pi\u00f9 prettamente agonistico, con oltre cento giovani seguiti da sette allenatori.\nDal lato agonistico la societ\u00e0 ha vinto sei scudetti totali nel campionato italiano (di cui cinque nel femminile e uno assoluto), vari titoli individuali assoluti e di categoria, con atleti e tecnici che hanno preso parte a olimpiadi, campionati mondiali e europei.\nIl presidente della societ\u00e0 in carica \u00e8 Fulvio Belsasso."}
{"id": "1651762", "revid": "991694", "url": "https://it.wikipedia.org/wiki?curid=1651762", "title": "Battaglia del fiume Assinaro", "text": ""}
{"id": "1651770", "revid": "319470", "url": "https://it.wikipedia.org/wiki?curid=1651770", "title": "Sneaker Pimps", "text": "Gli Sneaker Pimps sono una Electropop band inglese formatasi a Hartlepool in Inghilterra nel 1995. Hanno ottenuto la fama grazie al loro primo lavoro Becoming X del 1996 e nello specifico grazie ai singoli \"6 Underground\" e \"Spin Spin Sugar\" e \"Tesko Suicide\" dallo stesso album.\nStoria.\nLa band \u00e8 stata fondata da Chris Corner e Liam Howe (entrambi ex DJ), i quali reclutarono Kelli Dayton gi\u00e0 nei Lumieres (attualmente conosciuta con il nome di Kelli Ali) come voce principale.\nIl loro album di debutto del 1996, Becoming X, fu un successo mondiale sulla scia della popolarit\u00e0 del trip-hop, fu pubblicato dalla Virgin America e vendette milioni di copie. In seguito partirono per un tour durato due anni, in parte assieme agli Aphex Twin. Nel 1998 usc\u00ec un album di remix, Becoming Remixed.\nIl singolo 6 Underground ebbe il maggiore successo ed \u00e8 stato in seguito utilizzato in numerosi film e show televisivi tra cui \"Il Santo\", \"The Watcher\", \"Giovani, pazzi e svitati\", \"Il risolutore\", \"Cruel Intentions - Prima regola non innamorarsi\", \"Nemico pubblico\", e \"Dogtown and Z-Boys\".\nDopo il primo lavoro, la band ritenne che i demo per il secondo, nelle quali era Chris a cantare, si adattassero meglio alla sua vocalit\u00e0 per il suono pi\u00f9 grezzo e i testi molto personali. Combinato con la paura di essere troppo identificati con la corrente del Trip Hop (come i Portishead), a Kelli Dayton fu inaspettatamente chiesto di lasciare il gruppo.\nIl secondo album \"Splinter\" del 1999 e il terzo \"Bloodsport\" del 2002 non seppero ripetere il successo iniziale e la band scivol\u00f2 verso l'anonimato fino al 2003, anno in cui il sito della band annunci\u00f2 una mutazione di stile e il lancio del nuovo progetto di Chris Corner's denominato IAMX..\nUn quarto album non and\u00f2 oltre la registrazione di alcune demo ma alcune tracce sono state utilizzate da Corner per i primi due lavori di IAMX. Sebbene il sito della band avesse anticipato l'uscita di nuovo materiale come Sneaker Pimps e la riedizione in 5.1 Surround Sound dei primi due album, nulla ebbe seguito e i musicisti si dedicarono totalmente ai loro progetti individuali.\nNel 2015 Liam Howe ha fatto trapelare la possibile uscita del quarto album come Sneaker Pimps, aprendo anche un nuovo account Twitter come Sneaker Pimps. Corner ha precisato che sarebbe stato interessato a patto che lo fossero anche gli altri componenti in egual misura.\nProgetti paralleli.\nChris Corner ha pubblicato quattro album da solista sotto il nome di IAMX:\nKiss + Swallow nel 2004, The Alternative nel 2007, Kingdom of Welcome Addiction nel 2009 e Volatile Times nel 2011, pi\u00f9 un live nel 2007 e una raccolta di remix nel 2010. Ha anche cantato come guest act nei TIT Jackson e per i Moonbootica, \u00e8 stato anche il produttore per i Robots in Disguise.\nHa collaborato anche con Sue Denim dei Robots in Disguise sotto il nome di Sibling.\nJoe Wilson ha formato i Trash Money con Chris Tate nel 1999 e suona dal vivo con i Client.\nLiam Howe ha registrato i suoi lavori sotto il nome di The Zip e ha prodotto i Free Repeater.\nDavid Westlake attualmente suona la batteria nei Trash Money ha registrato alcune sessioni per Natalie Imbruglia, Mediaeval Baebes, Zero-G e suona la batteria nel tour degli Ultrafox. La band inoltre ha remixato e prodotto altri artisti sotto il nome di Line of Flight.\nIn aggiunta gli Sneaker Pimps hanno collaborato con Marilyn Manson per il singolo del 1997 \"Long Hard Road Out of Hell\".\nMembri.\nIn studio si scambiavano spesso i ruoli tra di loro, ma durante i live la formazione tipo era:\nAltre note:"}
{"id": "1651787", "revid": "1123126", "url": "https://it.wikipedia.org/wiki?curid=1651787", "title": "Chiesa cattolica siro-malabarese", "text": "La Chiesa cattolica siro-malabarese \u00e8 una Chiesa arcivescovile maggiore cattolica \"sui iuris\" di rito siriaco orientale con comunit\u00e0 in India, in particolare sulle coste del Malabar che dal 1954 fanno parte del Kerala (dov'\u00e8 nata), e negli Stati Uniti d'America. La sede arcivescovile maggiore \u00e8 retta da George Alencherry.\nStoria.\nDall'antichit\u00e0 al XVI secolo.\nFin dal IV secolo la Chiesa del Malabar era legata da consolidati rapporti con la Chiesa d'Oriente. Entro il VII secolo era stato adottato ufficialmente il rito siriaco orientale. Dalla Mesopotamia arrivava periodicamente un vescovo incaricato di governare la comunit\u00e0 cristiana malabarese. La guida della Chiesa era formalmente nelle mani dei vescovi, i quali per\u00f2, non conoscendo la lingua locale (il malayalam), si limitavano a presiedere le celebrazioni liturgiche (in siriaco), affidando l'amministrazione della diocesi ad un sacerdote locale che aveva il titolo di arcidiacono.\nIl portoghese Vasco de Gama approd\u00f2 sulle coste del Malabar il 14 maggio 1498. Dopo tale evento iniziarono ad arrivare ogni anno flotte di navi portoghesi, che in pochi anni presero il controllo della regione e dei litorali dell'India meridionale ed orientale, assicurandosi il monopolio commerciale e marittimo nell'Oceano Indiano, a scapito degli arabi.\nI primi contatti dei portoghesi con la comunit\u00e0 cristiana locale furono molto positivi, tanto pi\u00f9 che gli europei furono visti come i liberatori dagli arabi e dalle loro vessazioni. Al tempo dell'arrivo dei portoghesi, la chiesa del Malabar era governata da un metropolita, Mar Abraham, coadiuvato da tre vescovi suffraganei, Mar Yacob, Mar Denha e Mar Yuhanon. Se nella prima met\u00e0 del XVI secolo i rapporti tra europei e chiesa autoctona furono improntati alla pi\u00f9 sincera cordialit\u00e0, le cose cambiarono decisamente quando la diocesi di Goa (fondata nel 1537) fu elevata al rango di arcidiocesi (1557), per la quale furono erette due suffraganee, la diocesi di Malacca in Indocina e la diocesi di Cochin nel Malabar (1558). Goa era la pi\u00f9 grande colonia portoghese in India, sede del vicer\u00e9; vi si erano insediati i monasteri pi\u00f9 importanti e i seminari per la formazione del clero indigeno; in essa aveva sede anche il tribunale dell'inquisizione.\nObiettivo del governo portoghese divenne quello di sottomettere la Chiesa autoctona alla giurisdizione dell'arcivescovo di Goa (o di un suo suffraganeo), mettendo cos\u00ec fine al rapporto secolare che i cristiani del Malabar avevano avuto fino ad allora con la Chiesa d'Oriente. In questo modo Lisbona avrebbe potuto esercitare appieno il suo diritto di patronato sulla Chiesa malabarese.\nInoltre, man mano che si iniziarono a conoscere le lingue siriache e malabariche, furono messi sotto indagine i testi liturgici e teologici utilizzati da secoli dai siro-malabaresi, vedendovi in essi elementi di eresia e di non conformit\u00e0 alla tradizione cattolica latina.\nInfine, motivata da una presunta superiorit\u00e0 del rito latino sugli altri riti liturgici, si inizi\u00f2 ad operare per una decisa latinizzazione della tradizione liturgica locale.\nLa politica portoghese si scontr\u00f2 con il desiderio di autonomia ed indipendenza dei cristiani locali. In questo contesto, a fine 1556 il patriarca cattolico caldeo Abdisho IV Maron invi\u00f2 dall'Assiria il nuovo vescovo, Mar Youssef, con il benestare del papa. La nomina fu accolta favorevolmente dai cristiani autoctoni poich\u00e9 era in linea con l'antica tradizione. I portoghesi lo arrestarono e lo condussero davanti al tribunale dell'inquisizione di Lisbona. Mar Youssef fu sostituito da un altro vescovo, Mar Abraham, che pose la sua sede ad Angamale. Mentre Youssef and\u00f2 in esilio a Roma (dove mor\u00ec nel 1567), Abraham, malgrado le malversazioni cui era sottoposto dal patronato portoghese, dall'inquisizione di Goa e dai missionari latini che operavano nel Malabar, fin\u00ec i suoi giorni senza mai essere deposto, agli inizi del 1597. Con lui moriva l'ultimo vescovo della Chiesa di san Tommaso giunto dal Vicino Oriente.\nDal sinodo di Diamper (1599) alla scissione del 1653.\nLa politica ecclesiastica portoghese raggiunse i suoi obiettivi quando l'arcivescovo di Goa, Alexis de Menezes, convoc\u00f2 a Diamper, il 20 giugno 1599, un sinodo della chiesa di rito siriaco orientale, alla presenza di un nutrito gruppo di sacerdoti e laici. Il giorno successivo l'assemblea sottoscrisse la professione di fede cattolica del concilio di Trento, a cui erano annessi anatematismi contro gli errori nestoriani. Le principali disposizioni prese dal sinodo furono le seguenti:\nGli atti sinodali furono firmati da 153 presbiteri e 660 laici malabarici, a nome anche delle 75 parrocchie malabariche, nominate una per una.\nIl 4 agosto 1600 papa Clemente VIII eresse con la bolla \"In supremo militantis\" la diocesi di Angamale dei Latini (che fino ad allora era stata una sede della Chiesa di rito siriaco orientale), elevata al rango di arcidiocesi da papa Paolo V il 22 dicembre 1608. Da essa dipendevano i cattolici siro-malabaresi. Il primo vescovo fu il gesuita Francisco Roz, che prefer\u00ec stabilire la propria sede a Cranganore. Continuando l'antica tradizione, si fece affiancare da un sacerdote locale con titolo di arcidiacono: Giorgio de Christo.\nNonostante la sottomissione avvenuta nel 1599 (sinodo di Diamper), la progressiva latinizzazione del rito e la mancanza di una diocesi e di un vescovo propri resero sempre pi\u00f9 tesa la situazione, finch\u00e9 nel 1653 avvenne una scissione all'interno della comunit\u00e0 dei cristiani di San Tommaso: una parte ader\u00ec all'appello dell'arcidiacono Thomas Parampil (\"Giuramento della Croce di Coonan\"). Si fece ordinare vescovo da dodici sacerdoti, assunse il nome di Mar Thoma e ruppe la fragile comunione con Roma. L'atto sanc\u00ec la nascita della Chiesa malankarese, che si un\u00ec presto con la Chiesa ortodossa siriaca, una delle chiese ortodosse orientali, e ne adott\u00f2 la fede miafisita ed il rito antiocheno.\nContrasti tra Propaganda Fide e Patronato regio.\nDopo il \"Giuramento della Croce di Coonan\", coloro che rimasero fedeli al sinodo di Diamper furono, a pieno titolo, chiamati \u00abcattolici siro-malabaresi\u00bb. Per risolvere la difficile situazione creatasi, papa Alessandro VII invi\u00f2 allora alcuni missionari carmelitani, con a capo Giuseppe Maria Sebastiani, consacrato segretamente vescovo, con il titolo di vicario apostolico del Malabar (3 dicembre 1659). Ma ben presto la sua nomina a vicario apostolico, dipendente direttamente dalla Santa Sede (e non dal patronato portoghese), fu resa pubblica ed irrit\u00f2 il governo di Lisbona, che vedeva in questa nomina un'intromissione nella propria giurisdizione. Gi\u00e0 verso il 1662, la maggioranza dei dissidenti era tornata alla comunione con la Chiesa Cattolica.\nDi fatto per\u00f2 erano due le giurisdizioni ecclesiastiche latine per i cattolici siro-malabaresi: l'arcidiocesi di Angamale (o Cranganore), dipendente dal patronato portoghese, ed il vicariato apostolico (dal 1709 rinominato Vicariato apostolico di Verapoly), dipendente dalla Santa Sede. I rapporti fra le due istituzioni furono tesi, e non di rado missionari del vicariato apostolico vennero rinchiusi nelle prigioni dell'inquisizione di Goa. Tale situazione si protrasse fino al XIX secolo.\nNel 1758 nel Malabar coabitavano 50.000 cattolici di rito latino, 100.000 cattolici siro-malabaresi e 50.000 ortodossi malankaresi; gli edifici religiosi erano cos\u00ec suddivisi: 12 chiese latine, 84 siro-malabaresi e 30 ortodosse malankaresi. Nel 1876 erano stimati in 260.000 i cattolici siro-malabaresi, di cui 180.000 sotto la giurisdizione di Verapoly, ed il resto dipendenti ancora da Goa; i preti erano 420, 215 le chiese o cappelle, 125 i seminaristi e sei i conventi.\nUn ulteriore motivo di tensioni e contrasti deriv\u00f2 dai tentativi del patriarca cattolico di Babilonia dei Caldei, Yosep VI Audo (1848-1878), di ripristinare l'antica consuetudine di inviare vescovi caldei per la Chiesa siro-malabarese. In due occasioni mand\u00f2 dei vescovi, Mar Thomas Rochos e Mar Elia Mellus, che ebbero entusiastica accoglienza in India da parte della chiesa locale, ma furono osteggiati in tutti i modi dal patronato portoghese, dai missionari latini ed anche dalla Santa Sede, che con l'enciclica \"Quae in patriarchatu\" del 1\u00ba settembre 1876 minacci\u00f2 di scomunica Mellus ed i suoi sostenitori. Mellus ritorn\u00f2 in patria e si sottomise alle decisioni di Roma, ma i suoi discepoli provocarono uno scisma: si staccarono dalla Chiesa siro-malabarese e fondarono la \"Chiesa mellusiana\" (oggi in comunione con la Chiesa assira d'Oriente).\nL'emancipazione della chiesa cattolica siro-malabarese.\nLe controversie tra Santa Sede e governo portoghese si appianarono nella seconda met\u00e0 del XIX secolo favorendo la conclusione di un nuovo concordato, stipulato il 23 giugno 1886. Cos\u00ec, il 20 maggio 1887, con il breve \"Quod iam pridem\", papa Leone XIII tolse all'arcidiocesi di Verapoly e alla diocesi di Cranganore la giurisdizione sui cattolici siro-malabaresi, per i quali furono eretti due vicariati apostolici: quello di Trichur e quello di Kottayam. Il 28 luglio 1896, con il breve \"Quae rei sacrae\", fu rivista questa suddivisione, con l'erezione di due nuovi vicariati apostolici, Ernakulam e Changanacherry, e la soppressione del precedente vicariato apostolico di Kottayam; alla guida dei tre vicariati vennero posti per la prima volta dei vescovi siro-malabaresi. In questo modo, dopo quasi tre secoli, i cattolici indiani di rito orientale ebbero una loro autonomia giurisdizionale.\nPapa Pio XI instaur\u00f2 il 21 dicembre 1923 una gerarchia propria per la Chiesa siro-malabarese (costituzione apostolica \"Romani Pontifices\") e nel 1934 diede il via ad un processo di de-latinizzazione dei riti che port\u00f2 all'approvazione della nuova liturgia da parte di papa Pio XII nel 1957.\nNel 1992 papa Giovanni Paolo II elev\u00f2 la Chiesa al rango di arcidiocesi maggiore con il titolo di \u00abArcidiocesi maggiore di Ernakulam-Angamaly\u00bb, nominando quale primo arcivescovo maggiore il cardinale Antony Padiyara (che rimase in carica fino alla scomparsa, nel 2000). Il 24 maggio 2011 la Chiesa cattolica siro-malabarese, riunita in sinodo con tutti i suoi rappresentanti, elesse per la prima volta il proprio responsabile maggiore, l'arcivescovo George Alencherry, confermato dalla Santa Sede il 26 maggio successivo.\nIl numero dei fedeli \u00e8 aumentato costantemente nel tempo. Se nel 1876 i cattolici siro-malabaresi erano intorno alle 200.000 unit\u00e0, essi raddoppiarono nel volgere di un cinquantennio. Nel 1960 erano un milione e mezzo, mentre nel 2000 erano saliti a 3,6 milioni. Nel 2011 quelli nel Kerala (2.345.911) costituivano il 7,0% della popolazione totale dello stato, il 38,2% dei cristiani. Nel 2017 i fedeli delle circoscrizioni ecclesiastiche siro-malabaresi in varie nazioni del mondo erano 4.251.399.\nLiturgia.\nLa liturgia \u00e8 celebrata in lingua siriaca. Il Pontificale \u00e8 stato tradotto direttamente dal latino al siriaco. Noti manoscritti sono: \nVat. sir. 89 dal 1529, Vat. sir. 66 vdal 1545, Vat. sir. 186, XVIII sec., Vat. sir. 600 dal 1782, Vat. sir. 512 dal 1905.\nStruttura.\nLa Chiesa cattolica siro-malabarese \u00e8 costituita dalle seguenti circoscrizioni ecclesiastiche:\nChiesa arcivescovile maggiore.\nDipendono direttamente dall'arcivescovo maggiore e costituiscono la Chiesa arcivescovile maggiore di Ernakulam-Angamaly, cinque province ecclesiastiche siro-malabaresi:\nSuffraganee di arcidiocesi latine.\nAltre eparchie, istituite in territori indiani che non appartengono al luogo di nascita della Chiesa siro-malabarese, sono suffraganee di arcidiocesi di rito latino:\nImmediatamente soggette alla Santa Sede.\nSono invece Immediatamente soggette alla Santa Sede le seguenti circoscrizioni ecclesiastiche:\nSinodo arcivescovile.\nElenco dei Presidenti del Sinodo della Chiesa siro-malabarese:"}
{"id": "1651790", "revid": "599013", "url": "https://it.wikipedia.org/wiki?curid=1651790", "title": "Air Bee", "text": "Air Bee S.p.A. \u00e8 stata una compagnia aerea italiana con sede a Roma in attivit\u00e0 fra il 2007 e il 2008. Con sentenza n. 37/2010, emessa dal Tribunale di Roma il 28 gennaio 2010, \u00e8 stata dichiarata fallita.\nStoria.\nFondata a Brescia nel 2007, fu operativa negli aeroporti di Bari-Palese, Berlino-Tegel, Brescia-Montichiari, Crotone-Sant'Anna, Milano-Linate, Napoli-Capodichino, Praga-Ruzyn\u011b, Roma-Fiumicino, Trapani-Birgi, Venezia-Tessera. Erano previsti voli stagionali verso l'Olbia-Costa Smeralda.\nA partire dall'agosto 2008, la societ\u00e0 entr\u00f2 in una crisi finanziaria. Il 10 settembre furono sospesi i voli per un intervallo di tre settimane a partire dal giorno seguente. In seguito la sospensione fu prorogata pi\u00f9 volte, senza mai riprendere l'attivit\u00e0. Il 15 dicembre l'assemblea societaria deliber\u00f2 lo stato di liquidazione.\nFlotta.\nLa flotta di Air Bee era composta da sei aeromobili McDonnell Douglas MD-82 da 164 posti in classe unica. Gli aeromobili, non risultavano di propriet\u00e0 ma bens\u00ec presi a noleggio da ItAli Airlines."}
{"id": "1651795", "revid": "47112", "url": "https://it.wikipedia.org/wiki?curid=1651795", "title": "Digital Terrain Model", "text": ""}
{"id": "1651798", "revid": "1573940", "url": "https://it.wikipedia.org/wiki?curid=1651798", "title": "Rekka no hon\u014d", "text": ", anche conosciuto con il suo nome internazionale Flame of Recca, \u00e8 un manga di Nobuyuki Anzai, che \u00e8 stato adattato in un anime televisivo dalla Pierrot. Il manga \u00e8 stato originariamente serializzato sulla rivista Shonen Sunday dal 18 ottobre 1995 al 18 aprile 2002, ed \u00e8 stato raccolto in 33 tank\u014dbon dalla Shogakukan. Sia l'anime che il manga sono attualmente inediti in Italia. La serie inoltre ha ispirato anche due videogiochi; \"Flame of Recca\" per il Game Boy Advance e \"Flame of Recca FINAL BURNING\" per la PlayStation 2.\nTrama.\n \u00e8 un normale studente delle scuole medie, con una fissa per le arti ninja. La sua vita cambia radicalmente quando incontra , una misteriosa ragazza in grado di curare le persone con uno strano potere, che viene attaccata da un misterioso demone. Rekka e i suoi due amici, e aiuteranno la ragazza, dimostrando una forza e una prontezza inimmaginabili. Soprattutto Rekka scoprir\u00e0 di essere in grado di generare del fuoco dalle proprie braccia. Scopriranno che a Yanagi \u00e8 interessata il crudele , figlio di un magnate della finanza senza scrupoli che la vorrebbe \"usare\" per ottenere l'immortalit\u00e0. Rekka e i suoi compagni decidono di aiutarla, e man mano che la storia prosegue Rekka e gli altri otterranno una forza sempre pi\u00f9 prodigiosa e dei poteri incredibili."}
{"id": "1651799", "revid": "1968719", "url": "https://it.wikipedia.org/wiki?curid=1651799", "title": "Conti e duchi d'Alen\u00e7on", "text": "Il seguente \u00e8 l'elenco dei conti, poi duchi, d'Alen\u00e7on.\nDuca d'Alen\u00e7on.\nRamo diretto dei Valois.\nLa coppia non ebbe figli (i Valois-Alen\u00e7on si erano estinti) e il ducato d'Alen\u00e7on fu incorporato nelle propriet\u00e0 della corona di Francia."}
{"id": "1651808", "revid": "14698641", "url": "https://it.wikipedia.org/wiki?curid=1651808", "title": "Botswani", "text": ""}
{"id": "1651810", "revid": "72811", "url": "https://it.wikipedia.org/wiki?curid=1651810", "title": "Flame of Recca", "text": ""}
{"id": "1651826", "revid": "599013", "url": "https://it.wikipedia.org/wiki?curid=1651826", "title": "Markus Heppke", "text": "Carriera.\nCresciuto nelle giovanili del Blau-Gelb \u00dcberruhr, nel 1999 Heppke si trasfer\u00ec in quelle dello . Con le giovanili vinse la Coppa di Germania di categoria nel 2005. Ha esordito in Bundesliga a 20 anni contro l' il 18 novembre 2006. Nel dicembre 2008 si trasferisce al , con la cui maglia colleziona 17 presenze in 2. Fu\u00dfball-Bundesliga nella stagione che era in corso di svolgimento e 19 nelle successiva, sempre nella seconda divisione tedesca.\nIn seguito \u00e8 sceso di categoria giocando con , , H\u00f6nnepel-Niederm\u00f6rmter e Schonnebeck.\nSi \u00e8 ritirato nel 2021."}
{"id": "1651828", "revid": "116764409", "url": "https://it.wikipedia.org/wiki?curid=1651828", "title": "Terra Samba", "text": "Terra Samba \u00e8 un gruppo musicale brasiliano di samba, pagode, samba-reggae e ax\u00e9 fondato nel 1991.\nNel 1991, Edson e Mario, componenti principali del gruppo, facevano parte di un altro gruppo, i Gera Samba, e parallelamente crearono la denominazione Terra Samba per designare il ritorno della \u2018Samba de roda\u2019 nella musicalit\u00e0 Bahiana, con molte percussioni. Dopo Edson contribuir\u00e0 anche nel suono del Gruppo Timbalada. Intanto, dal 1994 il gruppo parti per nuove terre.\nIl gruppo Terra Samba inizio con successo un miscuglio di 'Samba de Roda' con una forte presenza dello stile Pagode e musica africana, oltre ad aver prodotto alcuni \"hit\" di musica \"Ax\u00e9\".\nQuesta mescolanza si riflesse nella mania nazionale brasiliana, con musiche come \"Carinho de m\u00e3o\" e la famosa \u201cLiberal Geral\u201d del 1998. Con il lancio del CD dal vivo dello stesso anno, il gruppo Terra Samba inizio ad avere un proprio stile e questa forma si svilupp\u00f2 un Samba diversificato con fusioni con la musica africana o latina, a volte rappresentando melodie di Reggae o Calypso caraibico.\nIl gruppo, mantiene il suo stile fino a oggi, incorporando, nel corso del tempo, un nuovo Samba \u2018brasileiro\u2019, Samba-Reggae, simile a quella del gruppo Olodum.\nNelle ultime edizioni, Terra Samba svilupp\u00f2 anche un po' di \"Ax\u00e8 Music\" del Carnevale di Salvador. \nQuesto gruppo continua il suo successo con show in tutto il Brasile e in tutto il mondo, compreso in Italia al Latinoamericando Expo con diverse partecipazioni."}
{"id": "1651835", "revid": "33277", "url": "https://it.wikipedia.org/wiki?curid=1651835", "title": "Congregazione dei Missionari della Sacra Famiglia", "text": ""}
{"id": "1651840", "revid": "767487", "url": "https://it.wikipedia.org/wiki?curid=1651840", "title": "Chris Corner", "text": ""}
{"id": "1651841", "revid": "2075278", "url": "https://it.wikipedia.org/wiki?curid=1651841", "title": "Dragon Ball (serie animata)", "text": " \u00e8 la prima serie anime tratta dal manga \"Dragon Ball\" di Akira Toriyama, nella quale vengono trasposti gli eventi che vanno dall'incontro fra Son Goku e Bulma alla sconfitta di Piccolo durante il 23\u00ba Torneo Tenkaichi, presenti nei primi 17 volumi del manga. La serie, prodotta da Toei Animation tramite lo Studio Bird, \u00e8 andata in onda in Giappone sull'emittente Fuji TV dal 26 febbraio 1986 al 19 aprile 1989 per un totale di 153 episodi; a questi hanno poi fatto seguito quattro film cinematografici, di cui tre realizzati tra il 1986 e il 1988 e l'ultimo nel 1996 creato per celebrare il 10\u00ba anniversario dell'anime. Poich\u00e9 molti episodi contengono parti originali non tratte dal manga, non sempre l'adattamento risulta fedele a quest'ultimo, provocando talvolta errori di continuit\u00e0. La storia prosegue nelle serie \"Dragon Ball Z\" (1989, tratta dai restanti volumi del manga), \"Dragon Ball Super\" (2015, midquel di \"Dragon Ball Z\"), e infine, cronologicamente pi\u00f9 avanti ma creata diversi anni prima di \"Dragon Ball Super\", in \"Dragon Ball GT\" (1996, serie originale).\nTrama.\nSon Goku, un ragazzino di dodici anni con una strana coda di scimmia, incontra Bulma, una ragazza di sedici anni intenzionata a ritrovare le leggendarie sette sfere del drago, che permettono di evocare il drago Shenron, in grado di esaudire un desiderio. Notata la forza del ragazzo la giovane convince Goku a partire con lei. Il loro viaggio li porta a incontrare Olong, un maialino con la capacit\u00e0 di trasformarsi in ci\u00f2 che vuole per qualche minuto; Yamcha, predone del deserto che finir\u00e0 per diventare un alleato; Chichi, la quale Goku inavvertitamente promette di sposare; e Pilaf, un uomo malvagio e ambizioso, alla ricerca delle sfere per fare avverare il suo desiderio di regnare sul mondo. In seguito Goku si allena presso il Maestro Muten, un attempato signore esperto di arti marziali, per partecipare al Torneo Tenkaichi, che richiama i migliori combattenti da tutto il mondo. Un ragazzo di nome Crilin diventa il suo compagno di allenamenti e rivale, ma in poco tempo i due divengono migliori amici.\nTerminato il torneo Goku si reca alla ricerca della sfera dalle quattro stelle, l'unico ricordo di suo nonno, e si scontra con il Red Ribbon, il cui leader vuole raccogliere le sfere del drago per se stesso. Goku sconfigge praticamente da solo l'intera organizzazione militare, incluso il sicario Taobaibai, contro cui aveva in origine perso, ma che annienta facilmente dopo un duro allenamento con l'eremita Karin. Goku si riunisce quindi con i suoi amici per sconfiggere i guerrieri di Baba la chiaroveggente e chiederle di localizzare l'ultima sfera del drago per riportare in vita l'amico Bora ucciso da Taobaibai.\nGoku e compagni passano i successivi tre anni ad allenarsi e si riuniscono al Torneo Tenkaichi. Qui i protagonisti incontrano l'Eremita della Gru, antico rivale del Maestro Muten nonch\u00e9 fratello di Taobaibai, e i suoi allievi Tenshinhan e Jiaozi. Grazie all'intervento del Maestro Muten gli allievi dell'Eremita della Gru decidono di volgere le loro forze al bene, abbandonando il sogno di diventare dei sicari. Alla fine del torneo Crilin viene ucciso da Tamburello, una creatura generata dal Grande Mago Piccolo. Goku si lancia all'inseguimento del mostro ma viene facilmente sconfitto. Il samurai Yajirobei conduce Goku alla Torre di Karin dove il giovane, bevendo l'acqua del dio maestoso, riesce a ottenere la potenza necessaria a battere il Grande Mago Piccolo. Nel frattempo il demone uccide Muten e Jiaozi e usa le sfere del drago per riottenere la giovinezza, prima di distruggere anche il drago Shenron. Goku affronta nuovamente il Grande Mago Piccolo, sconfiggendolo, ma prima di morire genera un uovo contenente suo figlio e reincarnazione Piccolo.\nGoku, su consiglio di Karin, si reca dal Dio della Terra per chiedergli di ricreare Shenron, in modo da resuscitare le vittime del demone. Dio esaudisce la richiesta del giovane e Goku diviene suo allievo per prepararsi in vista dello scontro con Piccolo. Tre anni dopo i protagonisti si ritrovano sull'Isola Papaya per il 23\u00ba Torneo Tenkaichi e anche Piccolo si iscrive al torneo con l'intenzione di vendicare il padre. Nella finale Goku e Piccolo si affrontano in una dura lotta, nella quale il ragazzo riesce a malapena a prevalere. Goku mantiene la promessa di sposare Chichi e i due lasciano l'isola del torneo a bordo della nuvola d'oro.\nPersonaggi.\nLa storia narra le avventure del giovane Son Goku, uno strano ragazzino con una coda di scimmia che vive da solo sul Monte Paoz. Tramite Bulma, ragazza che capita dalle sue parti mentre \u00e8 alla ricerca delle leggendarie sfere del drago, Goku inizier\u00e0 una lunga avventura che lo porter\u00e0 ad avvicinarsi al mondo delle arti marziali, con l'addestramento da parte del Maestro Muten in preparazione al torneo di arti marziali, e a farsi tanti amici, in primis Yamcha e Olong e successivamente Crilin, Tenshinhan, Jiaozi e Yajirobei. Ma Goku dovr\u00e0 anche scontrarsi con numerosi antagonisti: a concorrere con lui e i suoi amici nella ricerca delle sfere ci sono Pilaf e la sua banda, quindi in seguito si trover\u00e0 a dovere fronteggiare le diverse divisioni del Red Ribbon nelle loro basi per recuperare tutte e sette le sfere del drago e fare cos\u00ec resuscitare un amico conosciuto durante la storia, Bora, ucciso dallo spietato killer Taobaibai. Gli ultimi grandi rivali di Goku sono il Grande Mago Piccolo con i suoi scagnozzi e infine, affrontato nel corso di un torneo di arti marziali e sconfitto dopo un durissimo scontro, suo figlio Piccolo.\nDistribuzione.\nEdizione giapponese.\nLa serie \u00e8 stata prodotta da Toei Animation tramite il Bird Studio ed \u00e8 andata in onda in Giappone sull'emittente Fuji TV a partire dal 26 febbraio 1986 fino al 19 aprile 1989 per un totale di 153 episodi.\nVi sono alcune differenze tra anime e manga che riguardano l'aggiunta nella serie animata di storie originali, o meglio \"filler\" ovvero scene o interi episodi riempitivi di intermezzo con il proposito di allungare i tempi delle puntate nel caso di sequenze aggiunte, e per dare tempo all'autore di continuare il manga, all'epoca in corso d'opera, prima di riprendere la storia principale. L'inserimento di questi filler ha causato degli errori di \"continuity\", in quanto gli episodi aggiuntivi in alcuni casi contraddicono gli avvenimenti della storia del manga; in altri casi ci\u00f2 ha portato gli autori dell'anime ad alterare alcune scene del manga.\nEdizione italiana.\nEdizione Publitalia.\nIn Italia la serie fu importata per la prima volta da Junior TV nel 1989, dove per\u00f2 arrivarono soltanto 54 episodi, l'edizione era integrale con un adattamento abbastanza fedele e con le sigle originali, mantenendo inoltre il doppiaggio giapponese quando qualcuno eseguiva una tecnica (come era di usanza in \"Ken il guerriero\"). Anche i nomi dei personaggi, degli oggetti e delle tecniche erano mantenuti inalterati, se non per alcune eccezioni. Il doppiaggio, eseguito a Roma allo studio Play World Film, soffriva dei costi contenuti, tipici delle edizioni italiane anni ottanta-novanta da parte delle TV locali, perci\u00f2 si nota l'uso di poche voci abbinate a diversi ruoli in ogni episodio sia tra i personaggi protagonisti, che fra quelli di passaggio.\nEdizione Mediaset.\nNel 1996, quando in Giappone era da tempo scoppiata la popolarit\u00e0 di \"Dragon Ball\", in particolare di \"Dragon Ball Z\" che si apprestava ormai a terminare, e dopo che in Italia nel 1995 venne per la prima volta pubblicato il manga da Star Comics, Mediaset (che gi\u00e0 aveva mandato in onda la serie nel 1990 su Italia 7), acquist\u00f2 il primo blocco di 99 puntate e lo ridoppi\u00f2 apportando diverse censure video e audio, con semplificazioni culturali e cambiamenti nell'adattamento. Vennero per esempio cambiati i nomi di molti personaggi (alcuni ispirati al primo doppiaggio), degli oggetti e delle tecniche, scatenando diverse proteste nella rubrica della posta del manga di \"Dragon Ball\" da parte dei fan che avevano visto l'edizione precedente e letto il manga.\nQuesta nuova edizione and\u00f2 in onda nella primavera del 1996 con le sigle originali, sempre su Junior TV (filiale di Publitalia) e su diverse televisioni locali nel contenitore \"JTV\". La serie veniva trasmessa ciclicamente bloccandosi sempre alla puntata 99 (nel mezzo del combattimento tra Goku e Tenshinhan); in seguito furono doppiati e trasmessi nella primavera del 1998 gli episodi 100-153 (si possono infatti notare alcuni cambi di voce dal 100\u00ba episodio). Infine la serie fu replicata su Italia 1 dal 7 giugno 1999 con la nuova sigla italiana cantata da Giorgio Vanni. Questa edizione \u00e8 stata poi replicata anche su altre reti Mediaset.\nCensure.\nSi nota che nel doppiaggio edito da Mediaset di questa serie termini come \"morire\" o \"uccidere\" sono talvolta pronunciati, a differenza delle serie successive dove vengono rimpiazzati con termini come \"andare all'altro mondo\" o \"eliminare\".\nColonne sonore.\nDurante la trasmissione su Junior TV, nelle due edizioni italiane della serie, furono usate le sigle di testa e di coda originali, \"Makafushigi Adventure\" di Hiroki Takahashi e \"Romantic Ageru Yo\" di Ushio Hashimoto. Con il passaggio su Italia 1, \u00e8 stata invece creata una nuova sigla italiana dal titolo \"Dragon Ball\", cantata da Giorgio Vanni e scritta e composta da Alessandra Valeri Manera, Max Longhi e lo stesso Vanni.\nEdizioni home video.\nGiappone.\nLa serie fu distribuita in Giappone in DVD-Video il 7 luglio 2004 in un cofanetto chiamato Dragon Box, e successivamente in 26 DVD singoli pubblicati tra il 4 aprile e il 5 dicembre 2007.\nItalia.\nLa serie fu distribuita per la prima volta in VHS da De Agostini tra il 2001 e il 2002 nella collana editoriale \"Dragon Ball Collection\" in 34 uscite contenenti i primi 68 episodi. In seguito la serie completa \u00e8 stata riproposta da Yamato Video in 38 DVD, inizialmente sempre in edicola tramite la De Agostini dal 17 novembre 2007 e quindi per la vendita tra il 2008 e il 2009 su distribuzione EXA Cinema (anche in otto cofanetti poi ristampati dalla CG Home Video). Nel 2012 la Yamato Video ha pubblicato in tiratura limitata l'intera serie in un box da 21 DVD, su distribuzione Terminal Video; questa edizione contiene per la prima volta il doppiaggio dei primi 54 episodi trasmesso su Junior TV. Nel 2017 \u00e8 stata distribuita una nuova edizione in due cofanetti dalla Koch Media. Tutte le edizioni DVD presentano i master video giapponesi con sottotitoli per le scene tagliate, tuttavia quelli integrali non sono tradotti dal giapponese ma trascrivono i dialoghi dell'edizione Mediaset; inoltre l'audio di quest'ultima \u00e8 tratto dalla versione maggiormente censurata trasmessa su Italia 1 nel 1999 e presenta quindi delle scene prive di doppiaggio nonostante esse siano state trasmesse su Junior TV.\nCrossover.\nDurante l'arco del Red Ribbon ci sono tre episodi speciali crossover con \"Dr. Slump &amp; Arale\", in cui compaiono quasi tutti i personaggi della serie, compresa Arale Norimaki. Questo evento \u00e8 presente anche nell'omonimo manga, oltre che nell'anime remake del 1997 \"What a mess Slump e Arale\" (le due opere sono dello stesso autore).\nEpisodi speciali.\nNel 1988 andarono in onda in Giappone due episodi speciali di carattere educativo, rivolti agli spettatori pi\u00f9 giovani:\nFilm.\nOltre le tre serie televisive, sono stati realizzati alcuni lungometraggi, editi in Italia da Dynamic Italia, che raccontano storie ambientate nell'universo di \"Dragon Ball\". In totale sono stati prodotti quattro film sulla prima serie anime di \"Dragon Ball\"."}
{"id": "1651843", "revid": "121378060", "url": "https://it.wikipedia.org/wiki?curid=1651843", "title": "Hotel Palazzo", "text": "Lhotel Palazzo \u00e8 una struttura ricettiva di Livorno, definita, da una guida turistica dell'inizio del Novecento, come una delle pi\u00f9 belle del mondo; l'albergo, posto nell'area antistante i bagni Pancaldi e la terrazza Mascagni, \u00e8 stato riaperto alla clientela il 2 luglio 2008, dopo un impegnativo restauro, col nome di Grand Hotel Palazzo.\nStoria.\nNei primi decenni dell'Ottocento, grazie allo sviluppo del turismo balneare, Livorno era divenuta una meta molto frequentata dalla borghesia italiana ed internazionale.\nIl riassetto della passeggiata a mare e l'apertura di numerosi stabilimenti balneari favorirono il sorgere di alcune importanti strutture ricettive, quali i Casini d'Ardenza ed il palazzo Caprilli.\nNella seconda met\u00e0 del secolo questa tendenza fu consolidata con la costruzione di un imponente albergo: l'hotel Palazzo, noto anche come Palace Hotel.\nLa realizzazione del vasto edificio fu voluta da Bernardo Fabbricotti, imprenditore originario di Carrara e proprietario, sempre a Livorno, di una grande villa ai margini della citt\u00e0.\nL'albergo, progettato da Enrico Azzati, fu inaugurato nel giugno del 1884 e successivamente, per alcuni anni, fu affidato alla gestione del cavaliere J. Spatz, dal quale prese momentaneamente il nome.\nNel 1898, in seguito ad un fallimento, fu chiuso; una nuova riapertura si ebbe nel 1904, ma da allora, a causa della crescente concorrenza turistica della Versilia, l'albergo sub\u00ec un lento declino.\nLa struttura, dove un tempo avevano soggiornato personalit\u00e0 come i reali Umberto I e Margherita di Savoia, fu danneggiata nel corso della seconda guerra mondiale, quando i bombardamenti dell'aviazione francese colpirono l'ala meridionale dell'immobile.\nRestaurato con alcune modifiche rispetto alle condizioni originarie, l'albergo non fu comunque pi\u00f9 in grado di raggiungere i fasti del passato.\nNel 1997, a seguito di un ulteriore fallimento, fu chiuso e sostanzialmente abbandonato. Dopo alcuni passaggi di propriet\u00e0, nel 2004 \u00e8 passato all'imprenditore Andrea Bulgarella, il quale ha avviato imponenti lavori di restauro tesi a riportare la struttura alle sue condizioni originarie. I lavori si sono conclusi nell'estate 2008.\nDescrizione.\nL'hotel Palazzo si inserisce a margine della passeggiata a mare di Livorno, in un tratto particolarmente suggestivo che dal porto conduce all'Accademia navale.\nL'imponente facciata dell'albergo, posta oltre una monumentale cancellata in ferro (smantellata prima della seconda guerra mondiale e ricostruita durante il restauro ultimato nel 2008), \u00e8 caratterizzata da un corpo centrale e da due ali laterali leggermente aggettanti.\nI lavori di restauro hanno portato alla demolizione della massiccia terrazza coperta in corrispondenza dell'ingresso, la cui realizzazione era stata portata a termine a seguito dell'intervento di ricostruzione postbellico.\nIl prospetto, che si richiama ad un disegno di matrice neorinascimentale, presenta forti analogie con i fronti delle non distanti villa Fabbricotti e villa Mimbelli, entrambe progettate da Vincenzo Micheli.\nLe ali laterali sono alleggerite mediante grandi serliane che si affacciano, ai livelli superiori, su ampi balconi; il corpo centrale presenta invece una serie di aperture a tutto sesto molto ravvicinate, precedute anch'esse da balconi fortemente aggettanti.\nLa copertura dell'edificio, oggetto di innumerevoli modifiche nel corso dei decenni, \u00e8 stata oggetto di un sostanziale rifacimento durante l'ultimo restauro; ci\u00f2 ha permesso di valorizzare le piccole torri che caratterizzano la sommit\u00e0 dell'albergo, dove la tradizione vuole che Guglielmo Marconi abbia eseguito alcuni esperimenti sul telegrafo.\nNon meno sontuosi sono gli ambienti interni, raggiungibili mediante un'imponente scala (ricostruita successivamente a lato dell'ingresso) e sfarzosamente decorati: originariamente l'intero albergo era illuminato mediante 500 lampadine elettriche ed era dotato di ventilazione elettrica.\nIn occasione del restauro voluto da Andrea Bulgarella, nella hall \u00e8 stato collocato un grande dipinto (3 m per 2 m) di Marc Sardelli, raffigurante l'albergo nei primi anni del Novecento.\nLa struttura, restaurata, dispone di 123 camere, comprese sette suite e una suite reale, per un totale di 235 posti letto; sono presenti due piscine, quattro sale ristorante, cinque sale congressi ed un centro benessere.\nL'hotel Palazzo nel cinema.\nGrazie alle dimensioni e alla variet\u00e0 di arredi presenti al suo interno, l'hotel Palazzo \u00e8 stato utilizzato come set per numerose produzioni cinematografiche, a partire da \"Cuori sul mare\" (1949). In \"Per questa notte\" (1977) l'albergo compare col nome di hotel Palace. Nel 1982, in quello allora noto come \"Albergo Palazzo\", vengono girate a numerose scene di \"Ricchi, ricchissimi, praticamente in mutande\", con Lino Banfi. Nel (2003) col film \"13dici a tavola\", l'albergo ancora in fase di restauro, viene utilizzato per rappresentare l'ospedale in cui il protagonista, Giancarlo Giannini, viene medicato in seguito a un incidente stradale."}
{"id": "1651844", "revid": "1573940", "url": "https://it.wikipedia.org/wiki?curid=1651844", "title": "Outlaw Star", "text": " \u00e8 un manga ed un anime creata da Takehiko Ito. In Italia il manga \u00e8 stato pubblicato dalla Planet Manga, mentre l'anime \u00e8 tuttora inedito.\nLa serie ha dato vita anche ad uno spin-off dal titolo \"Angel Links\" del 1999.\nTrama.\nNel futuro era Towards Stars molti sistemi solari sono stati aperti al traffico spaziale. Fra le popolazioni nomadi c'\u00e8 una piccola parte di loro che si \u00e8 dedicata alla caccia di taglie, ovvero la cattura di criminali in cambio di lauti pagamenti. e il piccolo sono proprio due cacciatori di taglie e vengono ingaggiati per proteggere il capitano Hilda che ha tra le mani un androide, .\nMelfina \u00e8 l'unico essere in grado di pilotare una nave spazie chiamata \"XGP-15A II\", ed in seguito soprannominata \"Outlaw Star\", a cui sono interessati anche i terribili Kei Pirates. Dopo la morte di Hilda si uniranno ai due cacciatori spaziali e Melfina anche la ragazza gatto e , una samurai assassina.\nEpisodi.\nLa serie animata \u00e8 stata prodotta in 26 episodi, trasmessi in Giappone a partire dall'8 gennaio 1998."}
{"id": "1651846", "revid": "33277", "url": "https://it.wikipedia.org/wiki?curid=1651846", "title": "Congregazione Sacra Famiglia di Nazareth", "text": ""}
{"id": "1651848", "revid": "167080", "url": "https://it.wikipedia.org/wiki?curid=1651848", "title": "Trinovantes", "text": ""}
{"id": "1651852", "revid": "167080", "url": "https://it.wikipedia.org/wiki?curid=1651852", "title": "Trinobanti", "text": ""}
{"id": "1651853", "revid": "775372", "url": "https://it.wikipedia.org/wiki?curid=1651853", "title": "Giovanni Battista Adonnino", "text": ""}
{"id": "1651857", "revid": "287204", "url": "https://it.wikipedia.org/wiki?curid=1651857", "title": "Garret Wesley, I conte di Mornington", "text": "Biografia.\nNacque alla tenuta di famiglia di Dangan, nei pressi di Summerhill, un villaggio vicino a Trim, nella Contea di Meath, in Irlanda. Era il figlio di Richard Wesley, I barone di Mornington, e di sua moglie, Elizabeth Sale. Studi\u00f2 al Trinity College di Dublino.\nCarriera.\nCarriera musicale.\nNel 1764 venne nominato professore di musica. Fin dalla prima infanzia mostr\u00f2 un talento straordinario per il violino e ben presto inizi\u00f2 a comporre le sue opere. Tra i suoi figli, solamente il futuro duca di Wellington, eredit\u00f2 il suo talento musicale.\nCarriera politica.\nRappresent\u00f2 Trim nella Camera dei Comuni irlandese (1757-1758), quando successe al padre come secondo Barone di Mornington. Nel 1760, in riconoscimento dei suoi successi musicali e filantropiche, \u00e8 stato creato visconte Wellesley. Fu eletto Gran Maestro della Gran Loggia d'Irlanda (1776-1777). Non attento a come spendeva il denaro, alla sua morte lasci\u00f2 la famiglia in un mare di debiti tanto che questa dovette vendere tutti i loro beni irlandesi.\nMatrimonio.\nSpos\u00f2, il 6 febbraio 1759, Anne Hill-Trevor (23 giugno 1742-10 settembre 1831), figlia di Arthur Hill-Trevor, I visconte di Dungannon e di Anne Stafford. Mary Delaney disse che era un matrimonio felice, nonostante la sua mancanza di senso finanziario e la sua \"mancanza di giudizio\". Ebbero sei figli:\nMorte.\nMor\u00ec il 22 maggio 1781 a Londra. Fu sepolto a Grosvenor Chapel, a Londra. Egli \u00e8 anche un antenato diretto della regina Elisabetta II, attraverso la sua defunta madre, la regina Elizabeth.\nLa baronia di Wellesley, (titolo del Marchese Wellesley) e la Baronia di Maryborough sono ormai estinte, mentre il Ducato di Wellington e la Baronia di Cowley esistono ancora. La Conte di Mornington \u00e8 titolo del Duca di Wellington mentre i baroni Cowley sono stati elevati al rango di conti."}
{"id": "1651859", "revid": "287204", "url": "https://it.wikipedia.org/wiki?curid=1651859", "title": "Chega de saudade (album)", "text": "Chega de saudade \u00e8 il primo album del cantante e chitarrista brasiliano Jo\u00e3o Gilberto, pubblicato dalla Odeon EMI nel 1959 (Odeon MOFB 3073).\nIl disco.\n\"Chega de saudade\" \u00e8 convenzionalmente considerato il primo album di bossa nova mai pubblicato. La nascita del genere \u00e8 generalmente fatta coincidere, storicamente, con l'uscita dell'album interamente composto da Ant\u00f4nio Carlos Jobim e da Vin\u00edcius de Moraes per la cantante Elizete Cardoso, \"Can\u00e7\u00e3o do amor demais\", uscito nel 1958 per la Festa. Il disco conteneva due pezzi nei quali la chitarra era suonata da Jo\u00e3o Gilberto, \"Outra vez\" e \"Chega de saudade\". Soprattutto quest'ultima canzone colp\u00ec per l'innovativa cadenza della chitarra, la caratteristica \"batida\" che rese celebre il musicista baiano.\nNon pass\u00f2 molto tempo che Jobim, allora alla Odeon, fece incidere a Gilberto la sua versione di \"Chega de saudade\" in un 78 giri che conteneva anche un brano composato dallo stesso Gilberto, \"Bim bom\". Poi, verso la fine dell'anno, fu realizzato un altro 78 giri con una nuova canzone di Jobim, \"Desafinado\" e con \"H\u00f4-b\u00e1-l\u00e1-l\u00e1\" di Gilberto.\nIl successo in Brasile, dopo un incerto inizio, fu clamoroso e il chitarrista divenne il pi\u00f9 ricercato e copiato esponente della \"nuova onda\". Cantava \"baixinho\", cio\u00e8 con voce bassa, diversamente da quanto facevano i cantanti di \"samba-can\u00e7\u00e3o\" e di \"bolero\" pi\u00f9 in voga, senza vibrato. Soprattutto il modo di suonare la chitarra colp\u00ec i giovani esponenti della nascente bossa nova che elessero immediatamente Jo\u00e3o Gilberto a loro idolo.\nIl primo album, intitolato proprio \"Chega de saudade\", fu registrato sotto la direziona artistica di Jobim e conteneva, oltre ai quattro pezzi gi\u00e0 pubblicati sui due singoli, alcune canzoni che gi\u00e0 da anni facevano parte del repertorio di Gilberto nel periodo in cui, ancora semi-sconosciuto, le utilizzava come base per sperimentare il suo nuovo modo di suonare e di cantare sussurrato.\nVicino alle canzoni di Jobim e a quelle di Carlos Lyra e Ronaldo B\u00f4scoli, giovani autori appartenenti al gruppo della bossa nova, furono inseriti anche canzoni di autori tradizionali, come Ary Barroso e Dorival Caymmi, che, teoricamente, erano quanto di pi\u00f9 lontano ci fosse dal nuovo suono. Jo\u00e3o Gilberto non aveva preclusioni nei confronti del passato, anzi, lui con quella musica c'era cresciuto. La scelta di registrare brani che potevano essere attribuiti alla \"vecchia guardia\" aiut\u00f2 molto la bossa nova nell'essere accettata anche dall'ambiente musicale e discografico \"mainstream\" di Rio de Janeiro e di San Paolo. Cos\u00ec Ary Barroso, uno dei musicisti e autori pi\u00f9 rispettati del Brasile, divenne inconsapevolmente anche lui \"bossa nova\".\nJobim, che era rimasto molto colpito da Gilberto, lo prese sotto la sua ala protettiva per diverso tempo, facendogli incidere altri dischi in Brasile e accompagnandolo anche durante l'avventura americana per la registrazione del disco con Stan Getz nel 1963 (\"Getz/Gilberto\" che contribu\u00ec in modo determinante al successo della bossa nova negli Stati Uniti e quindi nel mondo).\n\"Chega de saudade\" \u00e8 importante anche perch\u00e9 nelle note di copertina scritte da Jobim viene, forse per la prima volta, utilizzato su un disco la definizione di \"bossa nova\".\nNel 1963 la Atlantic Records pubblic\u00f2 senza grande successo \"The Warm World of Jo\u00e3o Gilberto\" (Atlantic 8076), versione statunitense di \"Chega de saudade\", ma con le canzoni in ordine diverso.\nL'album \"Chega de saudade\", come i successivi due realizzati da Gilberto per la Odeon nel 1960 e nel 1961, non sono mai stati ristampati su vinile o su CD. Nel 1988 fu pubblicato dalla Odeon EMI un doppio album antologico che conteneva tutte le canzoni dei tre dischi, poi riedito su CD nel 1990 dalla World Pacific. Il disco, intitolato \"O mito\" nella versione brasiliana (EMI 164-79115-1) e \"The legendary Jo\u00e3o Gilberto\" nella versione internazionale (World Pacific CDP 7\u00a093891 2), fu ritirato dal commercio per una disputa legale tra il cantante bahiano e la EMI. Di \"The legendary Jo\u00e3o Gilberto\" fu realizzata nel 1983 dalla EMI francese anche una versione su CD intitolata \"38 Titres - Bossa Nova\""}
{"id": "1651860", "revid": "767487", "url": "https://it.wikipedia.org/wiki?curid=1651860", "title": "Afghan breakdown", "text": "Afghan breakdown () \u00e8 un film sovietico del 1990, diretto da Vladimir Bortko e interpretato da Michele Placido, ambientato alla fine della guerra in Afghanistan (1979-1989).\nTrama.\nUltimo anno del conflitto in Afghanistan: il maggiore Mi\u0161a Bandura e i suoi uomini combattono contro i ribelli afghani guidati da Adil, un ex pastore divenuto il capo di un gruppo violento di mujaheddin.\nLe autorit\u00e0 supreme sovietiche di Mosca intendono chiudere una volta per tutte questo sanguinoso capitolo di guerra che ormai ha ridotto allo stremo entrambe le parti e finalmente arriva l'ordine di cessare i combattimenti, durante la ritirata, il gruppo di Bandura viene attaccato a tradimento da un altro gruppo di terroristi Afghani con lo scopo di dare la colpa alla guerriglia di Adil.\nIl quartier generale vede questa aggressione come una minaccia, e cos\u00ec il villaggio di Adil viene distrutto senza risparmiare nessuno, molte le vittime tra anziani, donne e bambini, anche molti soldati sovietici vengono uccisi in combattimento, mentre Bandura, depresso dal rimorso, si lascia uccidere da un bambino al quale ha sterminato per errore tutta la famiglia.\nAccoglienza.\nNel 1991 il film venne proiettata nell'Umbria Fiction, a Gubbio.\nIl film era l'unica produzione italo-sovietica, prima della dissoluzione dell'Unione Sovietica."}
{"id": "1651862", "revid": "599013", "url": "https://it.wikipedia.org/wiki?curid=1651862", "title": "Gaetano Legnaro", "text": "Carriera.\nHa giocato con l' tra Serie B e Serie C dal 1965 al 1970, segnando cinque reti.\nHa militato poi nella dal 1970 al 1972, con la quale collezion\u00f2 anche 33 presenze e una rete in Serie A, categoria dove esord\u00ec il 27 settembre 1970 nella gara -Lazio (1-1).\nNel 1971 la formazione capitolina retrocesse tra i cadetti, e dopo un ulteriore anno di permanenza a Roma, Legnaro fu ceduto nella medesima categoria all', squadra in cui ha militato dal 1972 al 1979 totalizzando 175 presenze e una rete.\nHa chiuso la carriera nel dove ha totalizzato 19 presenze senza mai trovare la rete.\nCollezion\u00f2 72 presenze e una rete nella massima serie, e 5 presenze in Coppa delle Alpi."}
{"id": "1651871", "revid": "78273", "url": "https://it.wikipedia.org/wiki?curid=1651871", "title": "Triadi dell'isola di Britannia", "text": ""}
{"id": "1651874", "revid": "834", "url": "https://it.wikipedia.org/wiki?curid=1651874", "title": "Bomba a implosione", "text": ""}
{"id": "1651875", "revid": "122855847", "url": "https://it.wikipedia.org/wiki?curid=1651875", "title": "Giuseppe Alberganti", "text": "Biografia.\n\u00c8 stato deputato, senatore della Repubblica e dirigente della Federazione milanese del PCI.\nNipote di Giovanni Ravazzoli, militante socialista, figlio di un operaio e bracciante, cresce a Stradella, un centro che subisce in quegli anni l'\u00ecnfluenza del socialismo di Filippo Turati e di Claudio Treves ed anche quello pi\u00f9 estremo di Costantino Lazzari.\nAll'et\u00e0 di 10 anni si trasferisce a Milano con la sua famiglia e inizia a lavorare come garzone e attrezzista in una fabbrica, contemporaneamente al suo corso di studi. Nel 1914 lavora come aggiustatore e viene schedato per la prima volta in quanto antimilitarista. Nel 1916 entra nelle ferrovie come allievo fuochista e nel 1918 viene mandato in Libia.\nAssume la direzione degli Arditi del Popolo, un movimento antifascista popolare tra le masse proletarie. A causa dei conflitti con le milizie fasciste emigra in Francia e nel 1923 si reca in URSS dove frequenta una scuola militare. Appoggia la linea comunista gramsciana e nel 1937 si ritrova in Spagna a combattere la guerra al fianco dei repubblicani .\nNel 1939 viene arrestato e trasferito nel Campo d'internamento di Le Vernet. Nel 1943 viene liberato e partecipa alla resistenza italiana. Nel 1946 diventa Segretario generale della Camera del Lavoro e dal 1958 al 1963 per due legislature viene eletto senatore .\nHa appoggiato le lotte studentesche e operaie della fine degli anni sessanta e dei primi anni settanta. Nel 1976 diventer\u00e0 presidente del Movimento Lavoratori per il socialismo (MLS).\nRiposa in un colombaro nel Cimitero Monumentale di Milano."}
{"id": "1651877", "revid": "1529788", "url": "https://it.wikipedia.org/wiki?curid=1651877", "title": "Tlacotalpan", "text": "La citt\u00e0 di Tlacotalpan si trova sulla regione costiera orientale dello stato messicano di Veracruz. Nonostante l'area sia stata abitata fin dal periodo precolombiano, gli odierni insediamenti vennero creati quali porti sul fiume Papaloapan alla met\u00e0 del XVI secolo. Ospita la sede del comune di Tlacotalpan.\nTlacotalpan venne scelto come patrimonio dell'umanit\u00e0 dall'UNESCO nel 1998, a causa dell'\"aspetto urbano e dell'architettura che rappresenta una fusione di tradizioni spagnole e caraibiche di eccezionale importanza e qualit\u00e0...\" (UNESCO, 1998).\nIl nome \"Tlacotalpan\" in lingua nahuatl significa \"posto tra i fiumi\", simile a \"Mesopotamia\".\nCelebrazione della Candelora.\nLa Candelora \u00e8 un'importante celebrazione cittadina. La festa inizia il 31 gennaio alle tre del pomeriggio e dura otto giorni, fino al 9 febbraio, giorno e notte. Le persone indossano abiti tradizionali e si consumano cibi altrettanto tradizionali quali arroz a la tumbada (riso cucinato in brodo di pesce), pescado a la veracruzana (pesce con pomodoro, olive, chili e cipolle), gordita bianchi (pane dolce, con la forma e dimensione di un muffin), longaniza (una particolare salsa), enchilada, naranjas rellenas (arance imbottite) e dulce de leche (simile al caramello). La \u201cVirgen de la Candelaria\u201d (Vergine della Candelora) viene portata per le strade del villaggio per benedire la pesca e gli abitanti. Davanti alla processione si trova l'arcivescovo di Veracruz (citt\u00e0), insieme ad altri importanti esponenti della vita religiosa locale. La banda della Escuela Naval Ant\u00f3n Lizardo (Accademia navale Ant\u00f3n Lizardo) si esibisce, e nella notte esplodono i fuochi artificiali. Le celebrazioni attraggono numerosi visitatori."}
{"id": "1651890", "revid": "1788047", "url": "https://it.wikipedia.org/wiki?curid=1651890", "title": "Lettera a Christophe de Beaumont", "text": "Nella Lettera a Christophe de Beaumont Jean-Jacques Rousseau, difendendosi dalle accuse di aver scritto contro la fede cristiana e i suoi costumi avanzategli da Christophe de Beaumont du Repaire, arcivescovo di Parigi, traccia una sintesi dei punti fondamentali di tutto il suo pensiero, portando allo scoperto le incoerenze e le ipocrisie di quel \"cristianesimo corrotto\" che egli ritiene essere frutto della societ\u00e0 e non della bont\u00e0 divina."}
{"id": "1651892", "revid": "2140897", "url": "https://it.wikipedia.org/wiki?curid=1651892", "title": "Alphabetical", "text": "Alphabetical \u00e8 il secondo studio album della band rock francese Phoenix, pubblicato nel 2004.\nDal disco sono stati estratti due singoli: \"Everything Is Everything\" e \"Run, Run, Run\".\nTracce.\nTesto e musiche dei Phoenix."}
{"id": "1651894", "revid": "110157", "url": "https://it.wikipedia.org/wiki?curid=1651894", "title": "Stage One", "text": "Stage One \u00e8 il l'album di debutto del cantante giamaicano Sean Paul, pubblicato nel 2000."}
{"id": "1651895", "revid": "599013", "url": "https://it.wikipedia.org/wiki?curid=1651895", "title": "Dema Kovalenko", "text": "Carriera.\nHa iniziato la sua carriera professionistica negli Stati Uniti, al Chicago Fire. Dopo due stagioni e mezzo ad alti livelli, ha cercato l'avventura europea con la maglia del St. Pauli, in Germania.\nDopo sole 5 presenze stagionali, ha deciso di tornare negli States per giocare con il D.C. United, prima di tentare il ritorno in patria, al Metalurh Zapori\u017e\u017eja, nel 2006. Anche questa volta ha scarsa fortuna, e decide di tornare immediatamente in America per giocare con i New York Red Bulls, prima di trasferirsi a Salt Lake City.\nIl 14 gennaio 2009 passa al Los Angeles Galaxy."}
{"id": "1651902", "revid": "298055", "url": "https://it.wikipedia.org/wiki?curid=1651902", "title": "Darla", "text": ""}
{"id": "1651909", "revid": "38120", "url": "https://it.wikipedia.org/wiki?curid=1651909", "title": "Amaro Giuliani", "text": "L'Amaro Medicinale Giuliani \u00e8 un medicinale per automedicazione venduto in farmacia e parafarmacia. Prodotto dalla societ\u00e0 farmaceutica Giuliani, \u00e8 indicato per il trattamento della stitichezza occasionale, delle difficolt\u00e0 digestive come pesantezza allo stomaco e sonnolenza dopo i pasti, oppure anche in caso di mancanza d'appetito.\nCaratteristiche.\nL'amaro deve la sua azione ai principi attivi contenuti negli estratti molli e secchi di alcune piante (estratto molle di Rabarbaro, estratto secco di Cascara, estratto molle di Genziana, estratto molle di Boldo), cos\u00ec come ad alcuni eccipienti (tra i quali glicerina, caramello, bicarbonato di sodio, alcool etilico, saccarosio ed acqua) che contribuiscono in parte all'azione terapeutica. Ha una gradazione alcolica del 10%. \nEssendo un medicinale (categoria ATC A06AB57), il consumo non pu\u00f2 essere equiparato a quello di un liquore e deve essere limitato a brevi periodi.\nCollegamenti esterni.\nSito ufficiale Giuliani farmaceutici"}
{"id": "1651911", "revid": "95049", "url": "https://it.wikipedia.org/wiki?curid=1651911", "title": "Mayer Amschel Rothschild", "text": "Biografia.\nDi religione ebraica, nacque nel ghetto di Francoforte sul Meno da Amschel Moses Rothschild detto \"Bauer\" (contadino in tedesco). Appassionato di numismatica, eredit\u00f2 la bottega di cambiavalute del padre a 12 anni. Sfruttando la sua conoscenza delle monete forn\u00ec, con successo, consulenze e pezzi rari a facoltosi collezionisti. Grazie a questo successo, decise di abbandonare il soprannome familiare di \"Bauer\" e di mantenere il solo cognome Rothschild, derivante dal tedesco \"Rot Schild\" (scudo rosso), dalla forma e colore dell'insegna della bottega di cambiavalute familiare.\nBuona parte della prima fortuna di Rothschild fu costruita mentre era cassiere presso la banca della famiglia Oppenheimer ad Hannover. Guglielmo IX, Langravio d'Assia-Kassel, aveva ereditato ci\u00f2 che era stato asserito essere tra le pi\u00f9 grandi fortune in Europa, accumulate durante e dopo l'invasione e la conquista della regione da parte di Napoleone e grazie anche alla fornitura di soldati al re d'Inghilterra Giorgio III contro l'esercito coloniale di George Washington. Cos\u00ec, Guglielmo IX, prima di andare and\u00f2 in esilio per alcuni anni, decise di far suo \"ebreo di corte\" il giovane Meyer, notato per le sue abilit\u00e0 nella gestione degli affari di altri clienti della banca. Meyer riusc\u00ec ad accrescere sia il patrimonio di Guglielmo IX che il suo personale, riuscendo ad aprire la sua prima banca a Francoforte.\nNel 1798 il terzo figlio, Nathan Mayer Rothschild, fu inviato in Inghilterra per promuovere gli interessi della famiglia nell'importazione nel settore tessile con 20.000 sterline di capitale, creando cos\u00ec la prima filiale estera. Nathan fu poi naturalizzato cittadino inglese nel 1804 e quindi istitu\u00ec una banca nella City di Londra. Nel 1810, Mayer sottoscrisse un formale accordo di partnership con i suoi tre figli maggiori. Il figlio minore Jacob invece fu inviato a Parigi nel 1811, per rafforzare la capacit\u00e0 della famiglia di operare in tutta Europa. Ci\u00f2 gli permise di trarre profitto dal finanziamento degli eserciti di Wellington in Portogallo, che richiesero il prestito di grandi quantit\u00e0 d'oro per conto del governo britannico.\nRothschild mor\u00ec a Francoforte il 19 settembre 1812 e fu sepolto al cimitero \"Battonnstrasse\" di Francoforte.\nNel 1817 fu insignito del titolo nobiliare postumo da Francesco I imperatore d'Austria.\nFamiglia.\nMayer ebbe dieci figli con Gutle Schnapper (1753-1849), figlia di Wolf Salomon Schnapper, che spos\u00f2 il 29 agosto 1770:\nI discendenti della famiglia ebbero fortuna in tutta l'Europa grazie alle \"cinque frecce\" nel settore bancario: il figlio Amschel Mayer compr\u00f2 una banca di Francoforte; Salomon si trasfer\u00ec a Vienna; Nathan trasform\u00f2 la filiale di Londra in una delle pi\u00f9 potenti istituzioni bancarie (NM Rothschild &amp; Sons); Calmann (\"Carl\") istitu\u00ec una filiale a Napoli e Jacob (\"James\") divenne un gigante della finanza a Parigi."}
{"id": "1651915", "revid": "767487", "url": "https://it.wikipedia.org/wiki?curid=1651915", "title": "Giovanni Pisano (calciatore)", "text": "Caratteristiche tecniche.\nGiocatore.\nGiocava come attaccante e ha segnato 165 gol nei campionati professionistici.\nAllenatore.\nIl suo modulo preferito \u00e8 il 4-3-3.\nCarriera.\nGiocatore.\nDopo una prima parte di carriera disputata interamente nelle file di compagini minori siciliane, fra le quali l' (con cui conquista una promozione in Serie C2) e la Leonzio (che militava anch'essa in Serie C2), dove si mette in luce come buon realizzatore, viene prelevato nell'estate 1992 dal allora allenato da Zden\u011bk Zeman. Nella squadra foggiana disputa una sola partita in serie A (Brescia-Foggia 4-1 del 4 ottobre 1992) per poi venire ceduto alla nel mercato autunnale.\nFra i granata Pisano debutta l'8 novembre 1992 contro il segnando una doppietta.. con i granata disputa cinque stagioni, due in Serie C1 e tre in Serie B, sfiorando la promozione nella massima serie per due volte e conquistando il titolo di capocannoniere con 21 gol nella stagione 1994-1995. Per tre anni ha indossato anche la fascia di capitano.\nNella stagione 1995-1996 fu colpito da un infortunio che non gli permise di giocare per pi\u00f9 della met\u00e0 dell'intera stagione. Il suo ritorno sul campo avvenne nel derby Salernitana-Avellino del 21 gennaio 1996 terminato 0-0. In quest'annata Pisano realizz\u00f2 8 gol in 14 incontri, i quali non bastarono alla Salernitana per il salto di categoria: la squadra chiuse infatti l'anno nuovamente al 5\u00ba posto in classifica sfiorando per la seconda volta consecutiva la promozione in Serie A.\nInizi\u00f2 la stagione 1996-1997 ancora con la Salernitana, mentre a novembre lasci\u00f2 Salerno venendo rilevato a gennaio dal Genoa. Con 63 gol segnati nei tornei ufficiali del club (60 in campionato, 1 in Coppa Italia e 2 in Coppa Italia serie C) detiene il record di gol nei tornei ufficiali della Salernitana. Anche con il Genoa in questa stagione fallisce la promozione di un soffio. Esito analogo avr\u00e0 la stagione 1998-99, che Pisano disputa nelle file del con cui realizza 8 gol in 32 partite.\nFra i cadetti disputa infine due anni (dall'ottobre del 1999 al 2001) con il allenato da Bortolo Mutti, per poi scendere di categoria con lo Spezia, con cui realizza 32 reti in due campionati di Serie C1. Nel 2004 passa al Vittoria che lascer\u00e0 per giocare nel Siracusa per ritornarvi a militare dal gennaio 2006. \nHa totalizzato in carriera 165 reti nei campionati professionistici, di cui 72 in Serie B. In Serie A vanta la sola presenza col nella stagione 1992-1993.\nAllenatore.\nNell'ottobre 2010 entra a far parte dello staff tecnico dello Spezia in qualit\u00e0 di osservatore. Per la stagione 2013-2014 viene ingaggiato dalla come allenatore degli Allievi Nazionali, lasciando poi a stagione finita. Nel novembre del 2014 diventa allenatore ufficiale del CS Balotesti, squadra rumena di Serie B. \nL'anno successivo rimane in Romania, diventando il nuovo allenatore del FC Caransebes. Nel gennaio 2016 viene contattato dal Modica calcio, accettando la proposta del club siciliano militante in Eccellenza, ma si dimette dopo qualche settimana non avendo ricevuto giuste garanzie dalla societ\u00e0. Nel dicembre 2017 diviene l\u2019allenatore dell\u2019Isola Capo Rizzuto, societ\u00e0 calabrese militante in Serie D.\nAd agosto 2018 firma per l' in Serie D, viene pero sollevato dall'incarico dopo un mese e richiamato in panchina ad inizio ottobre.\nIl 13 novembre viene nuovamente sollevato dall'incarico."}
{"id": "1651918", "revid": "123201219", "url": "https://it.wikipedia.org/wiki?curid=1651918", "title": "Luigi Allegato", "text": "Fece parte del Comitato Centrale nel III Congresso del Partito Comunista d'Italia.\nBiografia.\nGi\u00e0 sindaco di San Severo nel 1950, \u00e8 stato anche il primo Presidente della Provincia di Foggia, dopo le elezioni del 1952. Rieletto alla Presidenza alle successive elezioni del 1956, mantenne la carica fino alla sua morte, nel 1958.\nSecondo l'edizione del \"Giornale d'Italia\" del 01 settembre 1949, si legge la notizia secondo la quale, a seguito di un diverbio con un carabiniere sul treno Fiuggi-Roma per una contesa legata a un posto a sedere, Luigi Allegato avrebbe scagliato un pugno al carabiniere. "}
{"id": "1651922", "revid": "1259603", "url": "https://it.wikipedia.org/wiki?curid=1651922", "title": "Energia sostenibile", "text": "In economia e ingegneria energetica con il termine energia sostenibile (o energia verde) si considera quella modalit\u00e0 di produzione ed uso dell'energia che permette uno sviluppo sostenibile. Tale concetto ha tre componenti chiave, una dal punto di vista della \"produzione\" (e quindi legata alla produzione di energia rinnovabile), un'altra legata alla sua \"utilizzazione\" ovvero all'efficienza e al risparmio energetico ed infine l'ultima chiave legata all'impatto ambientale in termini di inquinamento (minimo, controllato o nullo). Si tratta quindi di un approccio ampio che non riguarda solo la produzione energetica, ma anche il suo utilizzo, inserendosi pertanto in un'ottica complessiva di sviluppo sostenibile e di economia verde.\nDescrizione.\nSul fronte della produzione energetica sostenibile, il riferimento principale sono ovviamente le energie rinnovabili, cio\u00e8 quelle fonti che per loro natura non sono \"esauribili\" sulla scala dei tempi umani, come ad esempio l'energia idroelettrica, l'energia solare, l'energia eolica, l'energia del moto ondoso, l'energia geotermica, l'energia mareomotrice ed altre.\nAltro punto cardine riguarda la modalit\u00e0 di produzione, che prevede un approccio su scale pi\u00f9 piccole, maggiormente sostenibili dall'uomo e dall'ambiente, preferendo dunque reti di produzione \"distribuite\" che facciano perno sulla microgenerazione e cogenerazione, invece dei grandi impianti centralizzati.\nTralasciando il rischio meno probabile di grossi incidenti nucleari, atti di terrorismo o altri disastri maggiori, l'energia nucleare e la fusione nucleare potrebbero rispettare la definizione di sostenibilit\u00e0, ma \u00e8 controverso se siano o no definite tali per ragioni sociali e politiche. Sul fronte dell'uso razionale dell'energia le possibilit\u00e0 sono moltissime ed impossibili da elencare, in quanto gli ambiti di possibile aumento dell'efficienza energetica o di risparmio energetico sono vastissimi. A puro titolo di esempio -assolutamente non esaustivo- si possono citare l'isolamento termico delle abitazioni, l'uso di lampade a basso consumo, lo sfruttamento di cascami di energia termica non altrimenti evitabili/utilizzabili per alimentare reti di teleriscaldamento, la riduzione e/o la maggior efficienza dei trasporti ecc. Come si pu\u00f2 comprendere, parlare di \"energia sostenibile\" coinvolge aspetti sia tecnico/scientifici che politico/sociali ed ambientali. Va tuttavia sottolineato che vi sono scuole di pensiero che considerano efficienza e risparmio come \"energie rinnovabili\" a tutti gli effetti, ad esempio nelle fasi di progettazione, realizzazione e gestione di un green building. In questo spirito le organizzazioni possono introdurre al loro interno un Sistema di gestione dell'energia, per esempio secondo i criteri della norma .\nSul fronte dell'impatto ambientale l'interesse per l'energia sostenibile nasce sicuramente da necessit\u00e0 ambientali quali:\nSolo recentemente le politiche ambientali e pubbliche di pi\u00f9 e pi\u00f9 stati hanno riconsiderato l'opportunit\u00e0 di vedere nell'energia verde un nuovo settore su cui investire dal punto di vista dello sviluppo tecnologico e occupazionale.\nDistinzione dagli altri termini.\nAlcuni modi in cui \u00e8 stata definita l\"'energia sostenibile\" sono:\nQueste distinguono l'energia sostenibile dalle altre terminologie di energie rinnovabili come energie alternative e energie verdi, concentrandosi sull'abilit\u00e0 di una sorgente energetica di continuare a fornire energia. I requisiti come il non-inquinamento possono essere attenuati nella definizione di energia sostenibile, premesso che certi effetti negativi non proibiscono l'uso intensivo della sorgente per una quantit\u00e0 di tempo indefinito.\nTecnologie di energie rinnovabili.\nLe tecnologie per le energie rinnovabili sono contributi essenziali all'energia sostenibile, poich\u00e9 contribuiscono in genere alla sicurezza energetica, riducendo la dipendenza verso i combustibili fossili e dando opportunit\u00e0 di ridurre i gas serra. L'Agenzia internazionale dell'energia ha definito tre generazioni di tecnologie per l'energia rinnovabile, a partire da oltre 100 anni fa:\nLe tecnologie di prima e seconda generazione sono entrate nei mercati e quelle di terza generazione dipendono molto da impegni a lungo termine in ricerca e sviluppo, dove il settore pubblico ha un ruolo importante da svolgere.\nEnergia sostenibile.\nTrasferirsi verso l'energia sostenibile richieder\u00e0 cambiamenti non solo nei modi in cui viene fornita l'energia, ma anche in quelli in cui \u00e8 usata e la riduzione della quantit\u00e0 di energia richiesta per la consegna di vari beni o servizi \u00e8 essenziale. Le opportunit\u00e0 per il miglioramento sul lato della domanda dell'equazione dell'energia sono ricche e assortite quanto quelle per l'offerta e spesso offrono benefici economici significativi.\nL'energia rinnovabile e l'uso energetico efficiente sono detti a volte i \u201cpilastri gemelli\u201d della politica sull'energia sostenibile. Entrambe le risorse devono essere sviluppate per stabilizzare e ridurre le emissioni di anidride carbonica. L'efficienza rallenta la crescita della domanda energetica cosicch\u00e9 far crescere le fonti energetiche pulite pu\u00f2 procurare grossi tagli nell'utilizzo di combustibili fossili. Se l'uso energetico crescesse troppo velocemente, gli sviluppi nell'energia rinnovabile inseguirebbero un bersaglio sfuggente. Nello stesso modo, se le fonti energetiche pulite non si attivassero rapidamente, il rallentamento della crescita della domanda comincerebbe soltanto a ridurre le emissioni totali; serve anche ridurre il contenuto in carbonio delle fonti energetiche. Qualsiasi visione seria di un'economia energetica sostenibile richiede quindi investimenti sia nelle fonti rinnovabili che nell'efficienza.\nL'energia rinnovabile (e l'efficienza energetica) non sono pi\u00f9 settori di nicchia promossi soltanto da governi e ambientalisti. Gli aumenti negli investimenti e il fatto che molto del capitale viene da attori finanziari pi\u00f9 convenzionali suggeriscono che le opzioni di energia sostenibile stanno diventando l'attuale corrente principale.\nLe preoccupazioni sul mutamento climatico assieme agli alti costi petroliferi e al crescente supporto dei governi stanno portando, secondo un'analisi sull'andamento del Programma delle Nazioni Unite per l'Ambiente, grossi investimenti sulle industrie dell'energia sostenibile. Il rapporto dice che il flusso di investimenti di capitale nelle energie rinnovabili \u00e8 salito da 80 miliardi di dollari nel 2005 a un record di 100 miliardi di dollari nel 2006. Nel 2007 l'andamento in salita \u00e8 continuato, con investimenti di capitale anche in settori e regioni precedentemente considerate troppo a rischio e troppo prive di liquidi per meritare l'attenzione della comunit\u00e0 istituzionale di investimento. Un recente rapporto dalla Helmut Kaiser Consultancy di Zurigo afferma che la generazione e l'immagazzinamento di energia rinnovabile sar\u00e0 il settore con la crescita pi\u00f9 veloce nel mercato energetico per i prossimi 20 anni.\nEnergia nucleare.\nLa World Nuclear Association dice che il nucleare ha il potenziale di essere sostenibile, tuttavia, viene spesso precisato il fatto che ci sono diverse sfide che bisogna affrontare prima di poter aumentare drasticamente il suo ruolo.\nCi sono due tipi di energia nucleare:\nEntrambi i tipi creano rifiuti radioattivi nella forma di materiale strutturale attivo, anche se nella fusione tali rifiuti sono smaltibili in modo pi\u00f9 controllato, resta una delle problematiche relative alla sostenibilit\u00e0 di tale fonte energetica.\nLa sostenibilit\u00e0 a lungo termine della fissione nucleare dipende dalla quantit\u00e0 di uranio e torio disponibili ad essere estratte dalle miniere. Le stime per le riserve di combustibile variano molto, ma se si assumono i reattori rigeneranti e il riprocessamento dei combustibili, le stime si portano a 10.000 anni o pi\u00f9. (l'uranio sulla crosta terrestre \u00e8 approssimativamente comune come lo stagno o lo zinco (2 ppm) e il torio come il piombo (6 ppm).\nLa sostenibilit\u00e0 a lungo termine per la fusione nucleare dipende dal fatto che venga sviluppata o no una tecnologia accessibile, e dalla quantit\u00e0 di litio disponibile per l'estrazione (per la fusione di deuterio e trizio) o dalla quantit\u00e0 di deuterio, un isotopo dell'idrogeno disponibile nell'\"acqua pesante\" (per la fusione tra deuterio e deuterio). Il litio \u00e8 un componente abbastanza comune della crosta terrestre, pi\u00f9 di 10 volte il torio (65 ppm). Il deuterio si trova in piccole concentrazioni negli elementi dell'idrogeno (specialmente nell'acqua), in circa 150 parti per milione e si estrae facilmente dall'acqua marina. Data la dimensione degli oceani terrestri, vi sono fonti usabili di deuterio per usi pratici illimitate.\nSostenibilit\u00e0 tecnica dell'energia nucleare.\nColoro che la propongono, come gli ambientalisti James Lovelock, Patrick Moore (cofondatore di Greenpeace), Stewart Brand (creatore del Whole Earth Catalog) e Norris McDonald (presidente della AAEA, l'associazione degli afroamericani ambientalisti), affermano anche che il nucleare \u00e8 ambientalmente pulito almeno quanto le fonti tradizionali di energia rinnovabile, rendendolo parte della soluzione al riscaldamento globale e alla crescente richiesta energetica mondiale. Essi hanno notato che le centrali nucleari producono pochissime emissioni di anidride carbonica e puntualizzano che i rifiuti radioattivi prodotti sono pochi e ben confinati, specialmente se comparati ai combustibili fossili."}
{"id": "1651931", "revid": "1543377", "url": "https://it.wikipedia.org/wiki?curid=1651931", "title": "Iecea Mare", "text": "Iecea Mare (in ungherese \"Nagyjecsa\", in tedesco \"Grossjetscha\") \u00e8 un comune della Romania di 2.456 abitanti, ubicato nel distretto di Timi\u0219, nella regione storica del Banato. \nIecea Mare \u00e8 divenuto comune autonomo nel 2004, staccandosi dal comune di C\u0103rpini\u0219."}
{"id": "1651934", "revid": "1342115", "url": "https://it.wikipedia.org/wiki?curid=1651934", "title": "Filippo Amedeo", "text": "Biografia.\nIscritto al Partito Socialista Italiano fin da giovane, con incarichi di rilievo, chiamato alle armi combatte nella guerra di Libia e successivamente nella prima guerra mondiale.\nProposto per due decorazioni al valor militare rifiuta e viene processato per propaganda contro la guerra.\nNel 1921 viene eletto nella XXVI legislatura del Regno d'Italia e successivamente riconfermato nella XXVII.\nAntifascista, ripar\u00f2 in Francia e fu condannato in contumacia al confino nel 1926. Fu condannato in contumacia nel 1940 dal Tribunale speciale per la difesa dello stato per \"Menomazione del prestigio nazionale all'estero\" (Filippo Amedeo e Giuseppe Pitet avevano pubblicato, nel luglio 1939, sulla \"Voce degli Italiani\" un'intervista dal titolo \"Qual \u00e8 lo stato d'animo dei soldati italiani\").\n\u00c8 stato un organizzatore della resistenza a Torino alla quale partecip\u00f2 attivamente nelle file delle Brigate Matteotti, dopo la liberazione fu nominato segretario della Federazione socialista torinese, eletto consigliere comunale e successivamente alla Assemblea Costituente, mor\u00ec improvvisamente all'et\u00e0 di 55 anni a seguito di una sincope cardiaca poco prima di assumere l'incarico."}
{"id": "1651937", "revid": "767487", "url": "https://it.wikipedia.org/wiki?curid=1651937", "title": "Washington C\u00e9sar Santos", "text": "Carriera.\nAttaccante dal fisico possente, gioc\u00f2 per numerosi club brasiliani, ma leg\u00f2 il suo nome al Fluminense, nelle cui file milit\u00f2 per cinque anni e di cui \u00e8 il migliore marcatore di tutti i tempi con 118 gol in 311 partite.\nVest\u00ec in cinque occasioni la maglia verde-oro del , partecipando ai Giochi Panamericani del 1987 e mettendo a segno 2 reti. Conta anche due presenze nella selezione olimpica del suo Paese.\nDopo la carriera agonistica, \u00e8 stato colpito dalla sclerosi laterale amiotrofica, che lo ha portato alla morte il 25 maggio 2014 all'et\u00e0 di 54 anni."}
{"id": "1651938", "revid": "111325", "url": "https://it.wikipedia.org/wiki?curid=1651938", "title": "Procedura d'infrazione", "text": ""}
{"id": "1651939", "revid": "661526", "url": "https://it.wikipedia.org/wiki?curid=1651939", "title": "The Trinity (Sean Paul)", "text": "The Trinity \u00e8 il terzo album del cantante reggae giamaicano Sean Paul, uscito nel 2005. Questo album in Italia \u00e8 arrivato alla posizione numero 8.\n=Tracce="}
{"id": "1651942", "revid": "71433", "url": "https://it.wikipedia.org/wiki?curid=1651942", "title": "Revenge, vendetta", "text": ""}
{"id": "1651949", "revid": "465036", "url": "https://it.wikipedia.org/wiki?curid=1651949", "title": "Congregazione dei Missionari Figli del Cuore Immacolato di Maria", "text": ""}
{"id": "1651954", "revid": "547034", "url": "https://it.wikipedia.org/wiki?curid=1651954", "title": "Collegiata di Santa Maria Assunta (Belmonte Calabro)", "text": "La collegiata di Santa Maria Assunta in Cielo \u00e8 un luogo di culto cattolico di Belmonte Calabro, in provincia di Cosenza, nell'arcidiocesi di Cosenza-Bisignano. Attualmente, \u00e8 l'unica sede parrocchiale del comune.\nStoria.\nL'antica parrocchiale di Belmonte era la piccola chiesa del Purgatorio, ancora oggi esistente in piazza senatore Del Giudice, sorta probabilmente nel periodo in cui il borgo si andava agglomerando intorno al primordiale castello angioino, costruito da Drogone di Beaumont nel 1270-1271 su ordine di Carlo I d'Angi\u00f2. Data la ristrettezza di quel luogo di culto rispetto alle dimensioni e all'importanza raggiunta dal paese, una chiesa venne costruita probabilmente a partire dal 1586 nell'area gi\u00e0 sede della curia o municipio cittadino, prossima al castello, per volont\u00e0 di Carlo Ravaschieri, il quale peraltro vi fu seppellito nel 1603 dopo la prematura morte.\nA partire dal 1620 circa nella chiesa ebbe sede la locale Confraternita del Santissimo Sacramento. Questa istituzione, grazie alle rendite garantite da varie donazioni, provvedeva a fornire ogni anno la dote a una ragazza povera ma onesta, ma soprattutto gestiva il monte di piet\u00e0, istituito dallo stesso Carlo Ravaschieri.\nNel 1753 la parrocchia fu elevata ad arcipretura, mentre il 16 luglio 1759, giorno della festa della Beata Vergine Maria del Monte Carmelo compatrona di Belmonte, il vescovo di Tropea Felice Pa\u00f9 annunci\u00f2 l'istituzione della chiesa in collegiata, con un capitolo di venti canonici. Tuttavia, il capitolo dur\u00f2 poco, poich\u00e9 non provvisto delle autorizzazioni regie e pontificie, e ben presto rimase lettera morta.\nL'attuale aspetto della collegiata \u00e8 dovuto ai restauri del 1761, compiuti dai fratelli Gesummaria, stuccatori.\nDescrizione.\nL'esterno.\nIl portale principale su largo Duomo risale alla fine del Cinquecento, \u00e8 in tufo, con arco a sesto acuto, e presenta ai due lati il motivo ornamentale del triscele, o delle tre gambe.\nIl campanile, di notevole altezza, croll\u00f2 nel terremoto del 1905, e fu ricostruito pi\u00f9 basso, e peraltro privo dell'originario orologio.\nL'interno.\nL'altare maggiore e la sua balaustra, entrambi in marmi policromi, sono un dono del 1856 di Bonaventura Barone, il cui stemma di famiglia \u00e8 riportato sul cancelletto di ferro battuto della balaustra. Il Barone nella stessa circostanza fece anche rifare l'altare a l'analoga balaustra dell'altare laterale del Santissimo Sacramento.\nIl quadro dell'altare maggiore \u00e8 una \"Assunzione di Maria Vergine in Cielo\" di Francesco Basile, di Borgia, databile al 1794-1795. La tela dell'altare del Santissimo Sacramento \u00e8 invece una \"Ultima Cena\" ad olio di Nicola Domenico Menzele, di Trani, datata 1777.\nIl pulpito, posto sulla destra del presbiterio e sorretto da una colonnina posticcia, \u00e8 stato fatto restaurare nel 1737 dall'allora sindaco Daniele Bossio, e reca dipinto ad olio sul fronte lo stemma di Belmonte, una palma tra due torri sopra tre collinette.\nI dipinti che decorano il soffitto della navata sono del 1950, opera di Saverio Presta, artista attivo in varie chiese del Cosentino. I tre riquadri ovali rappresentano \"San Bonaventura che benedice Belmonte\", \"Pio XII benedicente i cinque continenti\", \"San Francesco di Paola che guarisce il barone di Belmonte Giacomo di Tarsia\". Alla stessa mano sono riferiti i Quattro evangelisti raffigurati alla base della cupola. Sotto il pavimento della navata si trovano una cinquantina di fosse scavate nella roccia e profonde circa 4 metri, in cui venivano seppelliti i morti."}
{"id": "1651955", "revid": "647919", "url": "https://it.wikipedia.org/wiki?curid=1651955", "title": "Congregazione dei Figli dell'Amore Misericordioso", "text": ""}
{"id": "1651958", "revid": "585241", "url": "https://it.wikipedia.org/wiki?curid=1651958", "title": "Amaro 18 Isolabella", "text": "L'Amaro 18 Isolabella \u00e8 un amaro italiano, ideato nel 1871 da Egidio Isolabella ed ancor oggi prodotto (sebbene con non grande diffusione) dalla Illva di Saronno.\nStoria.\nFu ideato (un anno dopo rispetto al Mandarinetto, composto nel 1870) dalla ditta fondata da Egidio Isolabella, divenuta poi F.lli Isolabella &amp; C. e infine E.Isolabella &amp; Figlio, con sede in Milano in via Villoresi 13 ed in Corso Colombo 9. Veniva definito \"aperitivo tonico\" (ed il mandarinetto \"superiore al curacao\" e \"liquore di gran lusso\"). Oltre a questi, la casa produceva anche il Vermouth Bianco \"High Life\". Successivamente il Mandarinetto e l'Amaro 18 furono acquisiti (assieme al nome \"Isolabella\" divenuto anche marchio) dalla Illva di Saronno.\nCaratteristiche.\nL'amaro si presenta di colore scuro e con gradazione alcolica attualmente del 30% poich\u00e9 nelle precedenti produzioni la gradazione era al 20,9%, ricavato dall'infusione di 18 tipi di erbe.\nDegustazione.\nSi pu\u00f2 consumare sia come digestivo sia come dissetante con l'aggiunta di seltz ed una scorza di limone. \u00c8 inoltre utilizzabile nella preparazione di cocktail quali il \"Baby darling\".\nAltro.\nIl numero 18 ricorre spesso nella storia Isolabella: la licenza ottenuta per la produzione di vermut era la numero 18, 18 \u00e8 la prima parte di 1870, anno in cui la casa si afferm\u00f2 con il \"Mandarinetto\", l'amaro 18 Isolabella \u00e8 composto da 18 erbe.\nUn testimonial televisivo per Carosello dell'Amaro 18 Isolabella \u00e8 stato Corrado."}
{"id": "1651960", "revid": "767487", "url": "https://it.wikipedia.org/wiki?curid=1651960", "title": "Jamu Mare", "text": "Jamu Mare (in ungherese \"Nagyzs\u00e1m\", in tedesco \"Freudenthal\" o \"Gross-Scham\") \u00e8 un comune della Romania di 3.119 abitanti, ubicato nel distretto di Timi\u0219, nella regione storica del Banato. \nIl comune \u00e8 formato dall'unione di 5 villaggi: Clopodia, Ferendia, Gherman, Jamu Mare, L\u0103\u021buna\u0219.\nAmministrazione.\nGemellaggi.\nIl nome in romeno di Mali \u017dam \u00e8 \"Jamu Mic\" (Jamu Piccolo), in contrapposizione con \"Jamu Mare\" (Jamu Grande)."}
{"id": "1651974", "revid": "289247", "url": "https://it.wikipedia.org/wiki?curid=1651974", "title": "BenettonF1", "text": ""}
{"id": "1651978", "revid": "599013", "url": "https://it.wikipedia.org/wiki?curid=1651978", "title": "Jeffrey Ricciardi", "text": "Carriera.\nRicciardi esord\u00ec nella OHL con gli Ottawa 67's nella stagione 1990-91 (71 presenze e 13 gol). Nella stagione 1992-93 collezion\u00f2 61 presenze e 7 gol con i Johnstown Chiefs nella ECHL, passando poi nella IHL con gli Indianapolis Ice (135 presenze e 5 gol in 2 stagioni), successivamente con i Las Vegas Thunder (75 presenze e 4 gol in 1 stagione) e infine con i Manitoba Moose (81 presenze e 3 gol in 1 stagione). Nella stagione 1997-98 gioca nella DEL con gli ECR Revier L\u00f6wen (28 presenze in 1 stagione), poi con i Kassel Huskies (18 presenze), con i K\u00f6lner Haie (50 presenze e 4 gol in 1 stagione), con i Schwenninger Wild Wings (46 presenze e 2 gol in 1 stagione), con i D\u00fcsseldorfer EG (59 presenze e 1 gol in 1 stagione) ed infine con i Frankfurt Lions (58 presenze e 1 gol in 1 stagione).\nNel 2003 approd\u00f2 in Italia, con la maglia dell'Hockey Club Bolzano dove totalizz\u00f2 40 presenze e 4 gol. Dopo una stagione pass\u00f2 all'Asiago Hockey. Nel 2006 approd\u00f2 all'Hockey Club Alleghe con cui gioc\u00f2 anche le stagioni successive fino al ritiro."}
{"id": "1651979", "revid": "599013", "url": "https://it.wikipedia.org/wiki?curid=1651979", "title": "Fyrirsogn ok formali", "text": ""}
{"id": "1651986", "revid": "1543377", "url": "https://it.wikipedia.org/wiki?curid=1651986", "title": "Jebel", "text": "Jebel (in ungherese \"Sz\u00e9phely\", in tedesco \"Schebel\") \u00e8 un comune della Romania di 3.392 abitanti, ubicato nel distretto di Timi\u0219, nella regione storica del Banato. \nNel 2004 si \u00e8 staccato da Jebel il villaggio di P\u0103dureni, andato a formare un comune autonomo."}
{"id": "1651987", "revid": "767487", "url": "https://it.wikipedia.org/wiki?curid=1651987", "title": "Teatro Tordinona", "text": "Il Teatro Tordinona \u00e8 un teatro di Roma.\nConosciuto anche come Sala Pirandello porta il nome di uno dei pi\u00f9 importanti teatri romani distrutto nel 1889 che era conosciuto anche come \"Teatro Apollo-Tordinona\", \"Tordinona-Apollo o solamente Apollo.\"\nStoria.\nIl teatro sorse nel 1670 per volere della sovrana Cristina di Svezia che preg\u00f2 il proprio segretario, il conte Giacomo d'Alibert, di intercedere presso il papa Clemente IX per la cessione di un immobile, precedentemente di propriet\u00e0 della famiglia Orsini, sito dove ora sono gli argini del Tevere, sull'attuale lungotevere Tordinona, adibito fino al 1657 a carcere e, successivamente, a locanda.\nIl primo teatro (1670 - 1697).\nDopo la costruzione delle Carceri Nove in via Giulia, lo stabile era stato abbandonato dai detenuti ed affidato in enfiteusi ad una confraternita di frati, che ne ricav\u00f2 una locanda, destinata a fallire nel 1663 a causa della scarsa sicurezza della zona. Un primo tentativo di trasformazione dello stabile in teatro c'era gi\u00e0 stato da parte della Confraternita, ma il diniego del papa Alessandro VII, all'epoca regnante dello Stato Pontificio ed avverso all'arte teatrale, ne aveva reso impossibile l'attuazione. Nonostante ci\u00f2, alcuni documenti riportano la data 1660 come nascita del teatro.\nI lavori per adattare lo stabile a teatro vennero affidati a Carlo Fontana, architetto della Confraternita, che rimaneva proprietaria dello stabile affittandolo al prezzo di duecentocinquanta scudi l'anno al d'Alibert. La sala, di circa 16x22 metri, era ad \"U\" nella tradizione del teatro all'italiana, composta da sei ordini di palchi. La costruzione lignea era decorata, negli interni, dai pittori Magno e Jovanelli, ed era accessibile sia da terra che dal fiume. L'inaugurazione avvenne nella primavera del 1670 con uno spettacolo di Tiberio Fiorilli, a cui venne affidata l'intera stagione teatrale.\nPoich\u00e9 le rappresentazioni erano permesse unicamente nel periodo di carnevale, d'Alibert rimase seccato nel sapere che Filippo Acciaiuoli, frequentatore del salotto dell'Arcadia di Cristina di Svezia, aveva ottenuto il permesso da parte del nuovo pontefice, Clemente X, di rappresentare spettacoli al di fuori del periodo deputato: per questo motivo, per rendere possibili gli allestimenti, il teatro Tordinona pass\u00f2 nelle mani dell'Acciaiuoli che lo rilev\u00f2 in affitto per milleduecentocinquanta scudi l'anno.\nSotto la \"direzione artistica\" dell'Acciaiuoli il palcoscenico fu calcato da donne, precisamente dal 1671 al 1674. Nel 1671 ebbero la prima assoluta \"Amanti, che credete\" e \"Chi mi conoscera\" di Alessandro Stradella, \"Il novello Giasone\" e \"Scipione Africano\" di Acciaiuoli, nel 1672 \"O ve', che figurace\" di Stradella e nel 1673 \"L'amor per vendetta, overo L'Alcasta\" di Bernardo Pasquini.\nSuccessivamente la direzione pass\u00f2 a Marcello De Rosis. Nel 1675 il teatro venne chiuso per i festeggiamenti del Giubileo, e rimase in disuso per sedici anni. Riaperto nel 1690 e completamente rinnovato negli interni, con la costruzione della sala a ferro di cavallo, venne demolito nel 1697 per ordine di Innocenzo XII, pontefice avverso all'arte teatrale.\nIl secondo teatro (1733 - 1781).\nSolo l'intervento del papa Clemente XII permise la ricostruzione dello stabile, ad intere spese dello Stato Pontificio: la nuova pianta era quasi circolare, con un ridotto numero di palchi (quattro, rispetto ai sei precedenti) e l'inaugurazione avvenne il 12 gennaio 1733 con l'opera il Coralbo. (Valesio, Diario di Roma, tomo XIX, 1733, c. 2r).\nNel 1735 avvenne la prima assoluta di \"L'Olimpiade\" di Giovanni Battista Pergolesi.\nLa programmazione, che aveva subito un calo qualitativo nel tempo, non infici\u00f2 la frequenza degli spettatori, che frequentarono il Tordinona fino alla chiusura, per restauri, del 1762. La riapertura avvenne nel 1764, e nel 1768 nuovi lavori modificarono l'aspetto complessivo della sala. Il 29 gennaio 1781, tuttavia, un incendio incener\u00ec l'intera struttura, che era completamente costruita in legno.\nIl terzo teatro (1795 - 1888).\nIl progetto per la ricostruzione fu affidato a Natale Marini e successivamente a Giuseppe Tarquini, che disponeva di mezzi finanziari per l'operazione. Il crollo della struttura in fase di realizzazione, a causa della scarsa qualit\u00e0 dei materiali impiegati, fece s\u00ec che venisse scelto Felice Giorgi per la progettazione: il nuovo teatro, ribattezzato Teatro Apollo, fu pronto nel 1795, cambiando per\u00f2 proprietario diverse volte, dal principe Francesco Publicola Santacroce al principe Giovanni Torlonia, che nel 1820 rinnov\u00f2 nuovamente lo stabile. Nel 1795 avvenne la prima assoluta di La sposa polacca di Marcello Bernardini, nel 1796 di I viaggiatori amanti di Valentino Fioravanti e nel 1805 di La vedova contrastata di Pietro Carlo Guglielmi.\nIl 24 febbraio 1821 avviene la prima assoluta di \"Matilde di Shabran\" di Gioacchino Rossini diretta da Niccol\u00f2 Paganini ed il successivo 26 dicembre di \"La capricciosa ed il soldato o sia Un momento di lezione\" di Michele Carafa.\nIl 1831 vide un ulteriore rifacimento del Tordinona-Apollo, con l'acquisizione di una facciata disegnata da Giuseppe Valadier e commissionata dal proprietario di allora, Alessandro Torlonia. \nIl nuovo prospetto, in stile neoclassico, si componeva di una facciata divisa in due da una balconata, sulla quale si aprivano tre archi a tutto tondo, separati da colonne, nei quali trovavano posto tre grandi porte finestre rettangolari. \nAlla sommit\u00e0 dell'arco centrale, campeggiava la scritta \"Teatro di Apollo\". \nLa nuova veste del teatro permise il cambio della programmazione dalla prosa all'opera: vi si produssero opere di Vincenzo Bellini, Gaetano Donizetti, Giuseppe Verdi, mentre la direzione del teatro pass\u00f2 dagli impresari Lanari e Camusi a Vincenzo Jacovacci e poi a Nicola Carnevali.\nNel 1831 avviene la prima assoluta di \"Il corsaro\" di Giovanni Pacini e nel 1839 di \"Furio Camillo\" di Pacini con Carolina Ungher.\nL'11 febbraio 1841 avviene la prima assoluta di Adelia (opera) di Donizetti con Lorenzo Salvi, Ignazio Marini e Giuseppina Strepponi e nel 1845 di \"Virginia\" di Nicola Vaccai.\nIl 19 gennaio 1853 avviene la prima assoluta di Il trovatore di Giuseppe Verdi con Giovanni Guicciardi, Rosina Penco ed Emilia Goggi.\nIl 17 febbraio 1859 avviene la prima assoluta di Un ballo in maschera con Gaetano Fraschini e Leone Giraldoni, nel 1860 di \"Stefania\" di Raffaele Gentili, nel 1861 di \"Il mulattiere di Toledo\" di Pacini e nel 1866 di \"Caterina Howard\" di Errico Petrella.\nIl teatro riabilit\u00f2 il proprio nome, divenendo teatro di prima categoria: nel 1870 vi fu aggiunto il palco reale, in onore al re d'Italia Vittorio Emanuele II di Savoia. \nNel 1882 avviene la prima assoluta di Le duc d'Albe di Donizetti con Leone Giraldoni e nel 1887 di \"Giuditta\" di Stanislao Falchi.\nNonostante il successo, i lavori per la costruzione degli argini del Tevere, le cui continue inondazioni minavano la sicurezza della citt\u00e0 e dei suoi abitanti, resero necessaria la demolizione, nel 1888, dell'intero teatro, che affacciava sul fiume. Solo nel 1925 venne costruita una stele commemorativa, con un'epigrafe di Fausto Salvatori, dove sorgeva una volta il teatro.\nL'attuale teatro.\nDopo la distruzione dello stabile, l'Istituto Autonomo Case Popolari si prese carico della ricostruzione dello stesso nelle immediate adiacenze della vecchia ubicazione del teatro Tordinona, promettendo di perpetuarne il nome e la fama: nei primi anni trenta del XX secolo il Teatro Tordinona riapr\u00ec i battenti in via degli Acquasparta, nel retro dell'immobile di Calza Bini destinato a sede dell'Istituto Autonomo Case Popolari.\nLa frequentazione del teatro da parte del drammaturgo siciliano Luigi Pirandello, tuttavia, gli valse il cambio di nome da Teatro Tordinona a Teatro Pirandello dalla fine degli anni quaranta fino al 1968, quando venne ripristinato l'antico nome. Attualmente il teatro \u00e8 diretto da Renato Giordano e dispone di tre sale: una dedicata alle mostre, la seconda intitolata a Pirandello e la terza a Lee Strasberg.\nDal 2007 il teatro rischia la chiusura per mancato rinnovo del contratto di locazione all'associazione diretta da Giordano."}
{"id": "1651988", "revid": "81646", "url": "https://it.wikipedia.org/wiki?curid=1651988", "title": "Gas ideali", "text": ""}
{"id": "1651989", "revid": "167080", "url": "https://it.wikipedia.org/wiki?curid=1651989", "title": "Coorti", "text": ""}
{"id": "1651992", "revid": "371529", "url": "https://it.wikipedia.org/wiki?curid=1651992", "title": "The Song Ramones the Same", "text": "The Song Ramones the Same \u00e8 un album tributo del 2002 alla band punk Ramones, composto da vari artisti."}
{"id": "1652002", "revid": "1573940", "url": "https://it.wikipedia.org/wiki?curid=1652002", "title": "Heteralocha acutirostris", "text": "L'huia (Heteralocha acutirostris ()) \u00e8 un uccello passeriforme estinto della famiglia dei Calleidi.\nEtimologia.\nIl nome scientifico del genere, \"Heteralocha\", deriva dall'unione delle parole greche \"\u1f11\u03c4\u03b5\u03c1\u03bf\u03c2\" (\"heteros\", \"diverso\") e \"\u03b1\u03bb\u03bf\u03c7\u03bf\u03c2\" (\"alokhos\", \"moglie\"), col significato di \"dalla moglie diversa\", in riferimento al particolarissimo dimorfismo sessuale: il nome della specie, \"acutirostris\", deriva dal latino e significa \"dal becco appuntito\", in riferimento alla conformazione del becco della femmina, contrapposto a \"H. crassirostris\" (\"dal becco spesso\"), nome affibbiato agli esemplari di sesso maschile, in un primo momento considerati una specie a s\u00e9 stante.\nIl nome comune della specie deriva dal suo nome in m\u0101ori, a sua volta un'onomatopea del richiamo dell'animale impaurito.\nDescrizione.\nDimensioni.\nL'huia misurava 45\u201348\u00a0cm di lunghezza, per un'apertura alare di 40\u201344\u00a0cm: caso raro fra i passeriformi, in questi uccelli la femmina era mediamente pi\u00f9 grossa e pesante rispetto al maschio, il quale per contro presentava coda e ali in proporzione pi\u00f9 lunghe rispetto alla femmina.\nAspetto.\nSi trattava di uccelli dall'aspetto robusto ma slanciato, con testa arrotondata, collo piuttosto lungo e massiccio, ali arrotondate e lunga coda dalla punta a ventaglio, composta da 12 penne, mentre le zampe erano lunghe e robuste, munite di forti artigli.\nCi\u00f2 che colpiva maggiormente nell'aspetto di questi uccelli era il dimorfismo sessuale estremo nella conformazione del becco: nei maschi, infatti, il becco misurava circa 6\u00a0cm ed era appuntito e robusto, lievemente ricurvo verso il basso e nel complesso simile a quello degli itteridi o a quello degli affini sellarossa. Nelle femmine, invece, il becco era sottile, lungo (circa 10,5\u00a0cm) e visibilmente ricurvo verso il basso, similmente a quello dei drepanidi o delle nettarinie.\nIl dimorfismo sessuale nella conformazione del becco, sebbene raro, \u00e8 presente anche in altre specie di uccelli, come gli uccelli del paradiso dei generi \"Ptiloris\" ed \"Epimachus\", alcuni picchi e sittelle: solo nell'huia, tuttavia, esso ha raggiunto tale livello di diversit\u00e0.\nI motivi ipotizzati di tale differenza di conformazione sono varie: l'ipotesi maggiormente accreditata vede i due sessi come occupanti due nicchie ecologiche differenti (col becco della femmina conformato in maniera tale da avere facile accesso al cibo da fornire poi ai nidiacei), e come tali evolutisi in maniera differente. Secondo alcuni, il becco sarebbe un carattere sessuale secondario da utilizzare per attrarre potenziali \"partner\".\nIl piumaggio era di colore nero, con sfumature metalliche di colore verde: le penne della coda presentavano gli ultimi 2\u20133\u00a0cm di colore bianco-crema. Alla base del becco, su ciascun lato della bocca, era presente (come in tutti i calleidi) una caruncola nuda e appiattita di colore arancione, simile a un bargiglio e pi\u00f9 grande nel maschio rispetto alla femmina.\nI M\u0101ori parlano inoltre dell'esistenza di un\"'huia-ariki\" (\"huia capo\"), dal piumaggio bruno-nerastro con sfumature di colore grigio e testa e collo pi\u00f9 scuri, forse risultato di uno schiarimento della livrea dovuto all'et\u00e0 avanzata oppure di albinismo parziale.\nIl becco era di color bianco avorio, con la base tendente al grigio: le zampe erano invece di colore grigio-bluastro, con artigli color corno. Gli occhi erano invece di colore bruno scuro.\nBiologia.\nL'huia era un uccello dalle abitudini di vita essenzialmente diurne, che veniva avvistato sia da solo che in coppie o in piccoli gruppi (verosimilmente gruppi familiari, con una coppia riproduttrice ed i figli di covate precedenti) comprendenti fino a cinque individui. Come tutti i calleidi, questi uccelli erano cattivi volatori, preferendo arrampicarsi sui tronchi e fra i rami con le forti zampe, eventualmente planando di albero in albero, e non di rado muovendosi al suolo.\nL'huia doveva essere un uccello territoriale, che delimitava il proprio territorio mediante richiami e lo difendeva dagli eventuali intrusi, similmente a quanto fanno gli affini sellarossa.\nQuesti uccelli sono stati descritti come piuttosto silenti, ma capaci di emettere richiami molto alti e udibili a mezzo chilometro di distanza attraverso la foresta: il nome stesso dell'huia \u00e8 un'onomatopea del loro richiamo d'allarme, emesso in condizioni di stress. Sebbene manchino dati al riguardo, i richiami di questi uccelli sono stati descritti come melodiosi e flautati, emessi di preferenza durante le prime ore del mattino e differenti nei due sessi. Mentre cantava, l'animale era solito allungare la testa in avanti, tenendo il becco inclinato di 30-45\u00b0 rispetto alla posizione orizzontale. L'huia era inoltre in grado di imitare delle parole (almeno quelle ricche di vocali della lingua m\u0101ori), e per questo assieme al tui era particolarmente apprezzata come animale domestico dai m\u0101ori.\nCome anche altri uccelli (ad esempio il conterraneo testabianca o i currawong australiani), anche l'huia pareva divenire pi\u00f9 vocale con l'avvicinarsi della pioggia, sicch\u00e9 sentirne il canto era associato ad un acquazzone imminente.\nL'huia veniva parassitata da una specie di pidocchio, \"Rallicola (Huiacola) extinctus\": rappresentandone l'unico ospite, verosimilmente all'estinzione dell'huia ha fatto seguito la coestinzione del parassita. Inoltre, nel 2008 su di un esemplare impagliato sono stati rinvenuti degli acari di una nuova specie, \"Coraciacarus muellermotzfeldi\", che generalmente non attacca i passeriformi e che si ipotizza sia stato trasmesso orizzontalmente all'huia dai cuculi migratori locali.\nAlimentazione.\nL'huia era un uccello principalmente insettivoro, la cui dieta si componeva soprattutto di larve (soprattutto quelle del grosso cerambice \"huhu\"), grossi insetti e ragni.\nQuesti uccelli cercavano il cibo sondando il legno marcescente e la corteccia col becco, similmente a quanto fanno i picchi (dei quali l'huia, assieme al kaka, rappresenta l'omologo ecologico al di l\u00e0 della linea di Wallace). A differenza delle credenze popolari (derivate da erronee interpretazioni dei primi osservatori della specie), i due sessi non collaboravano nella ricerca e nell'ottenimento del cibo: anzi, la differente conformazione del becco riduceva la competizione intraspecifica fra di essi.\nNei maschi il becco robusto e appuntito (supportato da un'apposita forte muscolatura) permetteva di rimuovere agevolmente la corteccia o il legno marcescente, scoperchiando i nascondigli con un caratteristico movimento di penetrazione del substrato e conseguente apertura del becco, mettendo in tal modo a nudo le prede: nelle femmine, invece, il lungo becco ricurvo veniva infilato nei buchi della corteccia alla ricerca delle prede pi\u00f9 in profondit\u00e0 nel legno vivo, in aree inaccessibili al maschio. Una volta catturata la preda, l'huia volava verso un posatoio tenendo quest'ultima in una zampa, dopodich\u00e9 la consumava, non prima di aver rimosso le sue parti rigide col becco.\nOltre che fra la corteccia e nel legno, il cibo veniva cercato anche fra le epifite, o al suolo fra le foglie e i detriti.\nL'huia integrava inoltre la propria dieta con bacche e piccoli frutti, mentre a dispetto della conformazione del becco della femmina (che potrebbe far supporre una dieta almeno parzialmente nettarivora) il nettare non componeva una percentuale apprezzabile della loro dieta.\nRiproduzione.\nSi trattava di uccelli monogami, nei quali le coppie (come osservabile negli altri calleidi) dovevano durare per tutta la vita. I primi osservatori europei dell'huia, cos\u00ec come i m\u0101ori, pongono l'accento sul forte legame fra i due \"partner\", i quali erano soliti passare la maggior parte del tempo insieme, tolettandosi a vicenda e tenendosi in contatto con richiami pigolanti.\nSi pensa che la stagione degli amori cominciasse in ottobre (la tarda primavera australe), e che venisse portata avanti un'unica covata l'anno. Le osservazioni di coppie intente a saltare di ramo in ramo, dispiegando la coda e carezzandosi a vicenda coi becchi emettendo i richiami pigolanti summenzionati (col maschio che in un caso ha anche imbeccato la femmina, mentre le presunte osservazioni di maschi che imbeccavano le femmine durante la cova si sono rivelate non attendibili) potrebbero verosimilmente rappresentare le testimonianze di atti di corteggiamento.\nSono stati osservati e descritti solo quattro nidi e due uova di huia (dei quali uno solo \u00e8 giunto fino ai giorni nostri): i nidi venivano costruiti al suolo, alla biforcazione di un ramo, su rami spaccati o in cavit\u00e0 del legno morto, intrecciando a forma di coppa appiattita e dagli spessi bordi fibre vegetali e foglie, talvolta anche licheni ed epifite, e foderando l'interno con materiale vegetale pi\u00f9 morbido. Al loro interno la femmina deponeva 1-5 uova (solitamente due) bianco-grigiastre con maculature bruno-rossicce, di 45 \u00d7 30\u00a0mm: esse venivano covate principalmente dalla femmina (sebbene le osservazioni di maschi con placche incubatrici faccia pensare a un loro ruolo nella cura delle uova), ma non si conosce la durata dell'incubazione.\nDopo la schiusa, i genitori avevano cura di rimuovere i gusci dal nido: i nidiacei, ciechi ed implumi alla schiusa, venivano imbeccati e accuditi da ambedue i genitori per circa tre mesi, quando (raggiunta la taglia adulta, ma rimanendo facilmente distinguibili per le caruncole facciali piccole e rosate, il piumaggio con sfumature brune e privo di riflessi metallici ed il bianco della coda con sfumature bruno-rossicce) divenivano in grado di allontanarsi definitivamente dai genitori.\nDistribuzione e habitat.\nI resti subfossili e nei sambaqu\u00ec mostrano che l'huia era in tempi remoti diffusa in tutta l'Isola del Nord della Nuova Zelanda, pur apparendo poco rappresentata nell'area costiera orientale e occidentale dell'isola (ad esempio nelle rocce carsiche delle Waitomo Caves i loro resti sono quasi assenti), probabilmente per la mancanza di ambienti a loro congeniali nella zona. Stando ad alcune osservazioni e ad un \"waiata\" (canzone tradizionale m\u0101ori), inoltre, l'huia sarebbe stata presente anche nell'estremo nord dell'Isola del Sud, tuttavia questo uccello non sembra comparire mai nei seppur ricchi depositi fossiliferi dello stretto di Cook.\nGi\u00e0 nel corso del XIV secolo l'huia spar\u00ec dalla porzione settentrionale e occidentale dell'isola, in seguito all'arrivo dei progenitori dei Maori e alle conseguenti deforestazione, predazione ed introduzione di specie invasive come il ratto polinesiano: all'arrivo dei primi europei verso la met\u00e0 del XIX secolo, la specie era confinata nella fascia orientale dell'isola, dalla quale spar\u00ec rapidamente nel corso dei 50 anni successivi.\nL\"'habitat\" di questi uccelli era rappresentato dalle foreste primarie a podocarpi, ma si spingeva anche nelle foreste di faggio australe del sud dell'isola (dove veniva sostituita ecologicamente dal kaka): l'huia evitava invece i terreni aperti e la foresta secondaria, e questo probabilmente fu il motivo principale della sua estinzione.\nSebbene vengano ritenuti uccelli sedentari, sembrano esserci indizi che questi uccelli compissero movimenti altitudinali stagionali, popolando le foreste montane durante l'estate e scendendo di quota nei mesi freddi per evitare il clima troppo rigido.\nRapporti con l'uomo.\nL'huia, assieme all'airone bianco maggiore, veniva considerata \"tapu\" dai m\u0101ori e non se ne mangiava la carne (che invece \u00e8 stata descritta di volta in volta dai coloni europei come buona da mangiare o dura e immangiabile): questi uccelli venivano tuttavia catturati ed uccisi per le penne della coda, considerate di gran valore e scambiate con le altre trib\u00f9 in cambio di altri regali dall'alto valore simbolico, come le pietre verdi \"pounamu\" ed i denti di squalo.\nLe piume di huia, infatti, venivano conservate in appositi portagioie riccamente intarsiati detti \"waka huia\", che venivano appesi al soffitto delle abitazioni dei capi: esse venivano inoltre poste a decorazione fra i capelli dei morti durante i funerali, oppure utilizzate in gruppi di dodici per adornare le teste dei guerrieri di alto rango, formando il cosiddetto \"marereko\".\nOltre alle penne, l'huia era molto apprezzata dai maori per i \"p\u014dhoi\", ornamenti per collo o orecchie ottenuti rimuovendo lo scheletro e le zampe e lasciando la sola testa con la pelle del corpo a essiccare.\nLa loro natura amichevole rendeva questi uccelli particolarmente facili da catturare, imitandone i richiami con fischi e prendendoli coi \"tari\" (bastoni di legno con un cappio all'estremit\u00e0) ed uccidendoli con un colpo alla testa, non prima di aver atteso l'eventuale arrivo del loro \"partner\": l'animale poteva anche essere tenuto in cattivit\u00e0, prendendone le penne della coda man mano che esse ricrescevano.\nPer tutelare questi uccelli dall'eccessiva pressione venatoria, tuttavia, i Maori limitavano la stagione di caccia da maggio a luglio, appena dopo la muta del piumaggio, mentre durante il periodo riproduttivo sull'huia pendeva un \"r\u0101hui\" (proibizione della caccia).\nI maori apprezzavano il forte legame di coppia di questi uccelli e, secondo le credenze locali, sognare un'huia o le sue penne per un uomo era un presagio che il suo prossimo figlio sarebbe stato una femmina.\nL'huia \u00e8 inoltre culturalmente molto presente fra i neozelandesi di origine europea: nell'Isola del Nord sono numerose le strade intitolate a questo animale (molte delle quali a Wellington): esiste inoltre un villaggio chiamato Huia nei pressi di Waitakere, nonch\u00e9 un fiume Huia nell'Isola del Sud (uno degli affluenti del quale \u00e8 il fiume Kakapo) ed i monti Huiarau (\"cento huia\") nel centro dell'Isola del Nord, tutti intitolati a questi uccelli, e numerosi negozi ed esercizi commerciali presentano come simbolo questo animale. Il nome Huia, sebbene raro, viene utilizzato sin dai primi anni del XX secolo.\nAnche fra i non-Maori le penne di huia hanno avuto ed hanno a tutt'oggi grande valore: quando Giorgio V (allora duca di York), in visita in Nuova Zelanda nel 1901, appunt\u00f2 le penne di questo animale (donategli da una guida locale in segno di amicizia) sul proprio cappello, la moda di tenere penne di huia sui propri cappelli si diffuse in Regno Unito in brevissimo tempo, con le penne di questi uccelli (gi\u00e0 divenuti molto rari) che venivano vendute nelle gioiellerie a 1-5 sterline l'una.\nNel giugno 2010, la penna della coda di un'huia \u00e8 stata battuta all'asta per 8000 dollari neozelandesi\nEstinzione.\nNonostante il declino in seguito all'arrivo dei M\u0101ori in Nuova Zelanda, la popolazione di huia nella porzione orientale dell'Isola del Nord, dove essa era confinata, pareva stabile: in seguito all'arrivo dei coloni europei, la sistematica distruzione delle foreste primarie (le uniche dove la specie poteva vivere, supportando la presenza di numerosi grossi alberi caduti o marcescenti dove l'huia cercava il cibo), specialmente nelle vallate e nelle aree pianeggianti (dove questi uccelli scendevano durante i mesi invernali) confin\u00f2 l'huia nelle foreste primarie montane relitte.\nUn impatto non indifferente sulla popolazione dell'huia venne inoltre dall'introduzione di una serie di animali non autoctoni, che si trovarono a competere con questi uccelli per il cibo, a portare malattie o parassiti sconosciuti (come lo storno triste) o a predarli attivamente (come i ratti o i mustelidi).\nOltre a questi fattori, l'huia cominci\u00f2 ad essere cacciata anche dagli europei per ottenerne le piume per ornare i cappelli oltre ad esemplari imbalsamati da conservare nei musei e nelle collezioni.\nLe preoccupazioni per il futuro di questi uccelli portarono gi\u00e0 verso la fine degli anni '80 del XIX secolo i movimenti ambientalisti a cercare di dare visibilit\u00e0 al declino della fauna locale ed i capi maori a porre \"rahui\" (bandi della caccia) in alcune aree: nel 1892 venne passato il \"Wild Birds Protection Act\", che dichiarava una serie di specie (inclusa l'huia) illegali da uccidere e commerciare, ma tale legge rimase solo su carta: addirittura nel 1893 una coppia di questi uccelli, originariamente destinata al trasferimento sull'isola-santuario di Kapiti, venne intercettata da Walter Buller e spedita a Walter Rothschild assieme all'ultima coppia osservata viva di gufi sghignazzanti.\nCiononostante, ai primi del '900 l'huia era ancora relativamente comune attorno alla baia di Hawke, con avvistamenti di stormi di un centinaio di esemplari lungo l'alto corso del Rangitikei nel 1906 (ironicamente, l'ultimo avvistamento di questi uccelli risale all'anno seguente).\nL'ultimo avvistamento confermato di huia risale al 28 dicembre del 1907, quando tre esemplari vennero osservati in un'area montuosa del distretto di Tararua: la specie dovette estinguersi poco tempo dopo, nonostante alcuni avvistamenti si siano succeduti nel 1912, 1913 e 1922 (quest'ultimo avvenuto nei pressi di Wellington, per uno scherzo del destino proprio nell'anniversario dell'estinzione dell'huia).\nGli ultimi avvistamenti ritenuti credibili risalgono al 1952, 1961 e 1963, tutti nel nord-est dell'Isola del Nord (dove alcuni ritengono possa essere sopravvissuta una piccola popolazione di questi uccelli): non sono per\u00f2 mai state organizzate spedizioni per accertare l'eventuale sopravvivenza di esemplari di huia.\nDe-estinzione.\nNel 1999, sulle ali dell'entusiasmo per il successo della clonazione della pecora Dolly, gli studenti della \"Hastings Boys' High School\" organizzarono un'assemblea per proporre la clonazione dell'huia: tale iniziativa ricevette il sostegno della trib\u00f9 maori degli Ng\u0101ti Huia e dell'University of Otago, ed una startup californiana garant\u00ec una donazione di 100.000 dollari. Tuttavia, la de-estinzione dell'huia presenta una serie di problemi, non ultimo il fatto che la maggior parte dei reperti attribuibili a questi animali (per la quasi totalit\u00e0 pelli o piume) presentano sicuramente DNA molto danneggiato e quindi difficile da ottenere."}
{"id": "1652005", "revid": "57342", "url": "https://it.wikipedia.org/wiki?curid=1652005", "title": "Mario Assennato", "text": "Figlio del politico socialista Felice Assennato, \u00e8 stato Sottosegretario di Stato all'Industria e al Commercio nel II Governo De Gasperi, e Sottosegretario di Stato al Commercio con l'Estero nel III Governo De Gasperi."}
{"id": "1652013", "revid": "1543377", "url": "https://it.wikipedia.org/wiki?curid=1652013", "title": "Lenauheim", "text": "Lenauheim (in ungherese \"Csat\u00e1d\", in tedesco \"Lenauheim, Schadat\" o \"Schaddat\") \u00e8 un comune della Romania di 5.796 abitanti, ubicato nel distretto di Timi\u0219, nella regione storica del Banato. \nIl comune \u00e8 formato dall'unione di 3 villaggi: Bulg\u0103ru\u0219, Graba\u021b, Lenauheim.\nFondato nel 1767 da una colonia tedesca composta da cosiddetti \"Svevi del Banato\", il comune ha mantenuto fino al 1927 come nome ufficiale il toponimo ungherese \"Csat\u00e1d\"; in quell'anno la denominazione venne cambiata in quella attuale in onore del poeta Nikolaus Lenau (1802-1850), che vi era nato."}
{"id": "1652017", "revid": "106908", "url": "https://it.wikipedia.org/wiki?curid=1652017", "title": "Geer", "text": "La Geer (in olandese: \"Jeker\") \u00e8 un fiume che scorre in Belgio (provincia di Liegi e Limburgo) e nei Paesi Bassi per un tratto molto breve. La sorgente \u00e8 posta tra i comuni di Abolens (fuso con Hannut nel 1977) e Lens-Saint-Servais (fuso con Geer nel 1977). Il suo corso bagna Waremme, Tongeren, Maastricht dove si unisce alla Mosa.\nCuriosit\u00e0: a Canne (nl: Kanne), il fiume attraversa il canal Albert con un sistema di sifoni dopo cui continua l'antico corso lungo la Montagne Saint-Pierre. Uno dei suoi affluenti \u00e8 lo Yerne.\nIl fiume d\u00e0 il suo nome al comune di Geer.\nEtimologia.\nQuesto piccolo corso d'acqua deve il suo nome al gallico \u00ab Yakara \u00bb, \u00ab acqua chiara \u00bb, da cui il suo nome latino \"Jecora\", da cui provengono \"Geer\" (pronunciato J\u00e8r in francese e Y\u00e9ker in olandese).\nStoria.\nFu nella vale del Geer, sul territorio dell'attuale Bassenge (ma il luogo della battaglia non \u00e8 mai stato localizzato con precisione), che Ambiorige, capo degli Eburoni, massacr\u00f2 quasi completamente una legione (appena arruolata nella Gallia Cisalpina) e cinque coorti (ossia circa 3000 soldati) di Cesare, condotte dai legati Quinto Titurio Sabino e Lucio Aurunculeio Cotta.\nFu la sconfitta pi\u00f9 importante subita dai Romani durante le campagne di Galli.\nPortata.\nLa portata media del corso, misurata a Kanne, tra il 1997 e il 2003, \u00e8 stata di 2,7\u00a0m\u00b3 per secondo. Durante lo stesso periodo si \u00e8 registrato:\n\"Fonte: Minist\u00e8re de la R\u00e9gion Wallonne\"."}
{"id": "1652018", "revid": "1456895", "url": "https://it.wikipedia.org/wiki?curid=1652018", "title": "Io ci sar\u00f2 (Piero Pel\u00f9)", "text": "Io ci sar\u00f2 \u00e8 un brano del cantante italiano Piero Pel\u00f9, frontman dei Litfiba, che segna l'inizio della sua carriera da solista.\nIl singolo \u00e8 uscito nei negozi il 7 aprile 2000 ed anticipa l'uscita dell'album \"N\u00e9 buoni n\u00e9 cattivi\" dello stesso anno. Il singolo debutta nella sua prima settimana direttamente al primo posto dei singoli pi\u00f9 venduti in Italia, e rimanendoci anche la settimana successiva. Ha venduto circa 25.000 copie. \u00c8 stato frequentemente trasmesso in radio, raggiungendo la posizione numero 1 dell'airplay.\nNel disco singolo, oltre alla \"title track\", \u00e8 contenuta una cover del brano \"Pugni chiusi\", che Pel\u00f9 aveva precedentemente cantato durante la trasmissione televisiva \"Francamente me ne infischio\", condotta da Adriano Celentano.\nVideoclip.\nPer il suo primo video dopo la separazione dai Litfiba, Piero decise di girare \"Io ci sar\u00f2\" per le strade di Bologna, in mezzo alla sua gente. I musicisti della band di Pel\u00f9 appaiono a turno come comparse. Altre scene di oggetti che esplodono, tra cui il corpo di Pel\u00f9 stesso, si alternano alle altre immagini. La regia del video \u00e8 di Lucio Pellegrini.\nAl termine del video c'\u00e8 una citazione di \"Arancia meccanica\", con Piero che fischietta il motivo di \"Singin' in the Rain\" e colpendo a calci un peluche e un libro, mima la scena dell'aggressione dello scrittore presente nel film di Kubrick."}
{"id": "1652021", "revid": "1776051", "url": "https://it.wikipedia.org/wiki?curid=1652021", "title": "Giuseppe Ayroldi", "text": ""}
{"id": "1652023", "revid": "1844470", "url": "https://it.wikipedia.org/wiki?curid=1652023", "title": "Mervyn Davies", "text": "Davies si un\u00ec ai London Welsh nel 1968 dopo aver lasciato Swansea, sua citt\u00e0 natale. Nel 1969 ha disputato contro la la prima di 38 partite consecutive con la nazionale. Durante questo periodo il Galles vinse due Grandi Slam e tre Triple Crown. Prese parte a due tour dei British and Irish Lions (per un totale di 8 match), quello in Nuova Zelanda nel 1971 e quello in Sudafrica del 1974. Nelle sue 46 partite internazionali, divise tra e Lions \u00e8 uscito da sconfitto dal campo solo 9 volte.\nAlto e magro, si fece crescere baffi da messicano per apparire pi\u00f9 aggressivo sul campo da gioco. Fu soprannominato \"Merv the Swerve\" ed \u00e8 considerato il pi\u00f9 forte numero 8 gallese ed uno dei pi\u00f9 forti rugbysti di tutti i tempi.\nLa sua carriera fin\u00ec nel 1976, quando, nella partita tra Swansea (di cui era capitano) e Pontypool, sub\u00ec un'emorragia cerebrale. Gi\u00e0 una volta, quattro anni prima, gli era capitato di collassare sul campo; quella vota si pens\u00f2 ad una meningite. Dopo il secondo incidente pass\u00f2 vari mesi all'University Hospital of Wales.\nIn un sondaggio tra i tifosi gallesi del 2002 Davies \u00e8 stato votato come \"pi\u00f9 grande capitano gallese di sempre\" e come \"miglior numero 8 gallese di sempre\". Nel 2001 \u00e8 stato ammesso nell'International Rugby Hall of Fame.\n\u00c8 scomparso nel 2012 all'et\u00e0 di 65 anni a seguito di un tumore."}
{"id": "1652030", "revid": "167080", "url": "https://it.wikipedia.org/wiki?curid=1652030", "title": "Jeker", "text": ""}
{"id": "1652034", "revid": "729019", "url": "https://it.wikipedia.org/wiki?curid=1652034", "title": "Stazione di Sieci", "text": "La stazione di Sieci \u00e8 una fermata ferroviaria che serve Le Sieci, frazione del comune di Pontassieve sulla linea ferroviaria Firenze-Roma.\nLa gestione degli impianti \u00e8 affidata a Rete Ferroviaria Italiana (RFI).\nStruttura ed impianti.\nIl fabbricato viaggiatori \u00e8 una struttura a due livelli di cui solo il piano terra \u00e8 accessibile per i viaggiatori mentre il piano superiore \u00e8 abbandonato. Il fabbricato ha una forma rettangolare ed \u00e8 tinteggiato di bianco.\nLa maggior parte del fabbricato viaggiatori \u00e8 chiuso al pubblico ad eccezione di uno piccolo spazio di circa 10 metri quadrati che ospita la sala d'attesa, la biglietteria automatica, la validatrice, un monitor che visualizza le partenze dei treni e gli orari cartacei.\nVicino al fabbricato viaggiatori c'\u00e8 un piccolo fabbricato ad un solo piano ed in mattoni che un tempo ospitava i servizi igienici. Dall'altra parte (al termine della banchina del binario 2) \u00e8 presente la cabina elettrica della stazione.\nIl piazzale si compone di due binari entrambi passanti e di corsa: il primo \u00e8 usato dai treni in direzione Firenze, mentre il secondo per i treni in direzione Arezzo e Borgo San Lorenzo. Entrambi i binari sono serviti da banchina e collegati fra loro da un sottopassaggio che tramite alcune rampe pu\u00f2 essere usufruito anche dai disabili o da persone a mobilit\u00e0 ridotta. Per proteggere i viaggiatori dalle intemperie \u00e8 presente presso la banchina del binario 2 una grossa pensilina in metallo che ospita sotto di s\u00e9 alcune panchine.\nGli spazi antistanti il fabbricato viaggiatori ospitano anche una BTS del servizio GSM-R di RFI.\nMovimento.\nLa stazione \u00e8 impresenziata in quanto \u00e8 gestita in telecomando dal Dirigente Centrale Operativo (DCO) di Firenze Campo di Marte.\nPasseggeri.\nCon l'attivazione del Memorario la frequenza dai treni \u00e8 aumentata a tre treni orari sia verso sud che verso nord.\nQuesta fermata viene servita da soli treni regionali e le loro principali destinazioni sono: Firenze Santa Maria Novella, Borgo San Lorenzo, Prato Centrale, Pistoia, Montevarchi, Chiusi-Chianciano Terme ed Arezzo.\nServizi.\nLa stazione dispone di:\nPer quanto riguarda le informazioni ai viaggiatori la stazione dispone di numerosi monitor che visualizzano gli arrivi, le partenze e gli eventuali ritardi dei treni ed alcuni altoparlanti che coprono tutta la stazione. Sia i monitor sia gli altoparlanti sono dotati di software CTC Plus."}
{"id": "1652036", "revid": "1543377", "url": "https://it.wikipedia.org/wiki?curid=1652036", "title": "Liebling", "text": "Liebling (in ungherese \"Kedvencz\", in tedesco \"Liebling\") \u00e8 un comune della Romania di 3.732 abitanti, ubicato nel distretto di Timi\u0219, nella regione storica del Banato. \nIl comune \u00e8 formato dall'unione di 3 villaggi: Cerna, Iosif, Liebling."}
{"id": "1652038", "revid": "1821847", "url": "https://it.wikipedia.org/wiki?curid=1652038", "title": "Antonio Alberti (politico 1883)", "text": ""}
{"id": "1652049", "revid": "1543377", "url": "https://it.wikipedia.org/wiki?curid=1652049", "title": "Creepin on ah Come Up", "text": "Creepin' On Ah Come Up \u00e8 un EP del gruppo musicale Midwest rap Bone Thugs-n-Harmony, pubblicato il 21 giugno 1994 sotto la casa discografica \"Ruthless Records\". Fu un enorme successo, lo dimostra il fatto che sia rimasto pi\u00f9 di 70 settimane nella classifica di \"Billboard\".\nInformazioni.\nL'EP fu il primo album ufficiale del gruppo. Contiene i singoli \"Thuggish Ruggish Bone\" e \"Foe Tha Love Of $\".\nI featuring sono quelli di Shatasha Williams (il primo componente del collettivo Mo Thugs Family) e Eazy-E (rapper del celebre gruppo N.W.A.); le produzioni quelle di DJ Yella, Rhythm D e dello stesso Eazy-E.\nAll'interno della rivista statunitense \"The Source\", il disco fu selezionato per la classifica dei 100 migliori album hip hop. In seguito fu certificato quadruplo disco di platino. Raggiunse la posizione n.12 nella chart \"Billboard 200\" e la n.2 nella chart \"Billboard Top R&amp;B/Hip-Hop Albums\".\n\"Creepin' On Ah Come Up\" fu il primo album dei Bone Thugs-n-Harmony a vedere inoltre la partecipazione di Flesh-N-Bone."}
{"id": "1652055", "revid": "1318658", "url": "https://it.wikipedia.org/wiki?curid=1652055", "title": "Lesley James McNair", "text": "Biografia.\nMcNair inizi\u00f2 la carriera militare molto presto. La sua prima partecipazione a una missione avvenne nel 1914 nell'Occupazione statunitense di Veracruz in Messico dove partecip\u00f2 anche Douglas MacArthur e in seguito dal 1916 al 1917 McNair partecip\u00f2 alla Spedizione contro Pancho Villa sempre in Messico insieme a George Patton. Subito dopo tra la met\u00e0 del 1917 e il 1918 serv\u00ec come ufficiale durante la prima guerra mondiale nell'American Expeditionary Force sul Fronte occidentale e per il suo eroismo fu premiato col Distinguished Service Medal direttamente dal generale in capo John Pershing in persona e poi anche con la Legion d'onore francese. Gi\u00e0 Generale di brigata minore alla fine della Prima guerra mondiale, combatt\u00e9 poi nella seconda con promozioni sempre maggiori. Insieme a Simon B. Buckner (morto sulla linea del fuoco durante la Battaglia di Okinawa), anch'egli Tenente generale, \u00e8 stato il militare statunitense pi\u00f9 alto in grado ad essere ucciso durante la Seconda guerra mondiale; fu promosso generale, con un atto del Congresso, nel 1954.\nIl generale McNair rimase tragicamente ucciso dal fuoco amico durante il devastante bombardamento aereo alleato del 25 luglio 1944 preliminare alla Operazione Cobra sul Fronte della Normandia, vittima di un errore nel puntamento dei bombardieri che provoc\u00f2 oltre cento vittime tra le truppe americane."}
{"id": "1652056", "revid": "729019", "url": "https://it.wikipedia.org/wiki?curid=1652056", "title": "Stazione di Pontassieve", "text": "La stazione di Pontassieve \u00e8 una stazione ferroviaria posta sulla ferrovia Firenze-Roma ed \u00e8 anche capolinea della Ferrovia Pontassieve-Borgo San Lorenzo, a binario unico non elettrificato.\nStoria.\nIl tratto Firenze-Pontassieve fu il primo tratto, inaugurato il 20 settembre 1862, della linea che sar\u00e0 estesa un anno dopo a Montevarchi. Questo tratto fu realizzato dalla Societ\u00e0 per le strade ferrate romane che costruiva e operava molte ferrovie dell'Italia centrale.\nDal 1913 poi la stazione divent\u00f2 un importante nodo di scambio con l'apertura della linea Pontassieve-Borgo San Lorenzo, importante collegamento tra la Val di Sieve e Firenze, unico fino al 1999 per raggiungere Borgo San Lorenzo, la Romagna Toscana e Faenza.\nIn quell'anno fu infatti riaperta la tratta via Vaglia della ferrovia Faentina, completamente ricostruita dopo i disastri della Seconda guerra mondiale.\nAlla fine degli anni 90 fu accantonata su un binario tronco della stazione, la Locomotiva E404.000 (Prima in Italia a superare i 300 km/h). Nel 2014 fu recuperata dalla Fondazione FS.\nStrutture e impianti.\nDispone di tre banchine, tutte servite da lunghe pensiline metalliche risalenti al 1950.\nI 7 binari sono adibiti al servizio viaggiatori, tranne il 2\u00b0 e il 6\u00b0 considerati di servizio: spesso sono infatti utilizzati per parcheggiare i carri merci in attesa di una locomotiva Diesel per accedere alla tratta per Borgo San Lorenzo.\nLe banchine tra i binari 3 e 4, nonch\u00e9 5 e 7 sono serviti da sottopassaggi.\nDispone anche di un piccolo scalo merci composto da un piano caricatore, da un magazzino e da due tronchini, uno dei quali smantellato dopo il 2008.\nLa stazione, considerata di nodo, \u00e8 presenziata da personale ferroviario ed \u00e8 telecomandata dal Dirigente Centrale Operativo di Firenze Campo di Marte. Nelle vicinanze della stazione sono presenti delle officine ferroviarie al 2014 attive.\nMovimento.\nLa stazione di Pontassieve \u00e8 molto frequentata, con anche quattro transiti l'ora sia in un senso sia nell'altro. Ingente \u00e8 il traffico di pendolari verso la vicina Firenze, anche se dopo l'apertura della linea Direttissima Roma-Firenze e i conseguenti Regionali Veloci Valdarno-Firenze, il traffico nella stazione \u00e8 leggermente diminuito, e attualmente circolano solamente treni regionali. Il traffico passeggeri \u00e8 organizzato secondo il progetto Memorario.\nIl numero dei passeggeri che frequentano la stazione \u00e8 di 2529 unit\u00e0 al giorno.\nServizi.\nLa stazione dispone di:\nInterscambi.\nLa stazione permette i seguenti interscambi:"}
{"id": "1652057", "revid": "287204", "url": "https://it.wikipedia.org/wiki?curid=1652057", "title": "Economia del Ghana", "text": "L'economia del Ghana si basa principalmente sull'agricoltura e lo sfruttamento delle risorse minerarie. Il PIL si aggira intorno ai 7.000.000 USD (dato del 2003), pari a 370 USD procapite, uno dei valori pi\u00f9 bassi del mondo.\nIl paese conobbe un periodo di fortissima crisi negli anni ottanta, che port\u00f2 alla svalutazione della moneta ghanese, alla privatizzazione di molte attivit\u00e0 precedentemente statali, e all'aumento del prezzo dei prodotti agricoli.\nAgricoltura.\nL'agricoltura contribuisce per oltre il 30% al PIL del Ghana, e occupa oltre il 60% della forza lavoro. Fra i prodotti agricoli da esportazione predomina il cacao, coltivato soprattutto da piccole aziende agricole della regione dell'Ashanti. Importanti sono anche la coltivazione di caff\u00e8, tabacco, arachidi, olio di palma, cocco e frutta tropicale. Nel sudovest si coltiva anche il caucci\u00f9.\nA sud est piantagioni Firestone\nI prodotti agricoli venduti sul mercato interno (coltivati soprattutto al sud) includono manioca, olio di palma, igname, arachidi, cotone, mais, miglio, sorgo e riso.\nPesca.\nLa pesca ha subito una discreta espansione dagli anni Sessanta. Una buona parte del pescato proviene dai corsi d'acqua interni.\nIndustria.\nConsistenti sono le risorse minerarie. Ricchi sono i giacimenti di diamanti, oro, argento, ferro, manganese e bauxite, dalla quale si ricava l'alluminio. Sono inoltre presenti piccole quantit\u00e0 di petrolio e gas naturale. Molte sono le segherie, i laboratori dove si fabbricano mobili e gli impianti poligrafici. Si producono sigarette, birre, bevande di ogni genere e oli commestibili."}
{"id": "1652066", "revid": "1305772", "url": "https://it.wikipedia.org/wiki?curid=1652066", "title": "Livezile (Timi\u0219)", "text": "Livezile (in ungherese \"Tolv\u00e1d\", in tedesco \"Tolwad\" o \"Tolwedin\") \u00e8 un comune della Romania di 1.619 abitanti, ubicato nel distretto di Timi\u0219, nella regione storica del Banato. \nIl comune \u00e8 formato dall'unione di 2 villaggi: Dola\u021b e Livezile.\nLivezile \u00e8 stato comune autonomo fino al 1972, quando venne unito al comune di Banloc; ha nuovamente assunto autonomia amministrativa nel 2006."}
{"id": "1652073", "revid": "76963", "url": "https://it.wikipedia.org/wiki?curid=1652073", "title": "Jay Chattaway", "text": "\u00c8 celebre per aver composto le colonne sonore di alcune serie televisive come \"Star Trek\" (The Next Generation, Deep Space Nine, Voyager ed Enterprise) e del telefilm \"Masters of Horror\".\nChattaway studia musica presso l'Universit\u00e0 del West Virgina, si arruola come volontario nella marina degli Stati Uniti, dove compone la musica per le bande musicali della marina, ma non ottiene alcun successo. Dopo il congedo dalla marina, si trasferisce a New York e successivamente a Los Angeles, dove inizia a comporre le colonne sonore per film e documentari.\nColonne sonore.\nTra le principali colonne sonore:"}
{"id": "1652075", "revid": "1342115", "url": "https://it.wikipedia.org/wiki?curid=1652075", "title": "Giuseppe Alberti (politico)", "text": "Biografia.\nEsponente del Partito Socialista Italiano. Fece parte dell'Assemblea Costituente fino al 23 luglio 1946, quando si dimise dall'incarico.\nRicopr\u00ec il ruolo di senatore della Repubblica dalla I Legislatura alla IV, dal 1948 al 1968."}
{"id": "1652077", "revid": "187795", "url": "https://it.wikipedia.org/wiki?curid=1652077", "title": "Alajuela Junior", "text": ""}
{"id": "1652078", "revid": "287204", "url": "https://it.wikipedia.org/wiki?curid=1652078", "title": "AT&amp;T Center", "text": "L'AT&amp;T Center \u00e8 un'arena coperta situata a San Antonio, Texas. Ospita i San Antonio Spurs della NBA e i San Antonio Rampage di AHL, oltre alle San Antonio Silver Stars della WNBA in estate, e l'annuale \"San Antonio Stock Show &amp; Rodeo\" che si tiene in febbraio. Nel 2002, al termine della sua costruzione, l'arena era conosciuta come SBC Center in seguito all'acquisto dei diritti di denominazione da parte della societ\u00e0 SBC Communications, Inc. che nel luglio 2000 aveva stipulato un accordo ventennale con la Citt\u00e0 di San Antonio, i San Antonio Spurs e il San Antonio Stock Show &amp; Rodeo. La SBC Communications ha cambiato il suo nome in AT&amp;T, Inc. nel novembre 2005 dopo aver acquistato l'AT&amp;T Corporation. L'arena \u00e8 diventata ufficialmente AT&amp;T Center nel gennaio 2006."}
{"id": "1652085", "revid": "984922", "url": "https://it.wikipedia.org/wiki?curid=1652085", "title": "Stazione meteorologica di Badia San Cassiano", "text": "La stazione meteorologica di Badia San Cassiano (in tedesco Wetterstation Abtei-St. Kassian) \u00e8 la stazione meteorologica di riferimento per l'omonima localit\u00e0 nel territorio comunale di Badia.\nDati climatologici.\nSecondo i dati medi del trentennio 1961-1990, la temperatura media del mese pi\u00f9 freddo, gennaio, si attesta -4,9\u00a0\u00b0C, mentre quella del mese pi\u00f9 caldo, luglio, \u00e8 di 14,4\u00a0\u00b0C."}
{"id": "1652086", "revid": "246027", "url": "https://it.wikipedia.org/wiki?curid=1652086", "title": "Refrontolo passito", "text": ""}
{"id": "1652088", "revid": "1543377", "url": "https://it.wikipedia.org/wiki?curid=1652088", "title": "Coppa del Barbellino", "text": "La Coppa del Barbellino (chiamata e poi Gara del Gleno) \u00e8 una competizione sciistica italiana, ideata nel 1923. Il percorso iniziava dal Colletto del Gleno fino al piano del Barbellino. I concorrenti dovevano raggiungere la fine in tre ore. La prima edizione si svolse il 27 aprile 1924 e presero parte tredici partecipanti. Negli anni 1940 prese la denominazione di Gara del Gleno. Nel 1943 ci fu una pausa, la manifestazione riprese per due edizioni nel 1946 e nel 1947 per poi essere cancellata fino al 1951, anno della sua ultima edizione.\nTra i partecipanti figurarono Stefano Sertorelli, Vittorio Chierroni, Vitale Venzi (che vinse due edizioni) e Zeno Col\u00f2, che vinse nelle edizioni del 1942 e 1943.\nNel 2008 su iniziativa di alcuni appassionati si riprese la gara, con il nome di Ski Steto; la manifestazione si svolge annualmente in Lombardia, attualmente al Rifugio Antonio Cur\u00f2."}
{"id": "1652091", "revid": "119991", "url": "https://it.wikipedia.org/wiki?curid=1652091", "title": "Stazione meteorologica di San Cassiano", "text": ""}
{"id": "1652100", "revid": "1924342", "url": "https://it.wikipedia.org/wiki?curid=1652100", "title": "Adele (cantante)", "text": "Ha esordito nel 2008 con l'album \"19\", il quale ha ricevuto una buona accoglienza da parte dei critici musicali ed \u00e8 arrivato alla prima posizione della classifica britannica e olandese. Il suo secondo album, \"21\", \u00e8 uscito il 21 gennaio 2011, venendo anch'esso accolto positivamente dalla critica e raggiungendo la prima posizione in 25 paesi.\nIl 25 novembre 2015, grazie alla pubblicazione del terzo album \"25\", Adele \u00e8 divenuta la prima artista a vendere oltre tre milioni di copie in una settimana nei soli Stati Uniti d'America.\nInsieme a Duffy e alla scomparsa Amy Winehouse, \u00e8 considerata una delle esponenti della nuova generazione del soul bianco. Nel 2011 la rivista statunitense \"Billboard\" ha premiato Adele con il titolo di \"Artista migliore dell'anno\", mentre la rivista statunitense \"Time\" ha elogiato Adele come una delle donne pi\u00f9 influenti del mondo.\nAl 2015, la cantante ha venduto in tutto il mondo circa 40 milioni di album e oltre 50 milioni di singoli. Alla cerimonia dei Premi Oscar 2013 si \u00e8 aggiudicata la statuetta per la migliore canzone con \"Skyfall,\" tratta dall'omonimo film. Per i successi ottenuti in carriera, nello stesso anno \u00e8 stata insignita dell'onorificenza di Membro dell'Ordine dell'Impero Britannico.\nBiografia.\nPrimi anni.\nAdele \u00e8 nata nel quartiere Tottenham di North London da Penny Adkins e Mark Evans. La madre, che era una studentessa diciottenne al momento della nascita di Adele, si separ\u00f2 dal compagno due anni dopo, e da quel momento si occup\u00f2 da sola della figlia, con la quale si trasfer\u00ec prima a Brighton e poi a Brixton.\nI rapporti tra Adele ed Evans, poco frequenti sin dalla separazione dei genitori, si incrinarono ulteriormente quando, nel 1999, l'uomo divenne dipendente dall'alcol; i due si sarebbero poi riavvicinati solamente dopo il raggiungimento della fama da parte della cantante.\nGli esordi.\nIl suo interesse per la musica ha iniziato a svilupparsi durante l'infanzia, grazie all'ascolto di gruppi come le Spice Girls e le Destiny's Child. All'et\u00e0 di tredici anni si \u00e8 appassionata alla musica soul e ad artisti come Ella Fitzgerald e Etta James. Un anno pi\u00f9 tardi si \u00e8 iscritta alla BRIT School di Croydon, una nota scuola di musica, frequentata negli stessi anni da Jessie J, altra futura cantante inglese.\nNel 2006 Adele si \u00e8 diplomata e ha cominciato a inseguire il suo sogno di diventare cantante registrando e caricando sul suo Myspace alcuni brani. In questo modo ha attirato l'attenzione del pubblico ed \u00e8 stata invitata a diversi show televisivi britannici, guadagnando in poco tempo una grande notoriet\u00e0. Ha cos\u00ec firmato un contratto con l'etichetta discografica XL Recordings.\nIl successo di \"19\" (2008-2010).\nNel 2007 \u00e8 stato pubblicato il suo primo singolo, \"Hometown Glory\", mentre nel gennaio 2008 \u00e8 stato pubblicato il secondo, \"Chasing Pavements\", che ha riscosso un buon successo in tutta Europa e negli Stati Uniti d'America, raggiungendo la prima posizione in classifica in Norvegia e la seconda in Regno Unito. Il singolo \u00e8 stato seguito il mese successivo dal disco di esordio \"19\", titolo che riporta la sua et\u00e0 al momento della pubblicazione del disco. L'album, registrato con la collaborazione del produttore Mark Ronson (lo stesso di \"Back to Black\" di Amy Winehouse) \u00e8 un concentrato di romantiche canzoni pop soul che parlano di amore, delusioni, amicizia e di tutte le altre emozioni che agitano l'animo di una ragazza tra i 18 e i 19 anni.\nHa riscosso un ottimo consenso commerciale, con oltre copie vendute, raggiungendo buone posizioni nelle classifiche di numerosi stati e il primo posto in Regno Unito e Paesi Bassi. Ci\u00f2 ha permesso alla cantante di vincere il Premio della critica ai BRIT Awards 2008, e nel 2009 il Grammy Award al miglior artista esordiente. Dal disco sono stati estratti come singoli anche i brani \"Cold Shoulder\" e \"Make You Feel My Love\", mentre il brano \"Hometown Glory\" era stato diffuso solo in alcune copie in formato vinile nel 2007.\nQuesti tre singoli hanno comunque avuto un minor seguito rispetto a \"Chasing Pavements\", raggiungendo posizioni pi\u00f9 basse nelle classifiche. Il 10 maggio 2011 si diffuse la notizia secondo cui l'ex fidanzato di Adele fosse intenzionato a intentare causa contro la cantante per ottenere una parte dei proventi relativi ai diritti delle canzoni di \"19\" ispirate alla loro storia d'amore, sostenendo che la sofferenza da lui causata ad Adele \u00e8 stata alla base della scrittura dei brani.\nL'affermazione con \"21\" (2010-2012).\nLa cantante \u00e8 tornata in sala d'incisione durante il 2010 per lavorare al suo secondo album. Nel novembre dello stesso anno \u00e8 stato presentato il singolo \"Rolling in the Deep\", primo brano trascritto dal secondo lavoro della cantante, la cui pubblicazione \u00e8 avvenuta nel gennaio 2011 con il titolo \"21\", che riprende l'idea sfruttata con la prima opera della cantante di utilizzare come titolo l'et\u00e0 della stessa al momento dell'uscita del disco.\nIl singolo ha ottenuto un grande successo a livello europeo, raggiungendo la vetta di diverse classifiche; per la prima volta Adele si impone anche nella Billboard Hot 100 statunitense, mantenendo la prima posizione per sette settimane. Anche \"21\" si \u00e8 rivelato un successo commerciale e di critica, vendendo oltre quattro milioni di copie solo nel Regno Unito e riportando ai vertici della classifica degli album anche il suo precedente disco, \"19\". Questo apprezzamento \u00e8 dovuto anche al successo ottenuto in patria dal secondo singolo \"Someone like You\", che ha raggiunto la vetta della classifica dei singoli, venendo certificato doppio disco di platino e diventando il primo singolo del decennio a superare il milione di copie vendute nel paese.\nIn settembre \"Someone Like You\" raggiunge la vetta anche della \"Billboard Hot 100\" diventando il secondo singolo della cantante in prima posizione negli Stati Uniti d'America. La canzone arriva anche in cima alle classifiche di parecchi paesi europei. Nel frattempo \"21\" riesce a raggiungere la vetta della \"Billboard 200\", mantenendola per 24 settimane non consecutive. Il suo successo nel paese \u00e8 stato tale da fargli avere la certificazione di 14 dischi di platino per aver venduto 14 milioni di copie solo in quel mercato; a fine 2011 l'album ha raggiunto quota 15 milioni di copie vendute mondialmente. Nel 2011 ottiene sei candidature per gli MTV Video Music Awards diventando, insieme a Kanye West, l'artista ad averne ricevute di pi\u00f9 in questa edizione, dietro a Katy Perry che ne ha ricevute nove.\nSulle sei nomination, Adele riesce a vincerne tre, seppur minori, per Best Editing, Best Cinematography e Best Art Direction, tutti per \"Rolling in the Deep\". Nel novembre 2011 la cantante \u00e8 costretta a cancellare tutte le date del suo tour in America per via di un'emorragia alle corde vocali, che la costringe a sottoporsi a un intervento chirurgico. Nelle classifiche di fine anno \"Rolling in the Deep\" \u00e8 risultata una delle canzoni pi\u00f9 vendute dell'anno a livello mondiale con copie secondo i dati dell'IFPI, cos\u00ec come negli Stati Uniti d'America, con quasi 6 milioni di copie mentre l'album \"21\" ha superato entro la fine dell'anno i quindici milioni venduti, risultando anch'esso il pi\u00f9 venduto dell'anno; inoltre \"21\" risulta essere il quarto album pi\u00f9 venduto di sempre in Regno Unito. Secondo dati ufficiali, risulta che nel 2011 una persona ogni 7 secondi ha comprato il secondo album di Adele.\nIl 12 febbraio 2012, alla cerimonia di consegna dei Grammy Award, si aggiudica ben 6 statuette: Best Short Form Music Video, Record of the Year, Song of the Year, Album of the Year, Pop Solo Performance e Pop Vocal Album, stabilendo cos\u00ec, insieme a Beyonc\u00e9 il record per il maggior numero di statuette vinte in una sola serata da un'artista femminile. \"21\" ha venduto pi\u00f9 di di copie nel mondo. Il 21 febbraio, in occasione dei BRIT Awards 2012, la cantante vince i premi come \"Cantante femminile britannica\" e \"Album britannico dell'anno\" con \"21\".\nNel giugno 2012 annuncia di aspettare un figlio dal compagno Simon Konecki, dato alla luce nell'ottobre seguente. La coppia si \u00e8 in seguito sposata nel 2016, per poi separarsi tre anni dopo.\n\"Skyfall\" e l'Oscar (2012-2015).\nNell'ottobre 2012 Adele viene scelta per interpretare \"Skyfall\", la title track dell'omonimo film, 23\u00ba capitolo della serie cinematografica di James Bond. Il brano, scritto dalla stessa Adele assieme a Paul Epworth, raggiunge la vetta delle classifiche in numerosi Paesi, e ottiene prestigiosi riconoscimenti internazionali, tra cui, all'inizio del 2013, il Golden Globe per la migliore canzone originale e un BRIT Award come miglior singolo britannico.\nOltre ad altri importanti premi, il 24 febbraio successivo grazie a \"Skyfall\" Adele vince, alla sua prima nomination, l'Oscar alla migliore canzone (il primo assoluto in questa categoria nella storia dei film di 007). Intanto, il 10 febbraio dello stesso anno, la cantante trionfa nuovamente ai Grammy nella sezione miglior performance pop solista, per la versione live del singolo \"Set Fire to the Rain\". Il 19 maggio viene poi di nuovo premiata ai Billboard Music Awards nella categoria Top Album, sempre per \"21\". Il 14 giugno seguente, la regina Elisabetta II del Regno Unito le assegna l'onorificenza di Membro dell'Ordine dell'Impero Britannico. Nel 2014 Adele vince il suo decimo Grammy ancora grazie a \"Skyfall\", candidata come miglior canzone scritta per un media visivo. Sempre nel 2014 riceve 9 nomination ai World Music Award.\n\"25\" (2015-2017).\nDopo quattro anni di pausa, il 23 ottobre 2015 Adele ha pubblicato il singolo \"Hello\", volto ad anticipare l'uscita del suo terzo album di inediti, intitolato \"25\" e pubblicato il 20 novembre. Il singolo, accompagnato dal relativo video girato a Montr\u00e9al, \u00e8 arrivato primo nelle classifiche musicali di 35 paesi del mondo, tra cui anche la \"Billboard Hot 100\", classifica nella quale \u00e8 rimasto in prima posizione per dieci settimane consecutive, divenendo il primo brano ad aver superato la soglia del milione di download in una singola settimana negli Stati Uniti d'America. A dicembre 2015, \"Hello\" \u00e8 risultato essere uno dei singoli pi\u00f9 venduti dell'anno, con oltre 10,5 milioni di copie, di cui sei solamente negli Stati Uniti d'America, paese nel quale \u00e8 stato certificato sei volte disco di platino dalla RIAA. Il 19 gennaio 2016, dopo 88 giorni, il video ha raggiunto il miliardo di visualizzazioni, divenendo il video pi\u00f9 veloce a raggiungere tale traguardo, battendo il precedente record detenuto da \"Gangnam Style\" di Psy.\nIl 27 novembre 2015 \"25\" ha debuttato alla prima posizione della Official Albums Chart del Regno Unito, con una vendita di 800.307 copie distribuite nel corso della prima settimana, mentre negli Stati Uniti d'America, dopo essersi posizionato direttamente in cima alla Billboard 200, l'album ha venduto oltre tre milioni di copie sul suolo statunitense nell'arco di una sola settimana, rendendo Adele la prima artista a segnare questo primato di vendite. Il successo di \"25\" si \u00e8 susseguito in tutto il mondo: l'album ha raggiunto in poco tempo la vetta delle classifiche di pi\u00f9 di 30 Paesi, vendendo in poco meno di una settimana oltre 6 milioni di copie globalmente. Il disco si \u00e8 confermato il pi\u00f9 venduto dell'anno, con oltre 20 milioni di copie in tutto il mondo, riconfermando ancora una volta Adele come uno degli artisti di maggior impatto del XXI secolo; in particolare, l'album \u00e8 rimasto al vertice della classifica statunitense per 10 settimane non consecutive, venendo certificato dieci volte disco di platino dalla RIAA per le oltre 10 milioni di copie vendute, mentre su quella britannica ha mantenuto la vetta per 11 settimane non consecutive, ottenendo dieci dischi di platino per aver venduto oltre copie.\nIl 22 gennaio 2016 \u00e8 stato pubblicato il secondo singolo estratto da \"25\", \"When We Were Young\". Il 24 febbraio seguente, in occasione della 36\u00aa edizione dei BRIT Awards, dedicata a David Bowie e tenutasi presso la The O2 Arena di Londra, la cantante ha vinto quattro premi: \"Miglior artista femminile\", \"Miglior singolo\" con \"Hello\", \"Miglior album\" con \"25\" e \"Artista britannica preferita\". Cinque giorni dopo ha preso il via da Belfast l\"Adele Live 2016\" che, articolato in 59 citt\u00e0 sparse in tutta Europa e Nord America nel corso del 2016, \u00e8 stato successivamente esteso anche al continente oceanico nel 2017. Il 13 maggio Adele ha pubblicato come terzo singolo estratto da \"25\" la seconda traccia \"Send My Love (to Your New Lover)\", seguito dal relativo video musicale il 22 dello stesso mese e presentato ai Billboard Music Awards. Il 4 novembre 2016 viene estratto come quarto singolo da \"25\" il brano \"Water Under the Bridge\".\nIl 12 febbraio 2017, in occasione della 59\u00aa cerimonia di premiazione dei Grammy Awards, Adele \u00e8 vincitrice di tutte e cinque le categorie per le quali era stata nominata: Canzone dell'anno, Registrazione dell'anno e Miglior interpretazione pop solista per \"Hello\", Album dell'anno e Miglior album pop vocale per \"25\". La cantante ha aperto la manifestazione eseguendo \"Hello\" e una reinterpretazione di \"Fastlove\", brano di George Michael, come omaggio alla scomparsa di quest'ultimo. Adele, visibilmente emozionata, ha interrotto la performance per ricominciare daccapo poich\u00e9 sosteneva di non aver gradito il modo in cui la sua stessa performance era iniziata, dichiarando: \u00abNo, mi dispiace ma non posso sbagliare questa canzone. Per lui no, era uno dei miei preferiti, si merita un tributo onorevole\u00bb. Secondo quanto riportato dalla rivista statunitense \"Billboard\", la scelta del brano \u00e8 stata molto saggia in quanto, nonostante non si tratti di uno dei pi\u00f9 rappresentativi della carriera di George Michael, esso \u00ab\u00e8 un gran brano\u00bb e \u00abha uno dei testi migliori del cantante\u00bb.\n\"30\" (2021-presente).\nIl 1\u00ba ottobre 2021, con un'operazione di \"guerriglia marketing\" su scala mondiale, in diverse citt\u00e0 del pianeta sono apparse proiezioni su cartelloni pubblicitari raffiguranti il numero \"30\", alimentando voci su un prossimo ritorno di Adele sulle scene musicali con un nuovo album; poco tempo dopo l'artista ha confermato la notizia attraverso i propri canali social.\nIl 15 dello stesso mese Adele ha pubblicato il singolo \"Easy on Me\", primo estratto dal suo quarto album \"30\", uscito il successivo 19 novembre. \"Easy on Me\" ha ottenuto successo a livello internazionale, stabilendo il record di brano con pi\u00f9 riproduzioni in una sola giornata sulla piattaforma Spotify (24 milioni) e raggiungendo la prima posizione in varie nazioni. Come secondo singolo \u00e8 stato estratto \"Oh My God\", uscito a fine novembre negli Stati Uniti d'America e nel gennaio 2022 in Italia."}
{"id": "1652104", "revid": "438678", "url": "https://it.wikipedia.org/wiki?curid=1652104", "title": "Nicola Angelucci", "text": "Opere.\nPer Editoriale Olimpia di Firenze ha pubblicato:"}
{"id": "1652105", "revid": "767487", "url": "https://it.wikipedia.org/wiki?curid=1652105", "title": "In amore niente regole", "text": "In amore niente regole (\"Leatherheads\") \u00e8 un film del 2008 diretto da George Clooney, parzialmente basato sulla storia dei Duluth Eskimos.\nTrama.\nJimmy \"Dodge\" Connelly, capitano dei Duluth Bulldogs, squadra del derelitto campionato professionistico di football americano nel 1925 decide che per salvare \"team\" e futuro deve ingaggiare il campione universitario ed eroe di guerra Carter Rutheford. Da abile \"trickster\" riesce a portarlo sugli infangati campetti del professionismo insieme al suo agente e ai contratti pubblicitari che viaggiano con lui richiamando folle e passione intorno alla squadra. Intanto la \"reporter\" sportiva Lexie Littleton del \"Chicago Tribune\" indaga sui presunti atti eroici nella grande guerra di Rutherford e si accompagna alla squadra facendo innamorare sia il giovane Carter che il pi\u00f9 maturo Dodge. Facendo breccia nel cuore di Rutheford la giornalista scopre in che modo pu\u00f2 diventare eroico un atto dettato dalla paura nelle mani di un agente senza scrupoli che gioca sul bisogno dell'America di trovare un eroe senza macchia negli anni precedenti alla grande depressione. Scoperto e svelato il trucco, Dodge e Carter, che nel frattempo \u00e8 stato ingaggiato dalla squadra di Chicago si scontrano in campo e, nel \"football\" che si \u00e8 appena dotato di regole e commissari data l'immediata popolarit\u00e0, ad avere la meglio sar\u00e0 un nuovo trucco escogitato dallo scaltro Dodge, che chiuder\u00e0 la sua carriera sposando Lexie.\nProduzione.\n\"Cast\".\nIl personaggio di Carter Rutheford \u00e8 ispirato alla vita di Red Grange, professionista degli anni 20 giudicato uno dei migliori giocatori di tutti i tempi. Anche il personaggio di C.C. Frazier \u00e8 ispirato a C.C. Pyle, \"manager\" di Red Grange.\nRiprese.\nLe riprese iniziarono il 12 febbraio 2007 e vennero effettuate nel Tennessee a Chattanooga, nella Carolina del Sud ad Anderson, Ware Shoals, Greenville e Travelers Rest e nella Carolina del Nord a Statesville, Greensboro e Winston-Salem. Le partite di \"football\" vennero invece effettuate al Memorial Stadium del Central Piedmont Community College di Charlotte nella Carolina del Nord.\nTitolo.\nIl titolo inglese \"Leatherheads\" significa letteralmente \"teste di cuoio\". Come titolo italiano inizialmente era stato scelto \"Playing Dirty\", letteralmente \"giocando sporco\".\nAnteprima.\nIl 24 Marzo George Clooney e Ren\u00e9e Zellweger fecero un'anteprima del film a Maysville, nel Kentucky, citt\u00e0 natale di Nick Clooney e Rosemary Clooney, rispettivamente padre e zia dell'attore.\n\"Box office\".\nIl film non ebbe grande successo al botteghino non riuscendo a superare il \"budget\" iniziale di 58 milioni di dollari; incass\u00f2 complessivamente circa 31,2 milioni di dollari negli Stati Uniti e 10,1 milioni di dollari nel resto del mondo, per un totale di 41,3 milioni di dollari."}
{"id": "1652109", "revid": "599013", "url": "https://it.wikipedia.org/wiki?curid=1652109", "title": "Sergej \u010cikalkin", "text": "Carriera.\n\u010cikalkin, guardia tiratrice specializzata nel tiro da tre, inizia la sua carriera professionistica nel 1995 con il BK Samara. Ha militato in squadre russe (BK Samara, Avtodor Saratov, UNICS Kazan' e Ural Great Perm') ed ucraine (BC Kiev), vincendo molti trofei. Nella stagione 2001-02 ha vestito la maglia della Benetton Pallacanestro Treviso, con la quale ha vinto lo scudetto dello stesso anno.\nTra la fine degli anni novanta e gli anni Duemila ha fatto parte della Nazionale russa."}
{"id": "1652110", "revid": "984922", "url": "https://it.wikipedia.org/wiki?curid=1652110", "title": "Stazione meteorologica di Corvara in Badia", "text": "La stazione meteorologica di Corvara in Badia (in tedesco Wetterstation Corvara) \u00e8 la stazione meteorologica di riferimento per la localit\u00e0 di Corvara in Badia.\nCoordinate geografiche.\nLa stazione meteorologica \u00e8 situata nell'Italia nord-orientale, in provincia di Bolzano, nel comune di Corvara in Badia, a 1.558 metri s.l.m. e alle coordinate geografiche .\nDati climatologici.\nSecondo i dati medi del trentennio 1961-1990, la temperatura media del mese pi\u00f9 freddo, gennaio, si attesta a -6,8\u00a0\u00b0C, mentre quella del mese pi\u00f9 caldo, luglio, \u00e8 di 12,8\u00a0\u00b0C."}
{"id": "1652111", "revid": "729019", "url": "https://it.wikipedia.org/wiki?curid=1652111", "title": "Battaglia di Lowestoft", "text": "La battaglia di Lowestoft ebbe luogo il 13 giugno 1665 durante la seconda guerra anglo-olandese. Fu combattuta dalla flotta inglese e quella olandese. La battaglia fu il pi\u00f9 grande disastro navale della storia dei Paesi Bassi.\nLa battaglia.\nUna flotta formata da pi\u00f9 di cento navi delle Province Unite e comandata dal tenente-ammiraglio Jacob van Wassenaer Obdam, attacc\u00f2 la flotta inglese di pressoch\u00e9 uguale consistenza, comandata da Giacomo Stuart, duca di York, e dall' ammiraglio William Penn quaranta miglia ad est del porto di Lowestoft, facente parte della contea di Suffolk, nella costa sud-orientale inglese.\nGli olandesi erano desiderosi di fermare la flotta inglese, che aveva loro inferto profonde perdite negli scontri precedenti. Il principale uomo politico olandese dell'epoca, il Gran pensionario Johan de Witt, ordin\u00f2 all'ammiraglio di attaccare gli inglesi con forza mentre il vento soffiava da est; ma van Wassenaer Obdam, non ritenendo i suoi uomini abbastanza preparati per affrontare la flotta inglese apertamente, decise di attendere un momento migliore, quando i venti fossero stati favorevoli alla flotta olandese, che avrebbe potuto cannoneggiare gli inglesi senza pericoli ed avrebbe avuto la possibilit\u00e0 di eseguire una ordinata ritirata in caso di necessit\u00e0.\nQuesto comportamento port\u00f2 alla perdita di un gran numero di navi olandesi ed alla morte dello stesso ammiraglio van Wassenaer Obdam."}
{"id": "1652115", "revid": "2184720", "url": "https://it.wikipedia.org/wiki?curid=1652115", "title": "Tutti gli zeri del mondo (singolo)", "text": "Tutti gli Zeri del Mondo \u00e8 un singolo di Renato Zero feat. Mina pubblicato nel 2000 da Fon\u00f2poli in formato CD, primo estratto dall'album \"Tutti gli Zeri del Mondo\". \u00c8 entrato direttamente al 9\u00ba posto dei pi\u00f9 ascoltati in radio."}
{"id": "1652119", "revid": "729019", "url": "https://it.wikipedia.org/wiki?curid=1652119", "title": "Carwyn James", "text": "Biografia.\nFiglio di un minatore da Cefneithin, nel Carmarthenshire, fu insegnante di professione e in seguito universitario al Trinity College di Carmarthen. Gioc\u00f2 come mediano d'apertura per il Llanelli, disputando la prima partita mentre frequentava ancora la Gwendraeth Grammar School. Nel 1958 fu convocato 2 volte per il , la seconda giocando come centro, ma sarebbe stato chiamato probabilmente pi\u00f9 volte se non avesse dovuto competere per il posto da mediano d'apertura con Cliff Morgan.\nSi \u00e8 distinto soprattutto come allenatore del , che port\u00f2 alla conquista di quattro Welsh Cup tra il 1973 e il 1976. Nel 1972 riusc\u00ec inoltre a sconfiggere col suo club gli All Blacks allo Stradey Park di Llanelli. Malgrado i suoi risultati non allen\u00f2 mai la nazionale gallese, soprattutto per scelta personale. Nel 1971 comunque \u00e8 stato coach durante il tour dei British and Irish Lions in Nuova Zelanda, l'unico in cui i \"Lions\" sono riusciti a vincere due partite contro gli All Blacks. Il suo stile di allenamento era fatto da parole calme e suggerimenti ai giocatori piuttosto che da ordini. Ha sempre professato una tattica d'attacco, credendo che se la squadra ha il possesso palla \u00e8 in grado di attaccare, qualsiasi sia la posizione nel campo.\nAllen\u00f2 anche in Italia, dal 1977 al 1980, la squadra del Rovigo, vincendo uno scudetto. Ancora oggi, in Italia e pi\u00f9 precisamente a Pieve di Cento (Bologna), si gioca il trofeo \"Carwyn James\", giunto alla quattordicesima edizione nel 2019. Il trofeo, che si gioca nel periodo di pasqua, \u00e8 riservato a squadre giovanili ed ha carattere internazionale. Il \"Carwyn James\" \u00e8 un torneo ad invito e viene effettuato anche grazie al nipote di Carwyn, Llyr James.\nJames fu anche un ardente patriota e parlatore di gallese e nel 1970 si candid\u00f2 nelle elezioni generali del Regno Unito a Llanelli per il Plaid Cymru (partito indipendentista gallese). Nei suoi ultimi anni \u00e8 poi stato cronista delle partite del . Mor\u00ec improvvisamente in una camera d'hotel ad Amsterdam nel 1983. Gli impianti sportivi alla Aberystwyth University sono stati dedicati a lui.\nDal 1999 fa parte dell'International Rugby Hall of Fame."}
{"id": "1652121", "revid": "729019", "url": "https://it.wikipedia.org/wiki?curid=1652121", "title": "Arnaldo Azzi", "text": "Biografia.\nNacque a Ceneselli (provincia di Rovigo) il 23 dicembre 1885, e si arruol\u00f2 nel Regio Esercito come soldato semplice di fanteria nel 1910, iniziando la carriera militare. Prese parte alla guerra italo-turca e fu promosso al grado di tenente il 6 settembre del 1913. Combatt\u00e9 nella prima guerra mondiale, inizialmente come comandante di compagnia, terminando il conflitto al comando del I Battaglione del 218\u00ba Reggimento della Brigata di fanteria \"Volturno\", con il grado di maggiore. Ferito in azione fu decorato con la Croce di guerra al valor militare.\nPrese parte alle operazioni di riconquista della Libia al comando di una compagnia di \u00e0scari eritrei ivi trasferiti insieme al loro battaglione. Tra il 1929 e il 1931 comand\u00f2 diversi battaglioni, fu promosso al grado di colonnello il 17 agosto del 1935, divenendo comandante del 46\u00ba Reggimento di fanteria \"Reggio\", incarico ricoperto fino al 1937. Promosso generale di brigata divenne comandante della Guardia alla frontiera del II Corpo d'armata.\nTra il 10 dicembre del 1941 e il 30 luglio del 1942 oper\u00f2 in A.S.I. come comandante della 101\u00aa Divisione fanteria \"Trieste\". Alla testa dei suoi soldati, il 21 giugno entr\u00f2 in Tobruk accogliendo la resa della guarnigione sudafricana.\nDal 22 novembre dello stesso anno assunse il comando della 41\u00aa Divisione fanteria \"Firenze\" assegnata alla 9\u00aa Armata operante in Albania. Questa grande unit\u00e0 era inquadrata nel Gruppo d'armate Est, con Quartier generale a Tirana. Il 1\u00ba gennaio del 1943 fu elevato al rango di generale di divisione.\nL'armistizio dell'8 settembre 1943 lo colse di sorpresa, ma fu uno dei pochi generali generali italiani che, rifiutandosi di obbedire ad ordini superiori, non cedette le armi n\u00e9 ai tedeschi, n\u00e9 alle truppe partigiane albanesi di Axhi Liesci. Tenuti uniti i sottoposti ed evitando ogni sbandamento di truppe, si scontr\u00f2 con le truppe tedesche a Kruja, sostenendo il massiccio contrattacco fino all'ordinato ripiegamento dei suoi soldati in montagna. Il 28 settembre 1943 si incontr\u00f2 con Enver Hoxha e con altri capi della resistenza albanese, stipulando con loro importanti accordi politico-militari. Trasformata la Divisione in una forte unit\u00e0 partigiana, egli assunse il Comando Italiano Truppe alla Montagna (C.I.T.a.M.), che sino a quel momento era stato tenuto dal tenente colonnello della Regia Aeronautica Mario Barbi Cinti. Una delle prime decisioni di carattere militare prese fu l'istituzione di cinque \"Comandi militari di zona\", ciascuno dei quali assegnato ad un battaglione per un totale di circa 25.000 uomini.\nNel giugno del 1944 rientr\u00f2 in Patria con buona parte dei suoi uomini, ed assunse il comando militare delle regioni Lazio, Abruzzi e Umbria. Nel dicembre dello stesso anno fu esonerato dal comando dall'allora Ministro della guerra perch\u00e9 aveva pubblicato un articolo sulla democratizzazione, l'apoliticit\u00e0 e la riduzione delle Forze Armate. L'ordine per la sua destituzione fu dato del Luogotenente generale del Regno, Umberto di Savoia. Egli rispose al provvedimento restituendo al Ministro le sue onorificenze e le ricompense al valor militare di cui era insignito. Soltanto dopo la proclamazione della Repubblica fu reintegrato nel grado.\nDeputato all'Assemblea Costituente, milit\u00f2 nel Partito Repubblicano, aderendo successivamente al Fronte Democratico Popolare. Durante la prima legislatura fu vice presidente della V Commissione Difesa della Camera dei deputati.\nMassone, fu membro del Grande Oriente d'Italia e l'undici marzo 1945 ricevette il brevetto di 31\u00ba grado del Rito scozzese antico ed accettato.\nSi spense a Cuneo il 25 novembre 1957."}
{"id": "1652127", "revid": "729019", "url": "https://it.wikipedia.org/wiki?curid=1652127", "title": "Simon Bolivar Buckner Jr.", "text": "Biografia.\nBuckner era figlio di uno dei primi generali della Confederazione, Simon Bolivar Buckner, e della moglie Delia Hayes Claiborne. Frequent\u00f2 il Virginia Military Institute e l'United States Military Academy a West Point, durante la prima guerra mondiale serv\u00ec nella neonata aviazione, e con la fine della guerra, per i successivi diciassette anni divise la sua carriera tra gli studi militari a West Point, Fort Benning e Washington D.C. e in qualit\u00e0 di ufficiale istruttore. Nel 1936 divenne ufficiale esecutivo presso il 23\u00ba Reggimento di fanteria a Fort Sam Houston in Texas, l'anno seguente venne promosso colonnello e messo al comando del 66\u00ba fanteria a Fort Meade nel Maryland. Nel settembre 1938 ebbe il comando del 22\u00ba fanteria in Alabama, mentre tra il novembre 1939 e l'agosto 1940 fece parte dello stato maggiore della 6\u00aa Divisione di fanteria.\nSeconda guerra mondiale.\nNel 1940 venne promosso brigadier generale, e con lo scoppio del conflitto mondiale venne nominato comandante dell'Alaska Defense Command. Nell'agosto 1941 venne promosso maggior generale, ma quando scoppiarono le ostilit\u00e0 tra gli Stati Uniti d'America e l'Impero giapponese fu uno dei protagonisti della riconquista americana delle isole Aleutine che i giapponesi avevano invaso e occupato a sorpresa nel giugno 1942. La campagna delle isole Aleutine si concluse nell'agosto 1943 con uno sbarco statunitense a Kiska, e nello stesso anno Buckner venne promosso tenente generale.\nBattaglia di Okinawa.\nNel giugno 1944 Buckner fu inviato alle Hawaii per partecipare all'organizzazione della 10\u00aa Armata composta da personale misto dell'esercito e dei marines che avrebbe dovuto partecipare all'invasione americana di Formosa (operazione \u00abCauseway\u00bb). Assieme all'ammiraglio Raymond Spruance, Buckner avvers\u00f2 fortemente uno sbarco a Formosa e d'accordo con il comandante dell'aviazione nel Pacifico generale Millard Harmon, chiese l'annullamento dell'operazione; propose anzi di procedere senza indugio all'attacco degli arcipelaghi delle isole Bonin e delle Ry\u016bky\u016b. Dato che lo scopo principale dell'avanzata in queste ultime isole era quello di impadronirsi delle basi aeree pi\u00f9 grandi per i bombardamenti preparatori sul Giappone e per istituire un \u00abcorridoio aereo\u00bb fra l'arcipelago nipponico e gli aeroporti nemici a Formosa e Luzon, fu concordato di occupare prima di tutto una base sussidiaria su un'isola intermedia, di facile conquista, allo scopo di fornire un punto d'appoggio ai quadrimotori Boeing B-29 Superfortress.\nLa scelta cadde su Iwo Jima nelle Bonin, che gi\u00e0 disponeva di due aerodromi. Al generale Douglas MacArthur fu affidata l'invasione di Luzon, prevista per il 20 dicembre 1944, mentre l'ammiraglio Chester Nimitz fu invece autorizzato a sbarcare su Iwo Jima il 19 febbraio. Una volta occupata l'isola sarebbe scattata l'operazione \u00abIceberg\u00bb, ossia lo sbarco sull'isola di Okinawa, per il quale sarebbero state impiegate le forze di terra della 10\u00aa Armata del tenente generale Buckner originariamente predisposte per l'operazione, annullata, \u00abCauseway\u00bb.\nLa sua armata era composta da sei divisioni di veterani, met\u00e0 appartenenti a divisioni dell'esercito e met\u00e0 dei marines; la fanteria aveva compiuto manovre a Espiritu Santo e Leyte, mentre i marines a Guadalcanal.\nDurante la battaglia di Okinawa, Buckner condusse le sue truppe durante la difficile e sanguinosa avanzata verso la parte meridionale dell'isola, dove la fanatica resistenza giapponese e le difficolt\u00e0 ambientali crearono non pochi problemi alle truppe americane. La lenta avanzata fece nascere duri contrasti tra il generale Buckner e l'ammiraglio Nimitz, il quale lamentava pesanti perdite navali per via degli attacchi aerei kamikaze contro la sua flotta, troppo esposta al largo di Okinawa. Il comandante della United States Pacific Fleet premeva perch\u00e9 Buckner accelerasse i ritmi dell'avanzata, ma la 10\u00aa Armata doveva fare i conti con la formidabile linea Shuri, e Buckner prefer\u00ec attenersi ad un atteggiamento pi\u00f9 attendista e calcolato.\nA met\u00e0 aprile, dopo i primi infruttuosi assalti alla linea, Buckner respinse la proposta di sbarcare truppe alle spalle delle truppe nemiche; secondo il generale le scogliere a sud dell'isola erano troppo pericolose, le spiagge inadatte per sbarcarvi i rifornimenti e un'eventuale testa di ponte avrebbe dovuto vedersela con la nutrita guarnigione giapponese concentrata a sud. Il ragionamento di Buckner si rivel\u00f2 logico ma impreciso; pur temendo una manovra del genere, il comandante della 32\u00aa Armata giapponese a Okinawa, Mitsuru Ushijima, fu costretto a trasferire la sua divisione di retroguardia a nord per rafforzare la linea Shuri attaccata nella zona di Maeda dai marines. Il 25 aprile i giapponesi erano gi\u00e0 lungo la Shuri e in un certo qual modo Buckner perse l'occasione di prendere alle spalle i giapponesi a corto di uomini.\nIl generale americano per\u00f2 non si fece trovare impreparato a fine maggio; la linea Shuri era stata scardinata in pi\u00f9 punti e l'omonimo castello stava per essere conquistato, cos\u00ec nella notte tra il 27 e il 28 maggio Ushijima inizi\u00f2 a ritirare le sue truppe dalla linea Shuri col favore delle tenebre. Questo fatto non sfugg\u00ec alla ricognizione americana e Buckner eman\u00f2 rapidamente nuove istruzioni che prevedevano un nuovo attacco alla linea per continuare a premere sull'avversario e allo stesso tempo ordin\u00f2 a tutte le artiglierie terrestri e navali, supportate dall'aviazione dei marines, di martellare incessantemente le truppe giapponesi in ritirata per impedirgli di riattestarsi sulla difensiva. Ushijima riusc\u00ec a sfuggire al terribile bombardamento, ma l'azione fulminea di Buckner caus\u00f2 grosse perdite alla gi\u00e0 provata guarnigione giapponese; Ushijima perse circa 4.000 uomini e centinaia tra carri, veicoli e pezzi d'artiglieria.\nIl generale Buckner si disse molto soddisfatto dello sfondamento, affermando che \u00abUshijima ha sbagliato ritirandosi dalla linea Shuri [...] Ormai \u00e8 fatta, non resta che eliminare le ultime sacche di resistenza. Questo non significa che non ci saranno combattimenti, ma i giapponesi non saranno pi\u00f9 in grado di organizzare un'altra linea difensiva\u00bb\nLe previsioni di Buckner si rivelarono errate, e Ushijima riusc\u00ec ad attestarsi con i suoi ultimi 50.000 uomini (tra cui moltissimi combattenti inesperti reclutati sull'isola) lungo le alture ad una decina di chilometri a sud di Shuri, tra i rilievi dominati dalle colline Yuza-dake e Yaeju-dake, che attraversavano buona parte dell'estremit\u00e0 meridionale dell'isola. Il 1\u00ba giugno gli americani iniziarono ad avvicinarsi, rallentati dal fango che arrivava alle caviglie e impediva ai corazzati di muovere al di fuori delle rotabili, ma dopo diciassette giorni di furiosi combattimenti la 32\u00aa Armata era ormai sgominata, e quello stesso giorno Buckner invi\u00f2 a Ushijima l'invito alla resa, che non venne presa in considerazione da Ushijima.\nParadossalmente fu proprio Buckner il giorno seguente ad andare incontro alla fine; recatosi in prima linea per controllare di persona la situazione venne colpito da una scheggia di granata nel petto. Il generale mor\u00ec in pochi minuti, solo sei giorni prima della conquista totale di Okinawa. Assieme a Lesley James McNair, Frank Maxwell Andrews e Millard Harmon fu uno dei generali pi\u00f9 alto in grado a perire durante la guerra, ma fu l'unico ad essere stato ucciso dal fuoco nemico. Quello stesso giorno il comandante del III Corpo anfibio dei marines Roy Geiger fu promosso tenente generale e nuovo comandante della 10\u00aa Armata.\nSimon Bolivar Buckner, Jr. fu seppellito nel cimitero di famiglia a Frankfort nel Kentucky, venne promosso generale postumo con un atto del Congresso (Legge 83-508) il 19 luglio 1954. Fu sposato con Adele Blanc Buckner (1893\u20131988), con la quale ebbe tre figli, Simon Bolivar Buckner III, Mary Blanc Buckner, e William Claiborne Buckner."}
{"id": "1652130", "revid": "1924342", "url": "https://it.wikipedia.org/wiki?curid=1652130", "title": "19 (Adele)", "text": "19 \u00e8 il primo album in studio della cantautrice britannica Adele, pubblicato nel Regno Unito il 28 gennaio 2008 dalla XL Recordings, pochi giorni dopo l'affermazione della cantautrice londinese come vincitrice del concorso \"Sound of 2008\", organizzato dalla BBC.\nDescrizione.\nGrazie anche a una buona accoglienza da parte della critica, \"19\" ha debuttato al primo posto della Official Albums Chart, ed \u00e8 in seguito stato certificato 8 volte disco di platino dalla British Phonographic Industry, per aver distribuito oltre 2\u00a0400\u00a0000 copie.\nIl 10 giugno dello stesso anno, l'album \u00e8 stato pubblicato, sotto etichetta Columbia, anche negli Stati Uniti, riuscendo a raggiungere la decima posizione nella \"Billboard 200\" dove ha totalizzato 175 settimane in classifica.\nA contribuire al successo del disco \u00e8 stato anche il secondo singolo estratto da \"19\", \"Chasing Pavements\" che ha seguito la pubblicazione in vinile di \"Hometown Glory\", avvenuta in Regno Unito il 22 ottobre 2007.\nUscito il 13 gennaio 2008, il brano \"Chasing Pavements\" \u00e8 arrivato fino alla seconda posizione della Official Singles Chart ed \u00e8 in seguito diventato una hit internazionale.\nDal disco sono in seguito stati estratti anche i due singoli \"Cold Shoulder\" e \"Make You Feel My Love\", quest'ultimo cover dell'omonimo brano di Bob Dylan.\nL'album ha rinnovato il proprio successo di vendite tra il 2010 e il 2011, in concomitanza con l'uscita del successivo \"21\", quando ha scalato nuovamente la classifica britannica degli album piazzandosi al secondo posto. Nel febbraio 2012 le vendite mondiali dell'album erano pari a oltre 6.500.000 copie.\nNei primi sei mesi del 2012, l'album ha venduto 539.000 copie sul suolo statunitense.\nTracce.\nExpanded Edition.\nNel novembre 2008, l'album \u00e8 stato ripubblicato in una \"Expanded Edition\", con l'aggiunta di un secondo disco, contenente 9 brani registrati dal vivo durante un set acustico all'Hotel Cafe di Los Angeles, pi\u00f9 la traccia \"Many Shades of Black\", incisa con The Raconteurs, ed alcuni extra."}
{"id": "1652133", "revid": "124808793", "url": "https://it.wikipedia.org/wiki?curid=1652133", "title": "Prosecco di Conegliano-Valdobbiadene Superiore di Cartizze", "text": "Il Valdobbiadene Superiore di Cartizze \u00e8 la tipologia pi\u00f9 elevata (cr\u00f9) tra i Prosecco di Conegliano-Valdobbiadene (meglio denominato il Valdobbiadene), vino DOCG della provincia di Treviso. \u00c8 prodotto in una ristretta area di 106 ettari estesa attorno a Cartizze, localit\u00e0 compresa tra i borghi Fol/Follo, Saccol nelle rispettive frazione di Valdobbiadene S.Stefano e San Pietro di Barbozza. Oltre ad avere una produzione limitata \u00e8 considerato sicuramente il miglior Valdobbiadene Spumante in assoluto.\nIl Cartizze viene spumantizzato quasi esclusivamente nella versione \"Dry\".\nHa doti di complessit\u00e0, persistenza, eleganza e verticalit\u00e0 distintivi rispetto alle altre tipologie della denominazione.\nNel mese di marzo e di aprile si tengono numerose mostre di degustazione del Cartizze e del Valdobbiadene nelle tipiche localit\u00e0 di produzione.\nTecnicamente, il Cartizze \u00e8 una Cru della DOCG Valdobbiadene, che prende il nome dall'area corrispondente.\nCaratteristiche organolettiche.\nSpuma fitta e perlage fine e persistente.\nArmonico ed elegante con aromi di grande freschezza.\nFruttato ricco, con buona pienezza e lunghezza, coerente con i profumi.\nStoria.\nUn'ipotesi accreditata sembra essere quella che fa derivare il nome Cartizze da \"gardiz o gardizze\", espressione locale che indica i graticci usati per l'appassimento delle uve. Nella zona del Cartizze infatti, l'uva viene vendemmiata tardi, quando mostra i primi segni di appassimento naturale. Ci\u00f2 conferisce al vino una concentrazione di aromi e sapori di intensit\u00e0 inusuale.\nAltra ipotesi fa derivare la denominazione \"cartizze\" dall'appellativo dialettale che sta ad indicare l'involucro della pannocchia, detto appunto \"cartiza\".\nL'uva, pronta per la vendemmia, veniva avvolta grappolo per grappolo nelle \"cartize\", per aumentare il tasso zuccherino dell'uva. Il vino cos\u00ec ottenuto, il Cartizze appunto, era quindi un vino da dessert, pi\u00f9 vicino al Picolit o ai Passiti. Questa tipologia era molto apprezzata agli inizi del secolo. Con l'ultimo dopoguerra il gradimento per i vini dolci ebbe un crollo, fino ai giorni nostri, dove allo spumante viene richiesto pochissimo zucchero e un colore \"scarico\". Cos\u00ec la lavorazione del cru di S.Stefano si uniform\u00f2 a quella del Valdobbiadene tradizionale, mantenendo unicamente l'uso della vendemmia tardiva. Il Cartizze di oggi divide quindi quasi tutte le qualit\u00e0 con i Valdobbiadene (vini), sottolineandone per\u00f2 la profumazione, decisamente pi\u00f9 ricca ed intensa.\nAbbinamenti consigliati.\nNella versione extra dry, come il Valdobbiadene in generale, pu\u00f2 essere servito come vino da tutto pasto, e si sposa particolarmente bene con primi piatti non eccessivamente elaborati e secondi di pesce.\nLa versione dry, pi\u00f9 dolce, \u00e8 da abbinare ai dessert.\nErrore ricorrente.\nLa dicitura \"Conegliano superiore di Cartizze\" \u00e8 errata, non esiste il Cartizze di Conegliano. Questo non solo per toponomastica ma soprattutto per legge (disciplinare della DOCG). Il Cartizze prende il nome da una ristrettissima zona del Comune di Valdobbiadene (circa 106 ettari, con circa 140 piccoli proprietari). Il Valdobbiadene Superiore di Cartizze \u00e8 prodotto con uve della zona di Cartizze situata appunto a Valdobbiadene (comprendente i borghi Fol/Follo e Saccol e la frazione di S. Stefano), riconosciuta come zona di produzione di qualit\u00e0 eccellente per via delle caratteristiche del microclima e del territorio. L'uva destinata alla vinificazione del Cartizze \u00e8 limitata alla zona suddetta, storicamente riconosciuta."}
{"id": "1652134", "revid": "14701894", "url": "https://it.wikipedia.org/wiki?curid=1652134", "title": "Quaranthology", "text": ""}
{"id": "1652137", "revid": "16758", "url": "https://it.wikipedia.org/wiki?curid=1652137", "title": "Stazione meteorologica di Sesto", "text": "La stazione meteorologica di Sesto (in tedesco Wetterstation Sexten) \u00e8 la stazione meteorologica di riferimento per la localit\u00e0 di Sesto.\nCoordinate geografiche.\nLa stazione meteorologica \u00e8 situata nell'Italia nord-orientale, in provincia di Bolzano, nel comune di Sesto, a 1.310 metri s.l.m. e alle coordinate geografiche .\nDati climatologici.\nSecondo i dati medi del trentennio 1961-1990, la temperatura media del mese pi\u00f9 freddo, gennaio, si attesta a -6,3\u00a0\u00b0C, mentre quella del mese pi\u00f9 caldo, luglio, \u00e8 di 13,9\u00a0\u00b0C."}
{"id": "1652142", "revid": "287204", "url": "https://it.wikipedia.org/wiki?curid=1652142", "title": "The Palace of Auburn Hills", "text": "The Palace of Auburn Hills, spesso chiamato semplicemente The Palace, \u00e8 stato un palazzetto per lo sport e intrattenimento situato a Auburn Hills, Michigan. Il primo concerto tenuto al Palace fu un concerto di Sting il 13 agosto 1988.\nSin dall'apertura nel 1988 l'indirizzo dell'arena \u00e8 cambiato continuamente: attualmente \u00e8 6 Championship Drive, indicando i 3 titoli NBA dei Detroit Pistons e i 3 titoli WNBA delle Detroit Shock. L'indirizzo originale era 3777 Lapeer Road.\nIl Palace, in passato la pi\u00f9 grande arena NBA con ben 22.076 posti, non ha mai venduto i diritti di denominazione ad uno sponsor (unico stadio NBA insieme al Madison Square Garden) ed \u00e8 stata una delle 8 arene NBA di propriet\u00e0 della rispettiva squadra.\nIl Palace Auburn Hill \u00e8 stato demolito l\u201911 luglio 2020"}
{"id": "1652143", "revid": "55935", "url": "https://it.wikipedia.org/wiki?curid=1652143", "title": "Ludovico Vittorio Savioli Fontana Coltelli", "text": ""}
{"id": "1652149", "revid": "1005847", "url": "https://it.wikipedia.org/wiki?curid=1652149", "title": "Antonio Alberti", "text": "\u2022Antonio Alberti (1920-2007)- geologo"}
{"id": "1652156", "revid": "580", "url": "https://it.wikipedia.org/wiki?curid=1652156", "title": "Stazione meteorologica di Aosta", "text": "La stazione meteorologica di Aosta \u00e8 la stazione meteorologica di riferimento per la citt\u00e0 di Aosta. \u00c8 possibile vedere i dati registrati con cadenza oraria relativi a questa stazione e alle altre presenti sul territorio regionale presso la pagina riferita ai dati meteo della Valle d'Aosta.\nCoordinate geografiche.\nLa stazione meteorologica \u00e8 situata nell'Italia nord-occidentale, in Valle d'Aosta, a Aosta, in piazza Plouves, a 583 metri s.l.m. e alle coordinate geografiche .\nDati climatologici.\nSecondo i dati medi del trentennio 1961-1990, la temperatura media del mese pi\u00f9 freddo, gennaio, si attesta a 0,6 \u00b0C, mentre quella del mese pi\u00f9 caldo, luglio, \u00e8 di 21,3 \u00b0C."}
{"id": "1652170", "revid": "111325", "url": "https://it.wikipedia.org/wiki?curid=1652170", "title": "Teorema dell'assorbimento dal generatore", "text": ""}
{"id": "1652171", "revid": "729019", "url": "https://it.wikipedia.org/wiki?curid=1652171", "title": "William C. Lee", "text": "\u00c8 considerato il \"Padre delle forze aviotrasportate statunitensi\"."}
{"id": "1652172", "revid": "337298", "url": "https://it.wikipedia.org/wiki?curid=1652172", "title": "Battaglia di Castiglione (1796)", "text": "La battaglia di Castiglione, anche detta battaglia di Medole o battaglia del Monte Medolano, si svolse nei territori di Castiglione delle Stiviere, Medole e Solferino, il 5 agosto 1796, tra le forze francesi del giovane generale Napoleone Bonaparte e quelle austriache del feldmaresciallo Dagobert von W\u00fcrmser nel corso della prima campagna d'Italia durante la guerra della Prima coalizione.\nLa battaglia, terminata con la netta vittoria dell'Armata d'Italia, concluse la campagna iniziata il 29 luglio 1796 con l'offensiva austriaca dal Trentino per sbloccare la fortezza di Mantova assediata dalle truppe francesi. Dopo alcune gravi difficolt\u00e0 e incertezze, il generale Bonaparte organizz\u00f2 un audace piano di operazioni che gli permise di concentrare le sue forze e sbaragliare una dopo l'altra le diverse colonne d'attacco austriache che avanzavano separate a est e a ovest del Lago di Garda. Il 5 agosto a Castiglione venne disfatta la colonna principale guidata personalmente dal comandante in capo austriaco, feldmaresciallo von Wurmser.\nDal punto di vista strategico la campagna di Castiglione, dal 29 luglio al 12 agosto 1796, rappresenta uno dei pi\u00f9 brillanti successi della carriera di Napoleone Bonaparte e la prima dimostrazione della sua strategia contro diversi eserciti nemici contemporaneamente in campo; dal punto di vista tattico la battaglia finale del 5 agosto fu il primo grande successo campale del generale e la prima dimostrazione pratica del sistema tattico preferito da Napoleone sul campo di battaglia.\nSeconda fase della campagna d'Italia.\nSituazione e schieramento dell'Armata d'Italia.\nIl generale Napoleone Bonaparte aveva iniziato con una serie ininterrotta di sensazionali vittorie la campagna in Italia settentrionale con la sua Armata d'Italia, apparentemente debole e disorganizzata ma combattiva, aggressiva e fortemente motivata dai proclami, dall'energia e dalla risolutezza del comandante in capo e dei suoi luogotenenti. Dopo aver costretto il Regno di Sardegna a cedere le armi ed a concludere l'armistizio di Cherasco ed essere sboccato in pianura dopo la riuscita campagna di Montenotte, il giovane e audace generale aveva marciato oltre il Po ed era entrato a Milano il 16 maggio 1796, mentre i resti dell'esercito austriaco sconfitto del generale Johann von Beaulieu avevano ripiegato nel Trentino.\nImpegnato in complessi compiti politico-militari di organizzazione e amministrazione dei territori conquistati e di sfruttamento delle risorse locali, sottoposto alle pressioni del Direttorio di Parigi e deciso a sviluppare il suo potere personale nella penisola, il generale Bonaparte aveva anche dovuto porre l'assedio alla fortezza di Mantova, solidamente difesa dalla guarnigione austriaca costituita da 14.000 soldati. Il generale Jean Mathieu S\u00e9rurier era stato incaricato di iniziare un regolare assedio con 8.000 soldati e numerose artiglierie pesanti, mentre il grosso dell'armata aveva raggiunto la linea dell'Adige e occupato Verona e Legnago.\nIl generale Bonaparte, dopo aver trascorso un breve periodo a Milano per incontrare finalmente la moglie Giuseppina Beauharnais per la quale provava un'accesa passione, si era recato al suo quartier generale di Marmirolo a nord di Mantova per sovrintendere alle complesse e difficili procedure d'assedio della fortezza. La missione di costringere alla resa la munita fortezza appariva problematica; nel frattempo si apprendevano informazioni sempre pi\u00f9 precise e attendibili di un raggruppamento di potenti forze austriache nel Trentino, in fase di organizzazione per sferrare una controffensiva e sconfiggere l'esercito francese. Il 22 luglio il generale si trasfer\u00ec a Castiglione delle Stiviere per controllare meglio la situazione complessiva del suo schieramento.\nL'Armata d'Italia era costituita da circa 45.000 soldati; mentre il generale S\u00e9rurier era impegnato nell'assedio di Mantova, il generale Bonaparte aveva schierato sull'ala sinistra, a ovest del lago di Garda, la divisione del generale Pierre Sauret che occupava il territorio tra Brescia e la riva occidentale del lago. Dalla sponda orientale del lago, attraverso l'altopiano di Rivoli, fino all'Adige a Verona erano posizionate le truppe del generale Andrea Massena e del generale Hyacinthe Despinoy; lungo l'Adige, sull'ala destra, la divisione del generale Pierre Augereau si estendeva da Ronco a Legnago; infine i reparti di cavalleria del generale Charles Kilmaine erano a Vallese, tra Verona e Legnago.\nLo schieramento francese era molto esteso ma il generale Bonaparte riteneva che, disponendo di buone strade di comunicazione laterale, avrebbe potuto agevolmente concentrare le sue truppe nel punto scelto dal nemico per effettuare l'attacco principale, sfruttando soprattutto la grande velocit\u00e0 di spostamento delle sue truppe, abituate alle estenuanti marce forzate richieste dalla strategia del comandante in capo dell'Armata d'Italia.\nI piani della controffensiva austriaca.\nDopo le vittorie dell'arciduca Carlo in Germania, l'Impero d'Austria aveva potuto distaccare notevoli forze in Italia per passare all'offensiva e ribaltare l'esito della campagna nella penisola. Al comando dell'esperto feldmaresciallo Dagobert von Wurmser, vennero inviati in Trentino oltre 30.000 soldati di rinforzo provenienti da tutte le regioni dell'Impero, tra cui i contingenti ungheresi e croati, per potenziare le truppe superstiti del feldmaresciallo Beaulieu e organizzare un attacco decisivo per sbloccare la fortezza di Mantova e sbaragliare l'esercito francese del generale Bonaparte.\nNella seconda met\u00e0 di luglio il feldmaresciallo von Wurmser pot\u00e9 completare il raggruppamento delle sue forze nel Trentino e pianificare la sua offensiva; egli, invece di concentrare le truppe, adott\u00f2 uno schieramento frammentato suddividendo l'esercito in tre gruppi principali, scarsamente collegati tra loro e indirizzati su percorsi separati dai due lati del lago di Garda. Sulla sinistra un corpo di truppe di 20.000 soldati, al comando dei generali Davidovic, Meszaros e Mittrovsky avrebbe percorso la valle dell'Adige puntando su Verona e sul ponte di Dolc\u00e8; al centro il feldmaresciallo von Wurmser avrebbe guidato la massa principale di 30.000 soldati, suddivisa nelle colonne comandate dai generali Michael von Melas, Sebottendorff, Bajalic e Liptay, sferrando l'attacco sull'altipiano di Rivoli, tra il corso dell'Adige e la riva orientale del lago di Garda; infine sulla destra, a ovest del lago, il generale Peter von Quosdanovic avrebbe marciato con altri 20.000 uomini, al comando dei generali Ott, Reuss e Ocskai, lungo la valle del Chiese fino a Brescia per intercettare le comunicazioni con Milano dell'armata francese.\nIl piano del feldmaresciallo von Wurmser era troppo complicato ed era reso particolarmente difficile dalla necessit\u00e0 di coordinare i movimenti di numerose colonne separate prive di collegamenti tra loro; in particolare l'ala destra comunicava con la colonna principale centrale solo attraverso un lungo percorso fino a Rovereto e Ledro. Inoltre la colonna di destra del generale Quasdanovic venne ulteriormente suddivisa durante le operazioni in due parti con obiettivi divergenti. Questa mancanza di coesione avrebbe grandemente favorito le manovre del generale Bonaparte che pot\u00e9 mantenere strettamente concentrate le sue truppe.\nL'offensiva austriaca.\nPrimi successi austriaci e decisioni del generale Bonaparte.\nIl generale Bonaparte trascorse parte della giornata del 28 luglio a Brescia in compagnia della moglie, ma ben presto giunsero le prime notizie dei movimenti offensivi del nemico: le forze austriache stavano scendendo lungo le due rive del lago di Garda, mentre una colonna sembrava diretta su Verona. Alla fine della giornata i rapporti che giunsero al generale Bonaparte confermarono che una grande offensiva nemica era iniziata, gli avamposti del generale Massena sull'altipiano di Rivoli e di fronte a Verona erano sottoposti ad una crescente pressione; il comandante in capo dell'Armata d'Italia decise quindi di partire subito per Roverbella a est del Mincio per prendere la direzione complessiva delle operazioni.\nIl 29 luglio la situazione sul campo divenne difficile per i francesi; il generale Bonaparte, giunto al suo quartier generale avanzato, ricevette una serie di rapporti negativi dai suoi luogotenenti lungo tutto il fronte. Il generale Barth\u00e9lemy Joubert, comandante delle avanguardie della divisione del generale Massena a La Corona, si trov\u00f2 in difficolt\u00e0 sotto gli attacchi austriaci della colonna principale del feldmaresciallo von Wurmser e nella notte dovette ripiegare sull'altopiano di Rivoli dopo aver subito notevoli perdite; contemporaneamente un'altra colonna austriaca, al comando del generale Meszaros, era comparsa di fronte a Verona e altre truppe avanzavano dalla Rocca d'Anfo. Il fronte d'attacco nemico si estendeva dalla sponda occidentale del lago di Garda al fiume Adige. Anche a ovest del lago di Garda gli austriaci ottennero notevoli successi nella prima giornata di combattimenti; il generale Quosdanovic raggiunse con le sue truppe Sal\u00f2, dove il generale Jean Joseph Guieu venne accerchiato con 600 uomini, mentre i resti della divisione del generale Sauret dovettero ripiegare.\nIl generale Bonaparte si mostr\u00f2 preoccupato per i pericolosi sviluppi dell'offensiva austriaca; egli comprese subito il piano di operazioni del nemico e l'intenzione del feldmaresciallo von Wurmser di concentrare le sue colonne convergendo a sud del lago di Garda. In serata decise di abbandonare Verona e diede ordine al generale Massena di ripiegare sul Mincio e di rafforzare le difese di ; egli dispose anche che i traini pi\u00f9 pesanti e il tesoro dell'armata fossero subito evacuati a Cremona; il generale non nascose che la situazione era \"molto critica\" ma continu\u00f2 a mostrare fiducia con i suoi subordinati.\nLa mattina del 30 luglio il generale Bonaparte diede maggiori segni di nervosismo; una delle colonne del generale Quosdanovic raggiunse e occup\u00f2 Brescia e il generale Despinoy venne inviato con due brigate a ovest del lago di Garda per bloccare l'avanzata austriaca in quel settore che avrebbe potuto minacciare le vie di comunicazioni francesi. Il comandante in capo per la prima volta dopo l'inizio della campagna d'Italia apparve insicuro e incerto; nel pomeriggio convoc\u00f2 un decisivo consiglio di guerra al quartier generale di Roverbella dove, taciturno e in apparenza poco risoluto, ascolt\u00f2 le valutazioni dei suoi subordinati, tra i quali predominava il pessimismo. Il generale Bonaparte sembrava scoraggiato e depresso; durante il consiglio di guerra si parl\u00f2 di ritirata generale dietro il Po e di rinunciare a combattere, i generali presenti apparvero divisi e molti consigliarono la ritirata. Il generale Pierre Augereau al contrario mostr\u00f2 grande energia e volont\u00e0 di battersi, egli protest\u00f2 contro i piani rinunciatari e insistette bruscamente per rischiare una battaglia. Durante il consiglio di guerra ci furono scontri verbali e violenti alterchi; il generale Bonaparte chiuse la riunione senza aver preso una decisione definitiva. Fu durante la serata e la notte che il generale, dopo lunghe meditazioni strategiche di fronte alla carta della situazione, decise il nuovo piano di operazioni.\nIl comandante dell'Armata d'Italia escluse ogni proposito di ritirata generale e prese invece l'audace risoluzione di affrontare il nemico sfruttando la frammentazione delle truppe austriache in colonne ampiamente separate e la loro lentezza di movimento. Impegnando i suoi soldati in rapide marce forzate il generale Bonaparte ritenne possibile concentrare inizialmente gran parte delle sue forze a sud di Lonato per sbaragliare in un primo tempo le colonne del generale Quosdanovic ad ovest del lago di Garda impedendo il loro ricongiungimento con le forze del feldmaresciallo von Wurmser. Le truppe del generale Massena avrebbero marciato subito a ovest del Mincio verso Lonato, mentre il generale Augereau avrebbe abbandonato a sua volta la linea dell'Adige e avrebbe raggiunto Roverbella. Per raggruppare forze sufficienti, il generale Bonaparte decise anche di rinunciare all'assedio di Mantova e prese quindi la dolorosa decisione di abbandonare il parco d'assedio e le artiglierie predisposte contro la fortezza, sollecitando il generale S\u00e9rurier a portarsi subito a nord con la sua divisione per congiungersi con il generale Augereau a Roverbella. Con questa serie di movimenti il Bonaparte riprendeva la sua libert\u00e0 d'azione, si svincolava dalla sterile guerra d'assedio a Mantova, e poteva raggruppare le sue forze in due masse a Lonato e Roverbella per sconfiggere successivamente le colonne austriache. La manovra appariva rischiosa ma il comandante dell'Armata d'Italia ritenne di avere tempo sufficiente per completare i movimenti contando sulla lentezza degli austriaci che stavano avanzando cautamente verso Peschiera e Castelnuovo.\nBattaglia di Lonato.\nIl 31 luglio Bonaparte decise di trasferire il suo quartier generale a Castiglione delle Stiviere per controllare strettamente il raggruppamento del grosso dell'armata intorno a Lonato; egli apparve nervoso e incerto al generale Augereau, che aveva completato il trasferimento della sua divisione dall'Adige a Roverbella; il comandante in capo in realt\u00e0 era irritabile, teso e completamente concentrato sullo svolgimento della manovra strategica che aveva deciso il giorno precedente. Nella notte del 31 luglio il generale S\u00e9rurier abbandon\u00f2 quindi, secondo gli ordini del Bonaparte, l'assedio di Mantova e si ritir\u00f2 con le sue truppe dopo aver distrutto gli affusti ed il parco d'assedio, aver messo fuori uso i cannoni, sotterrato i proiettili e bagnato le polveri.\nNel frattempo la situazione dei francesi era migliorata sull'ala sinistra a ovest del lago di Garda; il generale Quosdanovic, all'oscuro dei movimenti del feldmaresciallo von Wurmser e temendo di avanzare in modo isolato, aveva preferito arrestare la sua marcia; il generale Sauret pot\u00e9 quindi riconquistare Sal\u00f2, mentre la brigata del generale Despinoy si schierava a Lonato. Alla fine della giornata gli austriaci abbandonarono anche Montichiari e ripiegarono su Gavardo dopo aver lasciato una guarnigione a Brescia. Il generale Bonaparte pot\u00e9 quindi completare il concentramento della massa principale dell'armata tra Montichiari, Lonato e Castiglione, mentre solo i 5.000 soldati del generale S\u00e9rurier continuarono a ripiegare da Mantova a Cremona. Il comandante in capo era ora pi\u00f9 ottimista; la cavalleria francese rientr\u00f2 a Brescia senza difficolt\u00e0, mentre il feldmaresciallo von Wurmser sembrava continuare a ritardare l'avanzata ad ovest del Mincio per ricercare il collegamento con il generale Quosdanovic. Nella giornata del 1 agosto le colonne austriache principali raggiunsero e assediarono Peschiera e marciarono su Borghetto, mentre altri reparti si diressero a Roverbella e Mantova; il comandante in capo austriaco prefer\u00ec dirigersi verso la fortezza di Mantova per rompere l'assedio non essendo a conoscenza che le truppe francesi si erano gi\u00e0 ritirate.\nIl 2 agosto la situazione invece divenne pi\u00f9 critica per i francesi; il feldmaresciallo von Wurmser fece attraversare il Mincio a Borghetto alla colonna del generale Liptay e le retroguardie francesi al comando del generale Vallette furono sbaragliate e si ritirarono in disordine, mentre anche le retroguardie del generale Pijon ripiegarono su Lonato. Gli austriaci poterono raggiungere e occupare Castiglione delle Stiviere, provocando grande allarme al quartier generale dell'Armata d'Italia. Il generale Bonaparte destitu\u00ec il generale Vallette e decise di affrettare le operazioni attaccando in direzione di Gavardo il generale Quosdanovic con i reparti del generale Sauret e del generale Despinoy; egli ordin\u00f2 anche al generale Augereau di contrattaccare con la sua divisione l'indomani a Castiglione per respingere il generale Liptay e salvaguardare le comunicazioni dell'armata. Nella serata del 2 agosto anche il generale Quosdanovic riprese ad avanzare da nord per ricongiungersi con le truppe austriache che avevano attraversato il Mincio e le sue forze marciarono verso Desenzano e quindi verso Lonato, senza entrare in contatto con i reparti francesi dei generali Sauret e Despinoy; il generale Bonaparte, di fronte alla confusa situazione, decise di trasferire il quartier generale a Montichiari, essendo Lonato ormai minacciata sia da nord che da est.\nIl generale Bonaparte super\u00f2 la difficile situazione il 3 agosto; mentre il generale Augereau contrattaccava la colonna del generale Liptay a Castiglione, il grosso dell'armata affront\u00f2 le colonne del generale Quosdanovic e una parte delle forze austriache giunte a ovest del Mincio, nella battaglia di Lonato che termin\u00f2 con la netta vittoria dei francesi. Il feldmaresciallo von Wurmser non riusc\u00ec a concentrare le sue forze e rimase lontano dalla battaglia attardandosi con due divisioni di fanteria e la cavalleria nell'area di Mantova; in questo modo il generale Bonaparte, avendo raggruppato le sue forze, pot\u00e9 sbaragliare le colonne dell'ala destra austriaca. Dopo attacchi iniziali austriaci all'alba del 3 agosto verso Lonato che misero in difficolt\u00e0 le avanguardie francesi che dovettero abbandonare la citt\u00e0, il generale Bonaparte guid\u00f2 personalmente il contrattacco con la divisione del generale Massena. Gli austriaci furono dispersi dalle colonne francesi che riconquistarono Lonato e frantumarono in due parti le linee nemiche. Una parte delle forze austriache si ritir\u00f2 verso est in direzione del Mincio, mentre i reparti del generale Quosdanovic ripiegarono in disordine verso Sal\u00f2 dove per\u00f2, intercettati dalle truppe del generale Sauret e del generale Louis Saint-Hilaire, furono in parte catturate.\nContemporaneamente il generale Augereau raggiunse un brillante successo a Castiglione delle Stiviere. Le truppe francesi attaccarono con grande slancio, la colonna del generale Liptay fu disfatta e Castiglione venne riconquistata; i resti austriaci si ritirarono verso Guidizzolo dove erano finalmente in arrivo le truppe del feldmaresciallo von Wurmser provenienti da Borghetto e Pozzolo. Durante la giornata il comandante in capo austriaco era rimasto a Mantova per festeggiare la liberazione della fortezza e non aveva potuto intervenire sui campi di battaglia dove i suoi luogotenenti avevano subito pesanti sconfitte.\nBattaglia finale a Castiglione.\nSchieramenti e piani di battaglia.\nDurante la notte del 4 agosto le truppe francesi al comando del generale Sauret, del generale Claude Dallemagne e del generale Saint-Hilaire inseguirono da vicino le forze in disgregazione del generale Quosdanovic; il comandante austriaco, informato della disfatta a Lonato e senza comunicazioni con il feldmaresciallo von Wurmser, era ormai completamente demoralizzato e, temendo di essere attaccato da ogni parte dal nemico, stava battendo in ritirata verso nord nella crescente confusione. Durante l'inseguimento delle colonne del generale Quosdanovic da parte dei francesi, interi reparti vennero accerchiati e costretti alla resa nei villaggi di Gavardo e Sant'Osetto. Alcune formazioni austriache, costituite da 4.000-5.000 soldati, completamente disorientate, decisero di tornare indietro e rientrare a Lonato per aprirsi una via di salvezza verso il Mincio. Alle ore 17.00 del 4 agosto il generale Bonaparte giunse a Lonato e apprese della presenza di queste truppe austriache sbandate che erano apparentemente ignare della presenza del grosso dell'armata francese. Il comandante in capo intimor\u00ec l'ufficiale austriaco inviato a parlamentare e minacci\u00f2 lo sterminio dei soldati nemici nel caso avessero rifiutato di arrendersi; oltre 4.000 soldati austriaci, al comando del colonnello Knorr, si arresero nella giornata del 4 agosto e durante la notte del 5 agosto. Le colonne del generale Quosdanovic erano ormai quasi completamente distrutte e il generale Bonaparte poteva concentrare gran parte delle sue forze per la battaglia finale contro l'esercito del feldmaresciallo von Wurmser.\nIl comandante in capo austriaco aveva impiegato la giornata del 4 agosto per radunare le sue truppe; egli dovette anche richiamare la colonna inviata inutilmente verso Marcaria e rafforzare lo schieramento organizzato con le truppe gi\u00e0 in parte impegnate nella battaglia di Lonato e con i reparti freschi provenienti da Pozzolo e Borghetto. Il feldmaresciallo von Wurmser disponeva ancora di circa 25.000 soldati, schierati dalla strada Peschiera-Lonato a nord alla collina di Medole a sud; la posizione venne ritenuta solida dal generale Bonaparte che ispezion\u00f2 la zona nel primo pomeriggio del 4 agosto prima di trasferirsi a Lonato per completare la distruzione dell'ala destra nemica e affrettare il raggruppamento della sua armata. All'alba del 5 agosto il generale era gi\u00e0 di ritorno sul campo di battaglia di Castiglione dove visit\u00f2 subito le truppe del generale Augereau che, sotto la guida del loro combattivo comandante, avevano brillantemente combattuto il 3 agosto.\nIl piano di concentramento del generale Bonaparte prevedeva che, mentre il generale Guieu avrebbe proseguito l'inseguimento delle truppe in rotta del generale Quosdanovic, il generale Despinoy avrebbe marciato da Brescia fino a Castiglione per riunirsi alla divisioni dei generali Massena e Augereau. Il generale Auguste Marmont, comandante dell'artiglieria, e il generale Marc-Antoine de Beaumont, comandante della cavalleria, si sarebbero schierati nella pianura a sud di Castiglione; infine il generale S\u00e9rurier ricevette l'ordine di marciare da Marcaria con la sua divisione verso Guidizzolo per minacciare le vie di comunicazione e attaccare le spalle e il fianco dell'armata austriaca del feldmaresciallo von Wurmser, attestata con il fianco destro sull'altura di Solferino e il fianco sinistro esteso fino al Monte Medolano.\nIl generale Bonaparte, dopo aver valutato lo schieramento nemico, pianific\u00f2 un complesso e originale piano di battaglia per infliggere una sconfitta decisiva all'esercito austriaco; questo piano, articolato in fasi successive strettamente interconnesse, avrebbe rappresentato la prima dimostrazione pratica della tattica preferita dal generale che egli avrebbe costantemente adottato nella maggior parte delle battaglie della sua lunga carriera. La battaglia sarebbe stata iniziata da un attacco di agganciamento da parte delle divisioni del generale Massena e del generale Augereau per impegnare le truppe avversarie lungo tutto il fronte; l'attacco frontale sarebbe stato rafforzato in un secondo momento dall'intervento della divisione del generale Despinoy, proveniente da Brescia, e dalla cavalleria del generale Beuamont. La seconda fase della battaglia, il cosiddetto \"attaque d\u00e8bordante\", sarebbe stata condotta dalla divisione del generale S\u00e9rurier che, sbucando da Guidizzolo, avrebbe attaccato le retrovie e il fianco sinistro austriaco, provocando confusione e timore nelle truppe avversarie. Questa minaccia alle spalle avrebbe costretto il feldmaresciallo von Wurmser a modificare il suo schieramento indebolendo il settore di sinistra che sarebbe quindi stato attaccato nel momento decisivo dalla riserva tattica predisposta dal generale Bonaparte. La riserva, affidata al generale Jean Antoine Verdier, avrebbe sferrato, dopo il fuoco concentrato di preparazione dei cannoni del generale Marmont, l'attacco decisivo, il \"coupe de foudre\", e, appoggiata da un nuovo attacco generale su tutto il fronte, avrebbe provocato il crollo definitivo delle difese austriache.\nPrima fase della battaglia.\nLa battaglia di Castiglione ebbe inizio all'alba del 5 agosto; dopo l'apertura del fuoco e i primi combattimenti, il generale Bonaparte, per attirare le forze austriache in avanti e indurle ad abbandonare le loro solide posizioni sulle colline, ordin\u00f2 ai generali Massena e Augereau di organizzare un movimento di ritirata metodica su linee successive. Il feldmaresciallo von Wurmser, di fronte a questo manovra francese e non essendo ben informato sulla posizione delle colonne del generale Quosdanovic con cui egli riteneva ancora di poter entrare in contatto lungo la strada di Peschiera, pass\u00f2 all'attacco in forze. Gli austriaci concentrarono lo sforzo principale sull'ala settentrionale contro la divisione del generale Massena, cercando di avanzare lungo la strada in direzione di Lonato, ma il generale Massena organizz\u00f2 con abilit\u00e0 il suo schieramento e respinse agevolmente tutti gli attacchi. Il generale Bonaparte ritenne favorevole lo sviluppo della situazione; gli austriaci erano impegnati sulla linea del fronte ed egli attendeva con piena fiducia l'arrivo a Guidizzolo della divisione del generale S\u00e9rurier da cui si attendeva risultati decisivi dal punto di vista tattico e sul morale del nemico.\nIl generale Pascal Fiorella, al comando dei 5.000 soldati della divisione del generale S\u00e9rurier in sostituzione del comandante titolare malato, giunse a Guidizzolo fin dalle ore 06.00 del mattino e sferr\u00f2 subito il suo attacco alle spalle e sul fianco dello schieramento austriaco; tuttavia questo attacco, che nei piani del generale Bonaparte avrebbe dovuto essere decisivo, sferrato troppo presto, non ottenne tutti i risultati attesi. Il feldmaresciallo von Wurmser, dopo un primo momento di sorpresa, ebbe modo, non avendo ancora impegnato tutte le sue truppe nella battaglia frontale, di arrestare gli attacchi ed organizzare un nuovo schieramento sul suo fianco sinistro per fronteggiare le forze francesi del generale Fiorella. Gli austriaci, scarsamente pressati dalle truppe francesi dei generali Massena e Augereau, riuscirono a ripiegare sulla linea delle alture ed a costituire un nuovo fronte per contenere l'attacco laterale del nemico.\nIl generale Bonaparte, insoddisfatto dei risultati della sua manovra, comprese la necessit\u00e0 di riprendere gli attacchi lungo tutto il fronte per affrettare la disfatta del nemico; il comandante in capo si port\u00f2 subito sulla linea del fuoco e, dopo aver criticato l'insufficiente aggressivit\u00e0 di alcuni reparti e aver sollecitato in particolare il colonnello Barth\u00e9lemy Joubert a guidare le sue truppe all'attacco, ordin\u00f2 ai generali Massena e Augereau di sferrare l'offensiva generale contro la linea delle colline. I generali Massena e Augereau passarono quindi all'attacco con le loro divisioni; le truppe caricarono alla baionetta con grande slancio e misero in difficolt\u00e0 gli austriaci che persero alcune posizioni e furono costrette a ripiegare sulle alture e verso il villaggio di Solferino; l'arrivo di truppe austriache di rinforzo provenienti da Peschiera permise in un primo momento al feldmaresciallo von Wurmser di contenere l'avanzata francese. Il generale Bonaparte, mentre l'esercito nemico era sottoposto a continui attacchi ed era costretto ad un difficile riposizionamento delle sue forze per fronteggiare la minaccia alle sue retrovie, ritenne giunto il momento di sferrare l'attacco decisivo con le sue riserve tattiche al comando del generale Verdier.\nFase decisiva della battaglia.\nPer sferrare l'attacco decisivo, il generale Bonaparte assegn\u00f2 al colonnello Auguste Marmont il comando di cinque compagnie di artiglieria con diciotto cannoni; egli doveva portare in prima linea i suoi pezzi, coperto da uno schermo di cavalleria al comando del generale Beaumont, e colpire a distanza ravvicinata l'importante posizione fortificata austriaca situata sulla quota del Monte Medolano. Questa posizione, rinforzata da cannoni pesanti, aveva grande importanza tattica e costituiva il cardine tra l'ala destra austriaca e l'ala sinistra appena organizzata per fronteggiare l'attacco laterale delle truppe del generale Fiorella. Il colonnello Marmont dovette trasferire avanti le sue batterie ippotrainate attraverso il terreno scoperto ed un passaggio esposto al fuoco dell'artiglieria austriaca; nonostante qualche perdita il colonnello esegu\u00ec brillantemente la sua missione, i cannoni furono portati in avanti fino alle posizioni stabilite e colpirono duramente con il loro fuoco concentrato le fortificazioni di Monte Medolano.\nL'attacco alle posizioni fortificate austriache fu sferrato dalle forze di riserva del generale Verdier; tre battaglioni di granatieri assaltarono alla baionetta il Monte Medolano, sostenuti dalla cavalleria del generale Beaumont; parteciparono ai combattimenti anche i cacciatori del colonnello Joubert. L'attacco ebbe successo e la fortificazione sull'altura venne conquistata dai francesi, costringendo le truppe superstiti austriache a ripiegare in disordine. A quel punto, mentre il feldmaresciallo von Wurmser cercava di radunare le ultime riserve per evitare la disfatta, il generale Bonaparte intervenne personalmente ordinando ai generali Massena e Augereau di riprendere con la massima energia gli attacchi frontali lungo tutto il fronte nemico che dava segni di cedimento.\nDopo la perdita della posizione del Monte Medolano e il pericoloso attacco laterale del generale Fiorella, l'esercito austriaco dovette affrontare anche l'assalto generale contro l'ala destra; inoltre l'assalto del generale Massena venne rafforzato dall'intervento delle due \"demi-brigade\" del generale Charles Leclerc, appena arrivate sul campo e schierate sul fianco sinistro francese. I francesi attaccarono e conquistarono anche le alture e il castello di Solferino. La battaglia era ormai persa per l'esercito austriaco e in questa fase la cavalleria leggera francese giunse a mettere in pericolo lo stesso quartier generale nemico e il feldmaresciallo von Wurmser, che era impegnato personalmente per fronteggiare la critica situazione, rischi\u00f2 di essere catturato.\nLe linee austriache stavano ormai cedendo in tutti i settori, ed il feldmaresciallo von Wurmser decise quindi di iniziare la ritirata generale dietro il Mincio in direzione di Peschiera; l'arrivo di 5.000 soldati austriaci di riserva permise di coprire il ripiegamento del grosso dell'esercito che riusc\u00ec a sfuggire alla distruzione dopo aver subito 5.000 perdite e aver abbandonato 20 cannoni e 120 carri del traino. L'Armata d'Italia aveva subito 1.000 perdite ed era esausta; i generali, consapevoli della stanchezza delle truppe dopo le estenuanti marce forzate e i continui combattimenti, richiesero al generale Bonaparte una pausa di 24 ore per far riposare i soldati, ma il generale, solo parzialmente soddisfatto dall'esito complessivo della battaglia a causa della mancata distruzione totale dell'esercito nemico, ordin\u00f2 invece di iniziare subito l'inseguimento per non dare respiro agli austriaci e sfruttare la loro debolezza e demoralizzazione.\nRitirata del feldmaresciallo von Wurmser.\nIl feldmaresciallo von Wurmser sperava di riuscire a ripiegare con ordine sulla linea del Mincio e di poter mantenere i collegamenti con la fortezza di Mantova, ma la rapida ripresa e il vigore dell'inseguimento delle truppe francesi rese rapidamente impossibile difendere la linea del fiume. Fin dalla mattina del 6 agosto il generale Augereau avanz\u00f2 con la sua divisione verso Borghetto per attraversare in quel punto il Mincio, mentre il generale Massena, seguito dalle forze del generale Despinoy, si diresse su Peschiera dove stava ancora resistendo la guarnigione francese di 400 uomini del generale Guillaume, accerchiata da alcuni giorni dagli austriaci. La divisione del generale Massena attacc\u00f2 subito per sbloccare il presidio; le truppe austriache presenti a Peschiera combatterono accanitamente e sostennero i primi assalti del reparto di testa guidato dal colonnello Louis Gabriel Suchet, ma alla fine i francesi ebbero la meglio. La guarnigione francese del generale Guillaume venne liberata, il nemico fu sconfitto e perse diciotto cannoni e numerosi prigionieri; il generale Massena fu libero di marciare verso sud lungo la riva del Mincio.\nNel frattempo il generale Bonaparte aveva preso personalmente il comando della divisione del generale S\u00e9rurier con la quale avanz\u00f2 direttamente su Verona; la citt\u00e0 venne raggiunta nella notte del 7 agosto. Il feldmaresciallo von Wurmser aveva sperato di difendere la citt\u00e0 e di poter evacuare con calma il traino dell'armata durante la notte, ma il generale Bonaparte fece aprire il fuoco con i cannoni contro le porte di Verona e le truppe francesi entrarono dentro e occuparono facilmente la citt\u00e0, mentre i soldati austriaci, dopo aver subito nuove perdite, erano ormai in piena ritirata. Il generale Augereau invece aveva trovato difficolt\u00e0 a Borghetto; dopo il cedimento delle difese austriache sul Mincio e la ritirata generale ordinata dal feldmaresciallo von Wurmser, il generale francese pot\u00e9 marciare pi\u00f9 a nord e attraversare il fiume sul ponte di Peschiera.\nIl feldmaresciallo von Wurmser quindi dovette rinunciare a mantenere le comunicazioni con la fortezza di Mantova; dopo aver inviato due brigate nella citt\u00e0 per rinforzarne la guarnigione che sarebbe stata inevitabilmente di nuovo assediata, egli abbandon\u00f2 le linee del Mincio e dell'Adige e ripieg\u00f2 con i resti del suo esercito verso il Trentino. Il generale Bonaparte esort\u00f2 i suoi subordinati a continuare l'avanzata per riconquistare le posizioni perdute nella fase iniziale della campagna; i francesi raggiunsero nuovi importanti successi. Il generale Saint-Hilaire occup\u00f2 entro il 12 agosto la Rocca d'Anfo, Lodrone e Riva del Garda; furono catturati altri prigionieri e gli austriaci dovettero abbandonare le posizioni sul lago di Garda ed incendiare le imbarcazioni della flottiglia del lago. Il generale Massena avanz\u00f2 a ovest del lago, raggiunse l'altopiano di Rivoli, conquist\u00f2 il monte Baldo e l'11 agosto la Corona; infine il generale Augereau raggiunse, marciando sulla riva sinistra dell'Adige, l'altura di Ala.\nL'esercito austriaco, stanco e demoralizzato, ripieg\u00f2 definitivamente fino a Rovereto e a Trento; il feldmaresciallo von Wurmser aveva perso quas\u00ec la met\u00e0 delle sue forze. Dal 29 luglio al 12 agosto, nel corso dell'intera campagna, gli austriaci persero 25.000 morti e feriti e 15.000 prigionieri senza ottenere alcun risultato, mentre l'Armata d'Italia che dopo alcuni momenti difficili aveva raggiunto una brillante vittoria, perse nello stesso periodo circa 7.000 uomini tra morti, feriti e prigionieri.\nBilancio e conseguenze.\nIl piano del feldmaresciallo von Wurmser era completamente fallito; egli, dopo aver subito una serie di sconfitte, era ritornato sulle posizioni di partenza in Trentino, mentre la fortezza di Mantova era di nuovo sotto assedio. Il generale Bonaparte, che aveva superato i momenti pi\u00f9 critici dall'inizio della campagna d'Italia, non manc\u00f2 di inviare al Direttorio resoconti trionfalistici delle vittorie raggiunte e dei risultati conseguiti. Inoltre grazie ai nuovi successi i francesi avevano raggiunto una posizione dominante in Italia, mentre le fazioni controrivoluzionarie in Lombardia, nelle Legazioni, in Toscana e i governanti reazionari della penisola, si sottomettevano docilmente al potere del generale Bonaparte.\nLa campagna militare dell'estate 1796 e la battaglia finale di Castiglione segnarono un momento di grande importanza della prima campagna d'Italia e della carriera di Napoleone Bonaparte. Per la prima volta il generale si trov\u00f2 in difficolt\u00e0 e manifest\u00f2 inizialmente insicurezza e dubbi sulla sua capacit\u00e0 di fronteggiare la situazione; ci furono momenti di grande pericolo e timori di disfatta, ma Bonaparte, che nonostante le preoccupazioni continu\u00f2 a mantenere un continuo contatto epistolare con la moglie durante tutta la campagna, riusc\u00ec a superare la grave crisi. Instancabile e continuamente in movimento, dimostr\u00f2 grande abilit\u00e0 strategica, rinunci\u00f2 a proseguire l'assedio di Mantova e diede la prima dimostrazione sul campo della sua strategia contro una serie di eserciti contemporaneamente all'attacco in settori diversi del fronte. Le truppe francesi diedero prova anche in questa difficile situazione di grande slancio, di elevato morale e di resistenza fisica; anche i luogotenenti del generale dimostrarono combattivit\u00e0 e in particolare il generale Augereau mostr\u00f2 risolutezza e ottimismo, incitando il generale Bonaparte a perseverare e giocando un ruolo decisivo nei combattimenti del 3 agosto. Per la sua condotta nella campagna il rude generale giacobino avrebbe ricevuto durante l'Impero il titolo di \"duca di Castiglione\".\nIl generale Bonaparte diede prova di capacit\u00e0 di improvvisazione, modificando continuamente il suo schieramento e riorganizzando le sue forze secondo le mutevoli esigenze del campo di battaglia, mentre il feldmaresciallo von Wurmser, dopo aver stabilito in anticipo il suo piano di operazioni, rimase legato alle sue disposizioni iniziali che si rivelarono gravemente carenti. Si dimostr\u00f2 errata la dispersione delle truppe in colonne separate non comunicanti e la mancanza di collegamenti affidabili tra il feldmaresciallo e i suoi luogotenenti; fu anche un errore l'ulteriore suddivisione della colonna di destra del generale Quosdanovic che si dissemin\u00f2 tra Brescia e Lonato senza potersi concentrare nel momento decisivo.\nNella storia delle guerre napoleoniche la campagna di Castiglione riveste grande importanza anche per la conduzione tattica del generale Bonaparte nella battaglia del 5 agosto. Per la prima volta il generale mise in pratica il suo tipico piano tattico di battaglia suddiviso in varie fasi: l'attacco iniziale di agganciamento, l'attacco laterale o alle spalle del nemico per minacciare le sue linee di comunicazione, l'assalto finale delle riserve nel punto decisivo. Fu anche impiegato il fuoco concentrato dei cannoni raggruppati in prima linea per indebolire il punto critico delle linee nemiche prima dell'attacco della fanteria. In teoria a Castiglione furono gi\u00e0 presenti tutti gli elementi tipici della classica battaglia napoleonica, come nella battaglia di Jena, nella battaglia di Friedland o nella battaglia di Wagram.\nDal punto di vista pratico i risultati conseguiti dai francesi nella battaglia di Castiglione non furono decisivi come sperato dal generale Bonaparte. A causa dell'arrivo troppo anticipato delle truppe del generale Fiorella, del mancato agganciamento frontale delle riserve austriache, della stanchezza dei soldati dei generali Massena e Augereau, e dell'insufficiente potenza dell'attacco del generale Verdier sul Monte Medolano, il feldmaresciallo von Wurmser riusc\u00ec a ritardare il successo francese ed a guadagnare tempo fino a sfuggire dalla trappola architettata dal generale Bonaparte. Entro un mese il comandante in capo austriaco avrebbe tentato una nuova offensiva per sbloccare Mantova ma sarebbe stato di nuovo pesantemente sconfitto dal generale Bonaparte nella battaglia di Rovereto e nella battaglia di Bassano; costretto alla fuga, si sarebbe rifugiato con le truppe superstiti all'interno delle fortezza di Mantova dove l'assedio sarebbe continuato fino alla resa austriaca del 2 febbraio 1797.\nCinema.\nLa Battaglia di Castiglione \u00e8 la prima tappa dei protagonisti del film del 1981 \"Time Bandits\", con la regia di Terry Gilliam."}
{"id": "1652173", "revid": "79968", "url": "https://it.wikipedia.org/wiki?curid=1652173", "title": "Het Wilhelmus", "text": "Het Wilhelmus (\"Il Guglielmo\") \u00e8 l'inno nazionale dei Paesi Bassi.\nStoria.\nApparve durante la guerra degli ottant'anni che vide alla fine del Cinquecento-inizio del Seicento la lotta degli olandesi per la libert\u00e0 contro gli spagnoli, dovuta non solo ad aspirazioni di indipendenza, ma anche al problema della conversione alla religione protestante. Guglielmo I d'Orange, passato alla storia come Guglielmo il taciturno fu il condottiero artefice della libert\u00e0 dell'Olanda, espressa nel suo famoso motto \"je maintendrai\".\nDurante la guerra apparve questo nobile e solenne canto, ad opera del musicista Adriaan Valerius van der Veere (1575-1625) sul testo di Philip Marnix von Sint Aldegonde (1540-1598), la certezza esatta del nome del poeta per\u00f2 non esiste. Con l'anno 1626 il canto, gi\u00e0 ben noto da tanti anni, divenne il simbolo della nuova Repubblica dei Paesi Bassi. Tuttavia l'inno non venne reso ufficiale, nemmeno nel successivo Regno olandese, e cos\u00ec il primato di primo inno nazionale europeo and\u00f2 perduto, e conquistato dall'inno britannico del 1745. Appena il 10 maggio 1932 l'inno olandese venne proclamato tale in via ufficiale. L'inno conta ufficialmente ben 15 strofe, ma si canta soltanto la prima di esse.\nEssendo un possedimento olandese l'inno \"Het Wilhelmus\" fu anche l'inno nazionale delle Indie Orientali Olandesi fino all'indipendenza nel 1949 e con questo inno parteciparono al Mondiale di Calcio nel 1938.\nL'inno olandese viene citato in tre composizioni di musica classica, delle quali due sono del giovane Mozart (K.25 e K.32)."}
{"id": "1652176", "revid": "292162", "url": "https://it.wikipedia.org/wiki?curid=1652176", "title": "Via Venti Settembre (Genova)", "text": ""}
{"id": "1652177", "revid": "1305772", "url": "https://it.wikipedia.org/wiki?curid=1652177", "title": "Contea di Lewis", "text": "Contea di Lewis o Lewis County \u00e8 la denominazione delle seguenti contee degli Stati Uniti:"}
{"id": "1652179", "revid": "1305772", "url": "https://it.wikipedia.org/wiki?curid=1652179", "title": "Contea di Thurston", "text": "Contea di Thurston o Thurston County \u00e8 la denominazione delle seguenti contee degli Stati Uniti:"}
{"id": "1652182", "revid": "1305772", "url": "https://it.wikipedia.org/wiki?curid=1652182", "title": "Stazione meteorologica di Brusson", "text": "La stazione meteorologica di Brusson \u00e8 la stazione meteorologica di riferimento per la localit\u00e0 di Brusson. \u00c8 possibile vedere i dati registrati con cadenza oraria relativi a questa stazione e alle altre presenti sul territorio regionale presso la pagina riferita ai dati meteo della Valle d'Aosta.\nCoordinate geografiche.\nLa stazione meteorologica \u00e8 situata nell'Italia nord-occidentale, in Valle d'Aosta, nel comune di Brusson, a 1.338 metri s.l.m. e alle coordinate geografiche .\nDati climatologici.\nSecondo i dati medi del trentennio 1961-1990, la temperatura media del mese pi\u00f9 freddo, gennaio, si attesta a -4,3 \u00b0C, mentre quella del mese pi\u00f9 caldo, luglio, \u00e8 di 16,7 \u00b0C."}
{"id": "1652184", "revid": "1305772", "url": "https://it.wikipedia.org/wiki?curid=1652184", "title": "Contea di Valley", "text": "Contea di Valley o Valley County \u00e8 la denominazione delle seguenti contee degli Stati Uniti:"}
{"id": "1652190", "revid": "289247", "url": "https://it.wikipedia.org/wiki?curid=1652190", "title": "San Bacco", "text": ""}
{"id": "1652193", "revid": "1305772", "url": "https://it.wikipedia.org/wiki?curid=1652193", "title": "Alternativa Liberale", "text": "Alternativa Liberale (\"Alternative Lib\u00e9rale\", AL) \u00e8 un partito politico francese.\nAL \u00e8 stata fondata il primo marzo 2006, per rappresentare in Francia posizioni politiche liberali sia sui temi economici che sui temi sociali.\nIl primo presidente di AL \u00e8 Edouard Fillias che \u00e8 anche designato come candidato alle elezioni presidenziali del 2007. Tuttavia non viene raccolto il numero di firme necessarie per la presentazione della candidatura. Edouard Fillias annunci\u00f2, quindi, l'appoggio di Alternative Lib\u00e9rale alla candidatura presidenziale di Fran\u00e7ois Bayrou, una scelta non condivisa da tutto il partito.\nAlle elezioni legislative dello stesso anno AL present\u00f2 i propri candidati in una cinquantina di collegi. I risultati solo in pochi casi superarono l'1% con uno score massimo del 2,1%.\nIl 3 ottobre 2007 Fillias decise di non ricandidarsi presidente ed 28 ottobre Aur\u00e9lien V\u00e9ron venne eletto nuovo presidente di AL. Nel marzo del 2008, una nuova consultazione tra i membri di AL vide prevalere quale nuova presidente Sabine Herold."}
{"id": "1652194", "revid": "110157", "url": "https://it.wikipedia.org/wiki?curid=1652194", "title": "Mariental (Namibia)", "text": "Mariental \u00e8 una citt\u00e0 della Namibia, capoluogo della regione di Hardap. Si trova in quella fascia di terra chiamata Grande Namaland o Namaqualand (il Piccolo Namaland appartiene al Sudafrica) e conta circa 12.000 abitanti prevalentemente di lingua \u201cname\u201d discendenti dei Khoi, i primi abitanti della Namibia.\nMariental \u00e8 attraversata dalla grande strada di comunicazione (B 1) che collega la capitale Windhoek (dalla quale dista 300\u00a0km.) a Keetmanshoop nei pressi del grande lago Hardap Dam.\nDeve il suo nome a Hermann Brandt (1858-1925), il primo colono che si stabil\u00ec nella zona nel 1912, che la chiam\u00f2 con il nome della moglie: Maria. Quindi \"Mariental\" significa \"Valle di Maria\".\nVicino alla citt\u00e0 scorre il Fish River, un fiume stagionale, che sovente ha causato disastrose alluvioni.\nLa risorsa principale di Mariental \u00e8 l'allevamento degli struzzi la cui carne viene qui macellata ed esportata in tutto il mondo."}
{"id": "1652195", "revid": "85709", "url": "https://it.wikipedia.org/wiki?curid=1652195", "title": "Giovanni II di Alen\u00e7on", "text": ""}
{"id": "1652198", "revid": "767487", "url": "https://it.wikipedia.org/wiki?curid=1652198", "title": "Contea di McHenry (Illinois)", "text": "La contea di McHenry (in inglese McHenry County) \u00e8 una contea dello Stato dell'Illinois, negli Stati Uniti. La popolazione al censimento del 2000 era di 260 077 abitanti. Il capoluogo di contea \u00e8 Woodstock."}
{"id": "1652199", "revid": "92723", "url": "https://it.wikipedia.org/wiki?curid=1652199", "title": "Zh\u00ecy\u01d0", "text": "Ventiseiesimo patriarca della scuola buddhista cinese Ti\u0101nt\u00e1i (\u5929\u53f0\u5b97, giapponese Tendai), secondo il lignaggio che segue la lista dei ventitr\u00e9 patriarchi indiani indicati nel \"F\u00f9 f\u01cez\u00e0ng y\u012bnyu\u00e1n zhu\u00e0n\" (\u4ed8\u6cd5\u85cf\u56e0\u7de3\u50b3, coreano \"Bubeopjang-inyeon\", giapponese \"Fuh\u014dz\u014din'enden\", Trasmissione del tesoro del Dharma, T.D. 2058.50) tradotto, secondo la tradizione, dal sanscrito al cinese da J\u00edji\u0101y\u00e8 (\u5409\u8fe6\u591c, Kekaya or Ki\u00efkara?, date non disponibili) e da T\u00e1ny\u00e0o (\u66c7\u66dc, intorno al 450-490) nel 472 e a cui, nel VI secolo, furono aggiunti i tre patriarchi cinesi: Hu\u00ecw\u00e9n (\u6167\u6587, V secolo), Hu\u00ecs\u012b (\u5357\u5dbd, 515-577) e Zh\u00ecy\u01d0.\nZh\u00ecy\u01d0 \u00e8 comunque considerato il vero fondatore della scuola Ti\u0101nt\u00e1i avendone eretto il primo monastero sull'omonima catena montuosa situata nella provincia cinese dello Zh\u00e8ji\u0101ng.\nLa vita e le opere.\nZh\u00ecy\u01d0 (il suo \"bi\u01ceoz\u00ec\" era \u5fb7\u5b89, pinyin: D\u00e9\u0101n) nacque nel 538 a Jingzhou (oggi Hubei, situata nella provincia dello Hunan), figlio di un funzionario della Dinastia Liang meridionale (502-557) di nome Ch\u00e9n Q\u01d0z\u01d4 ((\u9673\u8d77\u7956). Secondo alcune cronache monastiche e secondo il \"Ti\u0101nt\u00e1i Zh\u00eczh\u011b D\u00e0sh\u012b bi\u00e9zhu\u00e1n\" (\u5929\u53f0\u667a\u8005\u5927\u5e2b\u5225\u4f1d, coreano \"Cheontae Jijadaesa byeonjeon\", giapponese \"Tendai Chishadaishi betsuden\"), la biografia redatta dal suo principale discepolo ed erede nel Dharma, Gu\u00e0nd\u01d0ng (\u704c\u9802, 561-632), Zh\u00ecy\u01d0 all'et\u00e0 di sei anni ascolt\u00f2 in un tempio la recitazione del \"Gu\u0101nyin j\u012bng\" (\u89c0\u97f3\u7d93, Sutra di Avalokite\u015bvara, XXV capitolo del \"Sutra del Loto\", giapponese: \"Kan'nongy\u014d\") e ne fu profondamente impressionato; tale evento segn\u00f2 il resto della sua vita. La sua famiglia decadde durante le guerre dinastiche e Zh\u00ecy\u01d0 perse entrambi i genitori durante il conflitto; all'et\u00e0 di diciotto anni entr\u00f2 come novizio nel tempio di Guoyan (\u679c\u9858\u5bfa, oggi nel Distretto di Xiangzhou) contro la volont\u00e0 del fratello maggiore, Ch\u00e9n Zhen, all'epoca alto ufficiale dell'esercito. Nel tempio di Guoyan studio sotto il maestro Hu\u00ecku\u00e0ng (\u6167\u66e0).\nDopo un periodo nel monastero del Monte Daxian (\u5927\u8ce2\u5c71, \"D\u00e0xi\u00e1n sh\u0101n\" nello Hengzhou,), all'et\u00e0 di ventitr\u00e9 anni Zh\u00ecy\u01d0 raggiunse il monastero del Monte Dasu (\u5927\u8607\u5c71, \"D\u00e0s\u016b sh\u0101n\", nello Henan) dove insegnava N\u00e1nyu\u00e8 Hu\u00ecs\u012b (\u5357\u5cb3\u6167\u601d, 515-577) venticinquesimo patriarca secondo il lignaggio Ti\u0101nt\u00e1i.\nHu\u00ecs\u012b confer\u00ec la piena ordinazione monastica a Zh\u00ecy\u01d0 e ne divenne il maestro avviandolo all'approfondimento del \"Saddharmapu\u1e47\u1e0dar\u012bkas\u016btra\" (Sutra del Loto, cinese \u5999\u6cd5\u84ee\u83ef\u7d93 \"Mi\u00e0of\u01ce Li\u00e1nhu\u0101 J\u012bng\", giapponese \"My\u014dh\u014d Renge Ky\u014d\", conservato nel \"F\u01cehu\u0101b\u00f9\"), del \"Mah\u0101y\u0101na Mah\u0101parinirv\u0101\u1e47as\u016btra\" (Grande sutra mahayana della totale estinzione, cinese \u5927\u822c\u6ce5\u6d39\u7d93 \"D\u00e0 b\u0101n n\u00edhu\u00e1n j\u012bng\", giapponese \"Dainehanky\u014d\", conservato nel \"Ni\u00e8p\u00e1nb\u00f9\") e del \"Buddhavata\u1e43sakas\u016btra\" o \"Avata\u1e43sakas\u016btra\" (Sutra della ghirlanda preziosa, cinese \u83ef\u56b4\u7d93 \"Hu\u0101y\u00e1n j\u012bng\", giapponese \"Kegon ky\u014d\", conservato nel \"Hu\u0101y\u00e1nb\u00f9\"). Insegnandogli in particolar modo le tecniche meditative del \"f\u01cehu\u0101 s\u0101nm\u00e8i\" (\u6cd5\u83ef\u4e09\u6627, giapponese \"hokke zanmai\", Samadhi del Loto) tipiche della scuola Ti\u0101nt\u00e1i.\nSecondo la tradizione, Zh\u00ecy\u01d0 ottenne il profondo \u201crisveglio\u201d quattordici giorni dopo l'incontro con Hu\u00ecs\u012b, \u201crisveglio\u201d che fu subito riconosciuto dal suo maestro che lo nomin\u00f2 suo erede nel Dharma. Zh\u00ecy\u01d0 rimase con Hu\u00ecs\u012b sul Monte Dasu per altri sette anni. Lo scoppio di un'ulteriore guerra dinastica separ\u00f2 nel 567 il maestro dall'allievo: Hu\u00ecs\u012b torner\u00e0 al monastero di N\u00e1nyu\u00e8 (\u5357\u5cb3, meglio conosciuto come Tempio del Monte Heng, \u5357\u5cb3\u5927\u5e99, attualmente nello Henan) da dove era partito anni prima e l\u00ec morir\u00e0 all'et\u00e0 di sessantadue anni.\nZh\u00ecy\u01d0 invece si diriger\u00e0 verso Nanchino (capitale della dinastia Chen meridionale, 557-589), risiedendo nel tempio di W\u01cegu\u0101n (\u74e6\u5b98\u5bfa, \"W\u01cegu\u0101ns\u00ec\") per otto anni, dove tenne una prima serie di lezioni sul Sutra del Loto, poi raccolta nel \" Fajie cidi chumen\" (giapponese \"Hokkai shidai hatsumon \").\nNel 575, all'et\u00e0 di trentotto anni, Zh\u00ecy\u01d0 sent\u00ec la necessit\u00e0 di tornare alla vita meditativa e decise di dirigersi verso una catena montuosa isolata e selvaggia, denominata Ti\u0101nt\u00e1i (\u5929\u53f0, Terrazza celeste), situata a sud di Nanchino, sul versante costiero della provincia dello Zhejiang. L\u00ec Zh\u00ecy\u01d0 pratic\u00f2 la meditazione sulla vetta pi\u00f9 alta della catena, il Monte Huading (\u534e\u9876\u5c71). Presto raggiunto da alcuni seguaci, e grazie alla fama spirituale che ne segu\u00ec, nel 577 l'imperatore della Dinastia Chen (557-589), Xu\u0101n (\u5ba3, conosciuto anche come Ch\u00e9n X\u00f9, \u9673\u980a, regno: 568-82) promulg\u00f2 un editto che destinava le entrate della Prefettura di Shifeng al monastero Ti\u0101nt\u00e1i. Parte di questi finanziamenti furono utilizzati da Zh\u00ecy\u01d0 anche per convincere i pescatori del luogo a cambiare attivit\u00e0 economica, la quale consisteva nella continua uccisione di esseri viventi.\nNel 584, Zh\u00ecy\u01d0 fu raggiunto sui monti Ti\u0101nt\u00e1i da un giovane monaco di Zhang'an (oggi nello Zhejiang), Gu\u00e0nd\u01d0ng (\u704c\u9802, 561-632), che divent\u00f2 il suo principale discepolo e il suo successore nel lignaggio Ti\u0101nt\u00e1i.\nDopo dieci anni passati sulle vette, nel 585 fu convinto dall'imperatore H\u00f2u Zh\u01d4 (\u5f8c\u4e3b, conosciuto anche come Ch\u00e9n Sh\u00fab\u01ceo, \u9673\u53d4\u5bf6, ultimo imperatore della dinastia Chen, regno: 582-89) a rientrare a Nanchino. Accompagnato da Gu\u00e0nd\u01d0ng, a Nanchino Zh\u00ecy\u01d0 tenne una seconda serie di lezioni sul \"Sutra del Loto\", successivamente raccolta nel \"Mi\u00e0of\u01celi\u00e1nhu\u0101j\u012bng w\u00e9nj\u00f9\" (\u5999\u6cd5\u84ee\u83ef\u7d93\u6587\u53e5, anche \"F\u01cehu\u0101 w\u00e9nj\u00f9\", Parole del Sutra del Loto, giapponese \"My\u014dh\u014drengeky\u014d mongu\", T.D. 1718) dal suo discepolo e che rappresenta la sua prima opera maggiore. Sempre a Nanchino vi fu l'incontro tra Zh\u00ecy\u01d0 e Zh\u00eck\u01cei (\u667a\u93a7, 533-610) al quale Zh\u00ecy\u01d0 insegn\u00f2 la tecnica meditativa dello \"zh\u01d0gu\u0101n\" (\u6b62\u89c0) e la devozione al \"Sutra del Loto\".\nNel 588 Nanchino fu attaccata dalle armate settentrionali della neonata Dinastia Sui (gi\u00e0 Dinastia Zhou settentrionale) e Zh\u00ecy\u01d0, Gu\u00e0nd\u01d0ng e Zh\u00eck\u01cei si diressero prima sul Monte Lu (\u5eec\u5c71 \"L\u00fa sh\u0101n\", dove Zh\u00eck\u01cei si ferm\u00f2) poi al tempio di N\u00e1nyu\u00e8 dove era risieduto, fino alla morte, il suo maestro Hu\u00ecs\u012b. Dopo il rovesciamento della Dinastia Chen, Zh\u00ecy\u01d0 si rec\u00f2 a Dangyang (nello Hubei) e vi fond\u00f2 il tempio Yuquan (\u7389\u6cc9\u5bfa) sull'omonimo monte, dove tenne altre lezioni sul \"Sutra del Loto\" raccolte, sempre da Gu\u00e0nd\u01d0ng, nel \"Mi\u00e0of\u01ce li\u00e1nhu\u0101 j\u012bngxu\u00e1n y\u00ec\" (\u5999\u6cd5\u84ee\u83ef\u7d93\u7384\u7fa9, anche \"F\u01cehu\u0101 xu\u00e1ny\u00ec\" , Il profondo significato del Sutra del Loto della Legge meravigliosa, giapponese \"My\u014dh\u014d renge ky\u014dgen gi\", T.D. 1716, 33.618-815), la seconda delle sue opere maggiori.\nL'anno successivo, 594, espose la sua terza opera maggiore il \"M\u00f3h\u0113 Zh\u01d0gu\u0101n\" (\u6469\u8a36\u6b62\u89c0, Grande trattato di calma e discernimento, giapponese \"Maka Shikan\", T.D. 1911). Torn\u00f2 quindi al monastero del monte Tiantai, dove mor\u00ec nel 597 all'et\u00e0 di cinquantanove anni, dopo aver impartito i suoi ultimi insegnamenti raccolti nel \"Gu\u0101nx\u012bn l\u00f9n\" (\u89c0\u5fc3\u8ad6, Vedere la mente, giapponese \"Kanjin ron\", T.D. 1920, 46.584-587).\nMentre era ancora in vita, il primo imperatore della dinastia Sui, W\u00e9n (\u6587, conosciuto anche come Y\u00e1ng Ji\u0101n, \u63da\u5805, regno: 581-604), lo insign\u00ec del titolo di \"Zh\u00eczh\u011b d\u00e0sh\u012b\" (\u667a\u8005\u5927\u5e2b, Maestro Sapiente); dopo la sua morte, in epoca Tang, ricevette l'appellativo di \"Ti\u0101nt\u00e1i d\u00e0sh\u012b\" (\u5929\u53f0\u5927\u5e2b, Grande Maestro Ti\u0101nt\u00e1i).\nLa rivelazione del \"Mi\u00e0of\u01ce Li\u00e1nhu\u0101 J\u012bng\" (\u5999\u6cd5\u84ee\u83ef\u7d93) e la dottrina dello \"yu\u00e1nr\u00f3ng s\u0101nd\u00ec\"(\u5713\u878d\u4e09\u8ae6).\nGli aspetti pi\u00f9 interessanti della dottrina buddhista insegnata da Zh\u00ecy\u01d0, e che rappresentano il cuore dell'insegnamento della scuola Ti\u0101nt\u00e1i, si fondano su un originale sviluppo della scuola indiana dei M\u0101dhyamika promossa da N\u0101g\u0101rjuna nel II secolo.\nQuesta dottrina, denominata della Triplice verit\u00e0 (cinese \u5713\u878d\u4e09\u8ae6 \"yu\u00e1nr\u00f3ng s\u0101nd\u00ec\", giapponese \"eny\u016b santai\") sostiene che dal punto di vista della Verit\u00e0 assoluta (sanscrito \"param\u0101rtha-satya\" o \"\u015b\u016bnyat\u0101-satya\", cinese \u7a7a\u8ae6 \"k\u014dngd\u00ec\", giapponese \"k\u016btai\") tutta la Realt\u00e0 che ci appare \u00e8 vuota di propriet\u00e0 inerente: essa \u00e8 impermanente dal punto di vista temporale e, nel contempo, non c'\u00e8 un fenomeno che non dipenda dagli altri fenomeni. Questa vacuit\u00e0 (sanscrito \"\u015b\u016bnyat\u0101\", cinese \u7a7a \"k\u014dng\", giapponese \"k\u016b\") si poggia tuttavia sulla Verit\u00e0 convenzionale (sanscrito \"sa\u1e43v\u1e5bti-satya\", cinese \u5047\u8ae6 \" ji\u01ced\u00ec\", giapponese \"ketai\") dove i singoli fenomeni vengono percepiti nella loro unicit\u00e0. La sintesi esperienziale di queste due Verit\u00e0, apparentemente contraddittorie, porta alla realizzazione della terza verit\u00e0, la Verit\u00e0 di mezzo (sanscrito \"m\u0101dhya-satya\", cinese \u4e2d\u8ae6 \"zh\u014dngd\u00ec\", giapponese \"ch\u016btai\").\n\u00c8 evidente l'originalit\u00e0 di questa posizione rispetto allo sviluppo dottrinale contemporaneo della scuola dei Madhyamika indiana (in particolare con l'opera di Candrak\u012brti) dove invece veniva chiaramente indicata la prevalenza della Verit\u00e0 assoluta (\"param\u0101rthasatya\") come 'vera' realt\u00e0 delle cose, rispetto alla Verit\u00e0 convenzionale (\"samvrtisatya\"), una 'verit\u00e0' solamente funzionale, strumentale, che non corrisponde alla vera Realt\u00e0 che \u00e8 sempre e comunque vacuit\u00e0 (\"\u015b\u016bnyat\u0101\"). Tale posizione viene interpretata da Zh\u00ecy\u01d0 come una possibile lettura nichilista della dottrina del Buddha \u015a\u0101kyamuni.\nL'insegnamento di Zh\u00ecy\u01d0 della Triplice verit\u00e0 legge il mondo fenomenico (la Verit\u00e0 convenzionale) nella Verit\u00e0 ultima per cui anche la mondanit\u00e0, se ben compresa alla luce della Triplice Verit\u00e0, non \u00e8 distinta ed appartiene proprio alla Verit\u00e0 ultima, in quanto tutte le cose e tutta la Realt\u00e0 additano l'Illuminazione. Grazie a questo insegnamento vi \u00e8 una riconciliazione della bellezza, dell'estetica e in generale di tutte le attivit\u00e0 umane, con pi\u00f9 ascetici insegnamenti buddhisti sulla verit\u00e0. Cos\u00ec la poesia, ad esempio, pu\u00f2 essere considerata come un mezzo che conduce al perfezionamento spirituale. La contemplazione della poesia \u00e8 semplicemente contemplazione del Dharma. Ci\u00f2 pu\u00f2 essere affermato per ogni altra forma d'arte, di studio e di attivit\u00e0.\nLa traccia di questo percorso di svelamento della Realt\u00e0, secondo la scuola Ti\u0101nt\u00e1i, ha inizio con l'opera di Hu\u00ecw\u00e9n (\u6167\u6587, vissuto intorno alla met\u00e0 del VI secolo, di lui non rimane alcuna opera) a cui la tradizione d\u00e0 il merito di aver, per primo, intuito la 'simultaneit\u00e0 delle tre consapevolezze': consapevolezza della vacuit\u00e0 di ogni fenomeno, consapevolezza della sua unicit\u00e0 provvisoria e quindi consapevolezza unita di vacuit\u00e0 e unicit\u00e0 provvisoria di ogni fenomeno o suoi insiemi. All'opera di Hu\u00ecw\u00e9n segue quella di Hu\u00ecs\u012b (\u5357\u5dbd, 515-577, si conservano di lui diverse opere), grande cultore del \"Sutra del Loto\" (sanscrito \"Saddharmapundar\u012bkas\u016btra\", cinese \u5999\u6cd5\u84ee\u83ef\u7d93 \"F\u01cehu\u0101 j\u012bng\" o \"Mi\u00e0of\u01ce Li\u00e1nhu\u0101 J\u012bng\", giapponese \"My\u014dh\u014d renge ky\u014d\" o \"Hokkeky\u014d\", \u00e8 conservato nel \"F\u01cehu\u0101b\u00f9\"). Hu\u00ecs\u012b intuisce nel simbolo del Loto, che non ha fiore che non produca frutti, una metafora della stessa vita. Non c'\u00e8 vita che non si poggi sulla buddhit\u00e0, sulla natura di Buddha. Quando la vita si esprime nelle condotte esse stesse non possono che condurre verso la stessa buddhit\u00e0. Ogni azione \u00e8 azione della natura di Buddha e conduce alla buddhit\u00e0 stessa, questo anche quando colui che agisce non ne \u00e8 consapevole. La dottrina delle 'Tre consapevolezze' di Hu\u00ecw\u00e9n unita alle intuizioni di Hu\u00ecs\u012b sul Sutra del Loto, con particolare riguardo al II capitolo dove vengono elencate le dieci talit\u00e0 della Realt\u00e0 ognuna vista contemporaneamente nella sua vacuit\u00e0 e unicit\u00e0 provvisoria, portano Zh\u00ecy\u01d0 ad esprimere la prima dottrina compiuta della scuola Ti\u0101nt\u00e1i.\n\u00c8 da tener presente il fondamentale ruolo del \"Sutra del Loto\" nell'insegnamento della scuola Ti\u0101nt\u00e1i, in quanto questo sutra contiene una complessiva reinterpretazione, sotto forma di rivelazione, di tutte le dottrine buddhiste all'epoca discusse, sia nell'ambito del Buddhismo dei Nik\u0101ya (H\u012bnay\u0101na) sia in quello del Mah\u0101y\u0101na. La lettura che d\u00e0 di quest'opera Zh\u00ecy\u01d0 non \u00e8 tuttavia una lettura polemica nei confronti degli \u015br\u0101vaka (\u8072\u805e, \"sh\u0113ngw\u00e8n\") e dei pratyekabuddha (\u7de3\u89ba, \"yu\u00e1nju\u00e9\"), le due vie \"H\u012bnay\u0101na\" secondo i mahayanisti indiani, bens\u00ec esprime la consapevolezza che all'interno di una lettura radicale dell'interdipendenza di tutti i fenomeni, anche i comportamenti ritenuti 'inferiori' da parte dei mahayanisti rivestono un autentico lavoro del Buddha. Questo profondo lavoro ermeneutico da parte Zh\u00ecy\u01d0 trova origine nel fatto che, grazie soprattutto all'opera di Kum\u0101raj\u012bva (344-413), dei suoi collaboratori e dei suoi discepoli, il Canone buddhista cinese conteneva ormai la quasi totalit\u00e0 delle principali opere buddhiste indiane. L'origine di tali opere, sutra e commentari, veniva per tradizione attribuita allo stesso Buddha Shakyamuni. Purtuttavia, erano evidenti le contraddizioni tra queste opere. Il \"Sutra del Loto\" rileggeva tutti questi insegnamenti fornendo un'organica interpretazione e fornendo un ulteriore e innovativo messaggio di liberazione. Da qui la scelta del Tiantai di farsi portavoce di questa antichissima opera buddhista indiana e del suo messaggio rivelatore.\nLa dottrina dello \" y\u012bni\u00e0n s\u0101nqi\u0101n\" (\u4e00\u5ff5\u4e09\u5343).\nLa lettura del \"Sutra del Loto\" alla luce dell'elaborazione, di impronta M\u0101dhyamika, della Triplice verit\u00e0 porta Zh\u00ecy\u01d0 a elaborare la dottrina dello \"y\u012bni\u00e0n s\u0101nqi\u0101n\" (\u4e00\u5ff5\u4e09\u5343, \"tremila mondi in un istante di vita\", giapponese \"ichinen sanzen\"). Questa dottrina esprime un complesso olismo e omnicentrismo radicale che caratterizza l'unicit\u00e0 dell'insegnamento Ti\u0101nt\u00e1i nel panorama delle dottrine buddhiste. Essa sostiene che, dal punto di vista del pensiero, tutti i mondi (le singole esperienze e l'individuazione dei singoli oggetti di esperienza) esistono certamente, ma la pratica meditativa consente di scorgerne la loro ambiguit\u00e0, la loro indeterminatezza. Essi esistono solo in quanto la mente li delimita in modo arbitrario sia dal punto di vista spaziale sia da quello temporale. Visti nella loro continuit\u00e0 temporale e nel loro condizionamento reciproco questi 'mondi' non possono essere considerati che 'vuoti', privi di un'identit\u00e0 inerente. Ma il pensiero, ovvero la vita, non si accontenta della loro vacuit\u00e0, soffrendo d'altro canto per la loro incostante 'esistenza' (ogni fenomeno appare, esiste e scompare): \u00e8 l'ambiguit\u00e0 di questi 'mondi' a generare la sofferenza negli \"esseri senzienti\" (sanscrito \"sattva\", cinese \u8846\u751f \"zh\u00f2ngsh\u0113ng\", giapponese \"sh\u016bj\u014d\") ed \u00e8 il continuo esercizio di consapevolezza dello \"zh\u01d0gu\u0101n\" sulla dottrina dello \"y\u012bni\u00e0n s\u0101nqi\u0101n\" e dello \"yu\u00e1nr\u00f3ng s\u0101nd\u00ec\" (Triplice verit\u00e0) che pu\u00f2 portare, secondo Zh\u00ecy\u01d0 la salvezza da questa condizione. Le realt\u00e0 possibili in un solo pensiero (sanscrito \"eka-k\u1e63a\u1e47a\", cinese \u4e00\u5ff5 \"y\u012bni\u00e0n\", giapponese \"ichinen\") indicati in questa dottrina, sono tremila (sanscrito \"tri-s\u0101hasra\", cinese \u4e09\u5343 \"s\u0101nqi\u0101n\", giapponese \"sanzen\") in quanto inglobano tutte le condizioni esperibili: 10 sono le condizioni esistenziali Dieci mondi, (\u5341\u754c cinese \"sh\u00edji\u00e8\", giapponese \"j\u00f9kai\") che vanno dalla condizione infernale (sanscrito \"ap\u0101ya-bh\u016bmi\", \u5730\u7344 cinese \"d\u00ecy\u00f9\", giapponese \"jigoku\") vincolato all'odio, alla stato di buddha (\u4f5b cinese \" F\u00f3\", giapponese \"butsu\"), che corrisponde alla realizzazione del nirvana non statico (sanscrito \"aprati\u1e63\u1e6dhita-nirv\u0101\u1e47a\", \u7121\u4f4f\u6d85\u69c3 cinese \"w\u00fazh\u00f9 ni\u00e8p\u00e1n\", giapponese \"muj\u016b nehan\") proprio di chi realizza la piena \"illuminazione\" (sanscrito \"samyak-sa\u1e43bodhi\", \u6b63\u7b49\u89ba cinese \"zh\u00e8ngd\u011bngju\u00e9\", giapponese \"sh\u014dt\u014dkaku\"). Tali condizioni esistenziali vanno moltiplicate per s\u00e9 stesse in quanto tutte queste condizioni, da quella infernale a quella buddhica, implicano potenzialmente le altre nove esistenze al loro stesso interno. Queste cento potenziali esistenze vanno poi moltiplicate per le 10 talit\u00e0 (vera natura dei dharma, sanscrito \"tath\u0101t\u0101\", \u5982\u662f\u5be6\u76f8 cinese \"r\u00fash\u00ec sh\u00edxi\u00e0ng\", giapponese \"nyoze jiss\u014d\") indicate nel \"Sutra del Loto\" e che corrispondono a: caratteristiche, natura, essenza, forza, azione, causa, condizione, retribuzione, frutto e uguaglianza di tutte queste talit\u00e0 tra loro. Questi mille \"dharma\" vanno poi moltiplicati per i tre mondi (sanscrito \"loka\", \u4e16 cinese \"sh\u00ec\", giapponese \"se\") ovvero per i cinque aggregati (sanscrito \"pa\u00f1ca skandha\", \u4e94\u860a cinese \"w\u01d4y\u00f9n\", giapponese \"goun\"), per gli esseri costituiti dai cinque aggregati (sanscrito \"sattva\", cinese \u8846\u751f \"zh\u00f2ngsh\u0113ng\", giapponese \"sh\u016bj\u014d\") e per il luogo in cui essi vivono (sanscrito \" talima\", \u5730 cinese \"d\u00ec\", giapponese \"ji\"), raggiungendo il numero di tremila mondi (sanscrito \"tri-s\u0101hasra\", cinese \u4e09\u5343 \"s\u0101nqi\u0101n\", giapponese \"sanzen\"). La vita pu\u00f2 manifestarsi in queste tremila condizioni cambiando costantemente anche a seconda dei vissuti della mente, ma questi tremila mondi sono, per la dottrina Ti\u0101nt\u00e1i, tutti immancabilmente vuoti (sanscrito \"\u015b\u016bnyat\u0101\", cinese \u7a7a \"k\u014dng\", giapponese \"k\u016b\") e non sono n\u00e9 esistenti n\u00e9 non esistenti."}
{"id": "1652200", "revid": "1305772", "url": "https://it.wikipedia.org/wiki?curid=1652200", "title": "Contea di McIntosh", "text": "Contea di McIntosh o McIntosh County \u00e8 la denominazione delle seguenti contee degli Stati Uniti:"}
{"id": "1652201", "revid": "16758", "url": "https://it.wikipedia.org/wiki?curid=1652201", "title": "Marco Soia", "text": "Carriera.\n\u00c8 alto 185\u00a0cm per 79\u00a0kg di peso. Ha esordito nel massimo campionato nella stagione 2001-02 con l'Hockey Club Alleghe. Se si eccettua una stagione giocata con l'USG Zoldo in seconda serie, ha sempre legato il suo nome alla squadra agordina (oltre alla stagione di esordio, anche nelle stagioni dal 2003 al 2005 e dal 2006 al 2009, tutte in massima serie), o a compagini ad essa legate quali Amatori Agordino e Amatori Alleghe, in seconda o terza serie.\nDopo un periodo lontano dal ghiaccio, Soia \u00e8 tornato a giocare, tra il 2018 e il 2020, per l'Alleghe, nel frattempo sceso in seconda serie. Dopo un ulteriore anno di stop nell'estate del 2021 \u00e8 tornato di nuovo a vestire la maglia biancorossa."}
{"id": "1652202", "revid": "1305772", "url": "https://it.wikipedia.org/wiki?curid=1652202", "title": "Contea di Morton", "text": "Contea di Morton o Morton County \u00e8 la denominazione delle seguenti contee degli Stati Uniti:"}
{"id": "1652203", "revid": "110157", "url": "https://it.wikipedia.org/wiki?curid=1652203", "title": "Rundu", "text": "Rundu \u00e8 una citt\u00e0 dell'estremo nord della Namibia e conta con i sobborghi circa 58.000 abitanti. \u00c8 il capoluogo della regione di Kavango.\nPosizionata sulla riva sud del fiume Okavango, al confine con l'Angola, dispone di un ospedale e di un aeroporto.\nLa risorsa principale della citt\u00e0 \u00e8 l'allevamento dei bovini."}
{"id": "1652204", "revid": "1305772", "url": "https://it.wikipedia.org/wiki?curid=1652204", "title": "Contea di Nelson", "text": "Contea di Nelson o Nelson County \u00e8 la denominazione delle seguenti contee degli Stati Uniti:"}
{"id": "1652206", "revid": "1305772", "url": "https://it.wikipedia.org/wiki?curid=1652206", "title": "Contea di Sioux", "text": "Contea di Sioux o Sioux County \u00e8 la denominazione delle seguenti contee degli Stati Uniti:"}
{"id": "1652209", "revid": "88740", "url": "https://it.wikipedia.org/wiki?curid=1652209", "title": "Contea di Steele", "text": ""}
{"id": "1652210", "revid": "126257", "url": "https://it.wikipedia.org/wiki?curid=1652210", "title": "Geidunni", "text": "I Geidunni (o Geidumni) erano un popolo celtico della Gallia (Gallia Belgica secondo la geografia dei Romani), clienti dei potenti Nervi. \nCi sono noti per una citazione di Cesare, nei suoi \"Commentarii\", in cui ci appaiono a fianco dei Ceutroni, dei Grudi, dei Levaci e dei Pleumossi, come \u00ab vassalli \u00bb dei loro vicini Nervi, cooptati dopo la vittoria di Ambiorige contro le legioni romane:\nVoci correlate.\n\u2192"}
{"id": "1652211", "revid": "110157", "url": "https://it.wikipedia.org/wiki?curid=1652211", "title": "Gobabis", "text": "Gobabis \u00e8 un centro agricolo e zootecnico della Namibia, 200\u00a0km ad est della capitale ed a 110\u00a0km dal confine con il Botswana, si trova su un altopiano (1.444 m s.l.m.) ai margini del deserto del Kalahari.\nConta circa 15.000 abitanti ed \u00e8 il capoluogo della regione di Omaheke.\nGobabis si svilupp\u00f2 intorno alla missione fondata da Friederich Eggert nel 1856. Dalla seconda met\u00e0 dell'800 fino all'inizio del 900 la zona fu devastata da molti conflitti tribali, Herero contro i Nama e tra i coloni e le popolazioni indigene finch\u00e9 nel 1894 venne occupata dalle truppe tedesche.\nFu costruita una fortezza, oggi in rovina, un ospedale (lazzaretto) oggi dichiarato \u201cmonumento nazionale\u201d.\nIn citt\u00e0 \u00e8 nato anche il Museo di Gobabis dove sono esposti i vecchi attrezzi dei primi coloni ed una collezione di reperti storici ante 1900."}
{"id": "1652212", "revid": "1305772", "url": "https://it.wikipedia.org/wiki?curid=1652212", "title": "Contea di Wells", "text": "Contea di Wells o Wells County \u00e8 la denominazione delle seguenti contee degli Stati Uniti:"}
{"id": "1652215", "revid": "1305772", "url": "https://it.wikipedia.org/wiki?curid=1652215", "title": "Contea di Williams", "text": "Contea di Williams o Williams County \u00e8 la denominazione delle seguenti contee:"}
{"id": "1652216", "revid": "114042210", "url": "https://it.wikipedia.org/wiki?curid=1652216", "title": "Teoria delle biforcazioni", "text": "La teoria delle biforcazioni \u00e8 una teoria matematica che si occupa dello studio dei cambiamenti qualitativi o della struttura topologica di integrali di un campo vettoriale o, equivalentemente, dalla soluzione di un'equazione differenziale.\nDescrizione.\nUsate soprattutto nello studio dei sistemi dinamici, nonch\u00e9 nei sistemi complessi, si dice che si ha una \"biforcazione\" quando una piccola variazione dei valori dei parametri (i parametri di biforcazione) causa un cambiamento 'qualitativo' o topologico del sistema, ovvero un cambiamento del numero di punti di equilibrio o della loro natura. Tali cambiamenti possono anche portare ad una catastrofe. I valori per cui si hanno modifiche qualitative al sistema sono detti ' \"valori critici\" '. Le biforcazioni si hanno sia nei sistemi continui, sia in quelli discreti. Normalmente, inoltre, si divide lo studio delle biforcazioni in due classi principali:\nIndividuazione di una biforcazione locale.\nL'obiettivo \u00e8 quello di capire come al variare di un parametro si modifichino i punti di equilibrio e la loro stabilit\u00e0. Tipicamente si procede linearizzando il sistema e studiando come si modificano gli autovalori della matrice Jacobiana al variare del parametro suddetto, di particolare interesse \u00e8 il cambio del segno della parte reale degli autovalori stessi. Indice che le caratteristiche degli equilibri del sistema sono cambiate e che quindi si \u00e8 verificata una biforcazione, a tal punto \u00e8 necessario studiare il campo vettoriale (tipicamente a mezzo dello sviluppo in serie di Taylor) per trovare un'analogia con le biforcazioni locali note (nodo sella, a forcone, ...)."}
{"id": "1652221", "revid": "1305772", "url": "https://it.wikipedia.org/wiki?curid=1652221", "title": "Contea di Deuel", "text": "Contea di Deuel o Deuel County \u00e8 la denominazione delle seguenti contee degli Stati Uniti:"}
{"id": "1652223", "revid": "122698855", "url": "https://it.wikipedia.org/wiki?curid=1652223", "title": "Montale Rangone", "text": "Montale (\"Munt\u00e9l\" in dialetto modenese) \u00e8 una frazione di Castelnuovo Rangone, in provincia di Modena.\nConta 4.066 abitanti ed \u00e8 situato a 4\u00a0km da Castelnuovo e a 8\u00a0km a sud di Modena sulla Strada statale 12 dell'Abetone e del Brennero \"Nuova Estense\".\nLa frazione, prima del 1800, era una frazione del Comune di Formigine.\nDi notevole interesse culturale vi \u00e8 il Parco archeologico e museo all'aperto della Terramara di Montale, inaugurato nel 2003.\nNel cimitero della frazione \u00e8 sepolto dal 2007 assieme ai familiari, Luciano Pavarotti e sua sorella Gabriella Pavarotti.\nInfrastrutture e trasporti.\nFra il 1893 e il 1937 Montale ospit\u00f2 una stazione della tranvia Modena-Maranello. Il progetto di trasformazione come ferrovia della stessa e prolungamento fino a Pavullo nel Frignano, pur cantierato e giunto un avanzato stato di realizzazione, non fu mai attuato."}
{"id": "1652225", "revid": "1013865", "url": "https://it.wikipedia.org/wiki?curid=1652225", "title": "Uutapi", "text": "Uutapi, chiamata anche Outapi o Ombalantu, \u00e8 una citt\u00e0 si trova nel nord della Namibia ed \u00e8 il capoluogo della regione di Omusati.\nLa popolazione ha come unico sostentamento l'allevamento dei bovini con i prodotti derivati.\nCaratteristica di Uutapi \u00e8 l\"'Ombalantu Baobab\". Nell'enorme tronco incavato del baobab hanno trovato posto l'ufficio postale ed una cappella."}
{"id": "1652226", "revid": "1305772", "url": "https://it.wikipedia.org/wiki?curid=1652226", "title": "Contea di Dewey", "text": "Contea di Dewey o Dewey County \u00e8 la denominazione delle seguenti contee degli Stati Uniti:"}
{"id": "1652228", "revid": "1305772", "url": "https://it.wikipedia.org/wiki?curid=1652228", "title": "Contea di Hughes", "text": "Contea di Hughes o Hughes County \u00e8 la denominazione delle seguenti contee degli Stati Uniti:"}
{"id": "1652230", "revid": "1305772", "url": "https://it.wikipedia.org/wiki?curid=1652230", "title": "Contea di Hutchinson", "text": "Contea di Hutchinson o Hutchinson County \u00e8 la denominazione delle seguenti contee degli Stati Uniti:"}
{"id": "1652231", "revid": "271907", "url": "https://it.wikipedia.org/wiki?curid=1652231", "title": "Accademia Sovietica", "text": ""}
{"id": "1652233", "revid": "1305772", "url": "https://it.wikipedia.org/wiki?curid=1652233", "title": "Contea di Hyde", "text": "Contea di Hyde o Hyde County \u00e8 la denominazione delle seguenti contee degli Stati Uniti:"}
{"id": "1652237", "revid": "1305772", "url": "https://it.wikipedia.org/wiki?curid=1652237", "title": "Contea di Jones", "text": "Contea di Jones o Jones County \u00e8 la denominazione delle seguenti contee degli Stati Uniti:"}
{"id": "1652239", "revid": "120156386", "url": "https://it.wikipedia.org/wiki?curid=1652239", "title": "Baldassarre Pisani", "text": "Vita.\nFormazione.\nIl padre, Ignazio, lo avrebbe volentieri avviato alla mercatura, mentre lo zio, l'astrologo Filippo Finelli, avrebbe voluto destinarlo alle lettere.\nFrequent\u00f2 le scuole primarie dai Gesuiti, studi\u00f2 comunque astrologia con lo zio, si dedic\u00f2 alla letteratura e fece pratica di legge nello studio di un altro zio, Francesco Verde.\nCominci\u00f2 a stampare uno degli ultimi canzonieri del barocco, la prima parte delle \"Poesie liriche\", assai giovane, nel 1669, con notevole successo presso il pi\u00f9 cospicuo gruppo rappresentante del ceto avvocatesco legato alla burocrazia vicereale (Lorenzo e Pietro Casaburi Urries, Biagio Cusano, Antonio Matina, Federico Meninni, Antonio Muscettola, Lorenzo de Rubeis, Girolamo Sersale).\nNello stesso anno divenne avvocato sostenendo le rituali \"conclusioni\" pubbliche in materia legale presso la chiesa di San Lorenzo in Napoli, in dibattito con gli avvocati Girolamo Borgia, futuro vescovo di Tropea, e Girolamo Lanfranchi; e fu nominato dottore del collegio napoletano, con dispensa vicereale per la giovane et\u00e0.\nTra impegno forense ed esercizio letterario.\nParallelamente all'esercizio letterario ed erudito, appunto, nonostante le difficolt\u00e0 continuamente lamentate, il Pisani continuava nel suo impegno forense ed istituzionale, coltivando molte relazioni importanti (come quella epistolare con Antonio Magliabechi, iniziata il 7 aprile 1685). Diversi furono i tentativi di sfuggire alla routine napoletana: nel 1683 prese contatti con il residente veneziano in Napoli nella speranza di ottenere una cattedra di umanit\u00e0 nello Studio padovano; nel 1694 chiese inutilmente al Magliabechi di appoggiarlo per un posto vacante di avvocato del Granduca di Toscana. Dalle lettere al Magliabechi si viene inoltre a sapere che nel 1698 un suo parente fu imprigionato per spaccio di moneta falsa.\nNonostante fosse decisamente schierato con i tardobarocchi (tra i quali ha una posizione importante), intrattenne buoni rapporti con i classicisti che all'epoca facevano capo a Leonardo di Capua e Carlo Buragna, come Giuseppe Castaldi, Biagio Guaragna Galluppo, Francesco Nicodemo, Carlo Antonio Sulla, Angelo Antonio Vitali, coi quali teneva a non essere tuttavia confuso (del Nicodemo scrisse al Magliabechi: \"Bench\u00e9 sia mio amico per\u00f2 non vi professo famigliarit\u00e0 diretta essendo della setta de' petrarchisti\"!, lettera al Magliabechi del 2 novembre 1685); intrattenne inoltre rapporti con l'Accademia degli Spensierati di Rossano.\nOpere.\nLetterarie.\nLa sua lirica successiva alle \"Poesie liriche\" del '69 \u00e8 raccolta nella ristampa accresciuta e riformata della I parte delle \"Poesie liriche\" (1675-'76), nella stampa della II parte delle stesse, dedicate per met\u00e0 all'imperatore e per met\u00e0 a Cristina di Svezia (1685), della \"Ode pindarica alla Santit\u00e0 di papa Alessandro VIII nel giorno della sua consecrazione\" (1689), de \"L'armonie feriali. Poesie liriche\" (che \u00e8 la III parte della raccolta, 1695), delle due centurie di \"Elegie italiane\" e degli \"Ossequi delle muse nell'acclamazione del nostro monarca Carlo III d'Austria\" (1708). Oltre a quella toscana, coltiv\u00f2 intensamente la lirica latina, come testimoniano i \"Selecti Charitum flosculi: epigrammata et elegiae\" e i componimenti compresi nella \"Pegasei fontis rivuli carmina miscellanea\" stampata a Perugia nel 1724.\nTre suoi drammi per musica (\"Arsinda d'Egitto\", \"Il disperato innocente\", \"Adamiro\") furono rappresentati nel Palco Reale di Napoli; solo \"Adamiro\" fu stampato, prima anonimamente nel 1681, poi, dopo una fortunata rappresentazione palermitana, col nome dell'autore. Secondo la notizia del coevo Giacinto Gimma, del 1701 sarebbe la stampa di tre sacre rappresentazioni, \"Il decembre fiorito\", \"Il riscatto del mondo\" e \"La cascata degl'idoli\"; di quest'ultima opera parla Andrea Perrucci nella sua \"Arte rappresentativa meditata e all'improvviso\", relativamente ad un dialogo in versi contenutovi (tra \"Nardiello\" e \"Sguazzone\"). Tra i melodrammi, \"Tancredi in Antiochia\" fu rappresentato nel 1686; altri titoli testimoniano il suo impegno in questo genere: \"La Doriclea\", \"L'Endimione\", \"La Floridalba\", \"L'Alcibiade\", \"L'Isicratea\", \"L'Alarico\", \"L'Almerinda\", \"Focione\", \"Dionisio tiranno di Siracusa\".\nSi segnalano le sue laboriose \"Epistole istoriche e favolose\".\nGiuridiche.\nIn materia legale ci sono, registrate sempre dal Gimma diverse allegazioni giuridiche, a cui si aggiunge il trattato di legislazione delle acque \"De iure maritimo in quo variae quaestiones enucleantur tam feudales quam iurisdictionales et quae ad regalia pertinent. Agitur idem de iuribus piscandi, de servitutibus, de nautis et de navigiis, de assicurationibus aliisque contractibus maritimis ad mercaturam spectantibus\". Si ricordano anche i \"Consigli legali\", a cui pose mano nel 1692."}
{"id": "1652240", "revid": "2016813", "url": "https://it.wikipedia.org/wiki?curid=1652240", "title": "Ernst Wilhelm von Br\u00fccke", "text": "Biografia.\nFiglio del pittore I.G. Br\u00fccke, a seguito della prematura morte del padre, trascorre la giovinezza presso la famiglia del sopraintendente Froysen a Stralsund, dove frequenta il ginnasio. Successivamente si iscrive presso la facolt\u00e0 di Medicina a Berlino. Negli anni universitari, Br\u00fccke conosce i fisiologi Hermann von Helmholtz e Emil Du Bois-Reymond, al tempo anche loro studenti, con cui stringe una solida amicizia. Diviene, inoltre, assistente del fisiologo Johannes Peter M\u00fcller.\nStudi.\nDopo aver studiato Medicina all'Universit\u00e0 di Berlino ed essersi laureato nel novembre 1842, nel 1843 diviene assistente al museo di anatomia comparata. \nNel 1848 diviene docente di Fisiologia a K\u00f6nigsberg; dal 1849 al 1891 fu docente di Fisiologia a Vienna. Fu anche uno dei fondatori ed esponenti principali della \"Societ\u00e0 di Fisica\" di Berlino (in seguito Societ\u00e0 Tedesca di Fisica), e fu uno dei maestri di Sigmund Freud.\nFu uno dei principali rappresentanti della nuova scuola di fisiologia antivitalistica, che riconduceva tutte le manifestazioni vitali all'azione di forze chimico-fisiche, sostenendo la necessit\u00e0 di applicare alla neurofisiologia i principi della fisica."}
{"id": "1652241", "revid": "1305772", "url": "https://it.wikipedia.org/wiki?curid=1652241", "title": "Contea di McPherson", "text": "Contea di McPherson o McPherson County \u00e8 la denominazione delle seguenti contee degli Stati Uniti:"}
{"id": "1652243", "revid": "326822", "url": "https://it.wikipedia.org/wiki?curid=1652243", "title": "Kosuke Niwa", "text": ""}
{"id": "1652244", "revid": "1305772", "url": "https://it.wikipedia.org/wiki?curid=1652244", "title": "Contea di Meade", "text": "Contea di Meade o Meade County \u00e8 la denominazione delle seguenti contee degli Stati Uniti:"}
{"id": "1652245", "revid": "1428919", "url": "https://it.wikipedia.org/wiki?curid=1652245", "title": "Mar Morto (romanzo)", "text": "Mar Morto \u00e8 un romanzo di Jorge Amado.\nIl romanzo narra della nascita, vita e morte del personaggio di Guma, barcaiolo di Bahia, che l'autore descrive come una storia che si racconta nelle banchine e nei porti bahiani, una leggenda che, come lui stesso dice nel finale, \"raccontano gli uomini di mare\".\nIn verit\u00e0 il romanzo fa molti riferimenti ad altri pescatori famosi, cita in modo esaustivo i Santi del Candombl\u00e9 e descrive la vita miserrima della \u201cgente di mare\u201d, la morte sempre presente, naufragi e amori. La figura del protagonista incarna la figura romanticizzata ed un po\u2019 eroicizzata del maestro di saveiro che si guadagna di che vivere quotidianamente, e del contesto portuale di Bahia, in cui vive il popolino marinaro, distinto da quello dei borghesi, che abitano nella parte alta della citt\u00e0. \nAlcuni personaggi secondari, come Mastro Manuel e Maria Clara, con il loro saveiro, chiamato \"Viajante sem Porto\" (\"Viandante senza porto\") compaiono anche in molti altri romanzi di Amado, come \"Jubiab\u00e1\", Santa Barbara dei fulmini.\nTrama.\nIl primo avvenimento narrato fa parte della triste e drammatica realt\u00e0 ricorrente nel porto: in una notte di burrasca, la barca di Raimundo e di suo figlio Jacques \u00e8 naufragata, costando loro la vita. Come se non bastasse, la moglie e madre Judith, oltre alla duplice perdita, ha un altro bambino nel grembo. Stavolta la disgrazia \u00e8 caduta su di essi, ma \u00e8 il destino di quasi tutti gli uomini del porto: vivere e morire al cospetto del mare.\nNella citt\u00e0 di Bahia vive il barcaiolo Guma, uomo ancora giovane, figlio di Frederico, morto in mare quando Guma era ancora bambino, e di una donna, di cui non viene rivelato il nome. La donna, alla morte del marito, ha abbandonato il bambino e il porto, andando a prostituirsi per poter sopravvivere. Guma \u00e8 stato cresciuto dallo zio paterno Francisco, per salvare il quale proprio il padre di Guma era annegato durante una tempesta. Francisco \u00e8 un vecchio lupo di mare che ha tramandato a Guma i suoi saperi. Ora Guma conduce perfettamente il \"Valente\", il suo saveiro. Quando era ancora ragazzo, un giorno giunse la madre a reclamarlo presso lo zio, ma questi la fece ragionare, spiegandole che era meglio che il ragazzo continuasse la vita del marinaio anzich\u00e9 doversi accollare il \u201cfardello\u201d che gli sarebbe derivato dalla professione della donna.\nMesi dopo, nell'area portuale torna la famosa Rosa Palmeir\u00e3o. Mulatta di mezza et\u00e0, un tempo molto pi\u00f9 bella, ma ancora piacevole a vedersi, \u00e8 una sorta di leggenda vivente per la gente di mare della zona. \u00c8 infatti oggetto sia di timore che di ammirazione per il suo carattere risoluto: se provocata, non esita ad estrarre il rasoio o il pugnale, celati rispettivamente nella gonna e nel petto. Rosa prende ad interessarsi a Guma, che per un po' la asseconda. Tuttavia, la donna, ormai desiderosa di un figlio, deve poi accettare il fatto di essere fuori tempo, ragione che spinge anche Guma a cercare una donna pi\u00f9 giovane e pi\u00f9 adatta a lui. Rosa Palmeir\u00e3o, per\u00f2, prima di lasciare la citt\u00e0, si fa promettere da Guma di avvisarla non appena, una volta sposata una ragazza di cui sar\u00e0 innamorato, avr\u00e0 avuto un figlio da lei. Infatti, Rosa confessa a Guma che, non avendo avuto figli, il suo pi\u00f9 grande desiderio \u00e8 ormai quello di diventare nonna.\nLa fama di Guma nel porto cresce quando ascolta la supplica del ricco e malvisto Godofredo, decidendo di andare a soccorrere un bastimento (il Canavieiras) sul quale si trova il figlio di Godofredo. La nave, infatti, non riusciva a entrare nel porto a causa di una forte burrasca. Godofredo promette a Guma anche un cospicuo compenso se riuscir\u00e0 a far entrare la nave in porto e a salvare suo figlio. Guma, allora, prodigiosamente, riesce a compiere l'impresa, che tutti avevano considerato impossibile e suicida. All'ammirazione generale per Guma si unisce anche Livia, una ragazza bellissima, proveniente dalla parte alta e pi\u00f9 borghese della citt\u00e0. Giorni dopo li presenta Rodolfo, fratello della giovane. Fra Guma e Livia scocca allora la scintilla dell\u2019amore. \nNel frattempo, Guma ha per\u00f2 concordato la consegna di un carico a Cachoeira, in cui va di malumore per l\u2019ardente desiderio di conoscere la ragazza. Qui, all'interno di un lupanare, insieme ad altri barcaioli suoi concittadini, viene coinvolto in uno scontro armato con alcuni giovani soldati del luogo. Questi aggrediscono i barcaioli come ritorsione per una rissa scoppiata alcuni giorni prima, nella quale avevano avuto la peggio. Nello scontro, Guma viene salvato dal sacrificio della giovane prostituta Rita - appena conosciuta, ma con la quale ha condiviso un momento toccante -, che muore per un colpo di arma da fuoco, facendo scudo a Guma con il suo corpo. Subito dopo, un amico di Guma, Tra\u00edra, viene ferito gravemente da uno degli aggressori, riuscendo per\u00f2 ugualmente a ucciderlo. Guma, allora, aiutato anche dal rivale Josu\u00e9, carica Tra\u00edra sul suo saveiro e, rischiando l\u2019arresto, lo conduce via precipitosamente dal dott. Rodrigo, nell'estremo tentativo di salvarlo. Il medico tenta il possibile, ma l\u2019uomo si spegne con il rammarico di lasciare sole le sue tre figlie: Marta, Margarida e Raquel. \nIntanto, Guma prosegue nel corteggiare Livia - facendosi anche scrivere una missiva per lei dal \u201cdottor\u201d Filedefio (con cui peraltro incorre pure in un alterco) -, ma si vede ostacolato dai parenti della ragazza, che vedono nella sua grande bellezza la speranza e la risorsa per avanzare nella societ\u00e0. Guma si risolve allora a complottare con Livia un finto rapimento, che culmina nel matrimonio della coppia nella chiesa del Monte Serrat. Nel corso dei festeggiamenti, il dott. Rodrigo e la maestra Dona Dulce si scambiano opinioni sulle condizioni di vita della gente del porto: tutti e due sanno che \u00e8 ardua e si adoperano duramente per essi, ma mentre egli \u00e8 un po' sconfortato, lei intravede la speranza di un piccolo miracolo, ovvero qualche piccolo progresso. \nPoco tempo dopo Guma ottiene la rivincita amichevole con l'abile barcaiolo Mastro Manuel in una gara di barche, e stavolta se l\u2019aggiudica con il supporto di Livia. Frattanto, Rufino, fedelissimo amico e vicino di casa di Guma, porta in casa la sua nuova compagna Esmeralda: sensuale mulatta dagli occhi verdi, fisico prorompente, ma dal carattere frivolo. La donna, abituata a vedere gli uomini cadere ai suoi piedi, si invaghisce di Guma. Ci\u00f2 avviene sia perch\u00e9 vorrebbe un figlio con la carnagione chiara come quella del bel marinaio, sia perch\u00e9 quest'ultimo, malgrado l'attrazione, cerca di negarsi, anche perch\u00e9 ora Livia ha nel grembo un suo figlio. La situazione si complica una notte, quando Livia ha un malore per la gravidanza, ed Esmeralda, dopo aver assistito Livia, riesce a sedurre (sebbene per pochi istanti) Guma, che a sua volta diviene preda del rimorso verso la moglie e Rufino. Quest\u2019ultimo, innamorato perso della mulatta, giorni dopo scopre una sua tresca con un altro marinaio e decide di vendicarsi: con il pretesto di una gita in barca, raggiunta la foce di un fiume vicino, uccide Esmeralda, spaccandole la testa con un remo, non prima di aver appreso da lei del tradimento con Guma. Rufino allora, al colmo dell'amarezza, si suicida annegandosi. Preferisce infatti morire anzich\u00e9 uccidere l'amico, anche perch\u00e9 era comunque in debito con lui, in quanto, qualche giorno prima, mentre infuriava una tempesta, Guma lo aveva salvato da uno squalo durante un tentativo di soccorso di alcuni naufraghi.\nAlcuni giorni dopo, Guma incorre in un naufragio: una burrasca distrugge il \"Valente\", mandandolo a schiantarsi contro gli scogli e Guma, ferito alla testa, viene salvato da Mastro Manuel. Una volta ristabilitosi, dopo una breve esitazione, Guma decide di comprare a prezzo d\u2019occasione (la met\u00e0) il \"Ruggente\", saveiro di ottima qualit\u00e0 che il proprietario Jo\u00e3o Ca\u00e7ula vende per comprare delle chiatte, e lo rinomina \"Battello volante\". L'acquisto suscita le perplessit\u00e0 di Livia, che vive nel continuo terrore di perdere il marito in mare, e da tempo fa pressione su Guma perch\u00e9 cambi lavoro, entrando in societ\u00e0 nel negozio degli zii. Guma obietta che, continuando i viaggi con il nuovo saveiro, intende mettere da parte una somma per poter partecipare con dei capitali alla gestione del negozio. Ma al porto gli affari vanno male, e Guma fatica molto a saldare il debito con il venditore ed il dott. Rodrigo, che lo ha aiutato con un prestito.\nTempo dopo, non senza aver tentennato a lungo, Guma decide di accettare la proposta di svolgere delle attivit\u00e0 di contrabbando della seta, presentatagli dal ricco commerciante arabo Murad tramite il suo assistente e compatriota Toufick. Queste attivit\u00e0, condotte da Toufick, hanno finora fatto la fortuna di Murad. Il piano di Guma \u00e8 rimanere in quei traffici solo per il tempo necessario a saldare i suoi conti e ad accantonare una somma che gli permetter\u00e0 di entrare come socio nel negozio degli zii di Livia. Allo stesso tempo, per\u00f2, Guma si propone di conservare anche il saveiro e di usarlo di tanto in tanto per qualche viaggio. Le cose sembrano procedere per il meglio, e Guma riesce persino a saldare tutti i debiti del saveiro, raccontando ai suoi creditori di aver vinto i soldi in una sala da gioco. Ben presto Livia scopre la nuova attivit\u00e0 di Guma, nonostante quest'ultimo avesse cercato di tenergliela nascosta. Tuttavia si persuade ad accettarla, bench\u00e9 a malincuore, convinta che potr\u00e0 servire ad abbreviare i tempi del passaggio di Guma dalla vita di mare all'attivit\u00e0 commerciale con i suoi zii. Ma durante un trasporto al quale, insieme a Guma, partecipano Toufick, un altro arabo di nome Haddad e anche lo studente Ant\u00f4nio, figlio di Murad (che aveva voluto eccezionalmente salire sul saveiro), una burrasca spinge il \"Battello volante\" sugli scogli e lo fa ribaltare. Haddad viene divorato dagli squali e Guma, con grande fatica, riesce a salvare e portare a riva Toufick. L\u00ec, per\u00f2, trova Murad, che lo implora di salvare anche suo figlio Ant\u00f4nio, rimasto frattanto aggrappato al saveiro. Compiendo allora un ultimo sforzo sovrumano, Guma torna indietro e, afferrato Ant\u00f4nio, che invocava aiuto, riesce a portarlo al sicuro nonostante l'implacabile inseguimento degli squali. Le onde sospingono allora il giovane direttamente tra le braccia del padre. Guma, ormai stremato, si prepara a cadere anch'egli sulla spiaggia, ma un colpo di coda di uno squalo lo allontana dalla riva, facendolo scomparire per sempre in mare.\nGrande \u00e8 la commozione generale per la morte di Guma e per il suo estremo sacrificio, che gli ha consentito di salvare altre due vite. Nonostante lunghe e minuziose ricerche, il corpo di Guma non viene pi\u00f9 ritrovato. Livia, allora, sebbene sia distrutta e inebetita dal dolore, prende una decisione senza precedenti: poich\u00e9 non \u00e8 riuscita a dare l'ultimo saluto al corpo di Guma, continuer\u00e0 la sua professione per stargli sempre vicino in mare. Guider\u00e0 perci\u00f2 al posto suo il \"Battello volante\", che nel frattempo \u00e8 stato riparato, in quanto aveva subito solo lievi danni. Il bambino, invece, durante questi viaggi rimarr\u00e0 con gli zii. Insieme a Livia, sale sul saveiro per aiutarla anche Rosa Palmeir\u00e3o, che pure le era stata sempre vicina durante i dolorosi giorni della vana ricerca del corpo di Guma. La maestra Dona Dulce, allora, vedendo in Livia una donna coraggiosa, che affronta sia il mare che tutte le avversit\u00e0, sente che il miracolo da lei tanto atteso nel porto si \u00e8 finalmente realizzato. Inoltre, la figura della bellissima Livia alla guida del saveiro assume per la gente del porto una luce leggendaria. Non a caso il vecchio Francisco \u00e8 convinto di vedere in lei la personificazione di \"Jana\u00edna\" o \"Iemanj\u00e1\", la mitica signora del mare, che per i pescatori e barcaioli brasiliani di origine africana \u00e8 la sterminatrice e allo stesso tempo la sposa di tutti gli uomini che muoiono in mare."}
{"id": "1652247", "revid": "167080", "url": "https://it.wikipedia.org/wiki?curid=1652247", "title": "Geidumni", "text": ""}
{"id": "1652251", "revid": "767487", "url": "https://it.wikipedia.org/wiki?curid=1652251", "title": "Adamo Zanelli", "text": "Biografia.\nDi professione fabbro, partecip\u00f2 al Primo conflitto mondiale e nel dopoguerra fu un antifascista militante tanto che fu costretto nel 1921 ad emigrare in Francia, dove gi\u00e0 risiedeva una parte della sua famiglia. Zanelli lavor\u00f2 come operaio a Hussigny e si iscrisse al Partito Comunista Francese, di cui fu segretario della federazione locale.\nEspulso dalla polizia transalpina nel 1923, da quel momento Zanelli ricevette altri quattro espulsioni dalla Francia, inframmezzate da passaggi in Belgio, Lussemburgo, Italia (nel 1925, solo per sposarsi) e Svizzera: a Basilea egli divenne dirigente del Soccorso Rosso Internazionale e lavor\u00f2 per sei anni, dopo di che fu arrestato e imprigionato con l'accusa di aver reclutato volontari alle Brigate internazionali durante la guerra civile spagnola.\nTornato clandestinamente in Francia, fu arrestato nel 1940 dalla polizia di Vichy e condannato a tre anni di confino per attivit\u00e0 sovversiva. Nell'ottobre del 1942 venne estradato in Italia per poi essere liberato nell'estate successiva. Zanelli divenne un comandante partigiano col nome di battaglia \"Giovanni\". Si adoper\u00f2 soprattutto a Forl\u00ec, Cusercoli e Pieve di Rivoschio, impegnandosi per la costruzione della 8\u00aa Brigata Garibaldi Romagna.\nNel dopoguerra fu segretario della Federazione comunista di Forl\u00ec, vice segretario del Comitato regionale veneto del Partito Comunista Italiano e quindi ispettore dell'apparato centrale del partito. Nel 1959 si trasfer\u00ec temporaneamente in Belgio, dove sub\u00ec l'ultimo arresto politico della sua vita, mentre l'anno seguente and\u00f2 in pensione e si ritir\u00f2 a vita privata."}
{"id": "1652252", "revid": "1568601", "url": "https://it.wikipedia.org/wiki?curid=1652252", "title": "Cratere di N\u00f6rdlingen", "text": "L'astroblema o cratere meteoritico di N\u00f6rdlingen, in tedesco N\u00f6rdlinger Ries, si trova in Germania, ed \u00e8 uno dei crateri meteorici pi\u00f9 conosciuti del mondo.\nDescrizione.\nIl cratere si trova nella parte a Nord del Danubio del Circondario del Danubio-Ries, nella parte occidentale della Baviera. Il toponimo \"\"Ries\" deriva dal nome della provincia romana \"Raetia\"\". Il cratere di N\u00f6rdlinger Ries si presenta come una depressione quasi perfettamente circolare e il suo aspetto piatto risalta notevolmente sul paesaggio accidentato della Franconia e della Svevia. \nInizialmente questa struttura geologica, sulla base delle rocce, in particolare delle sueviti, trovate al suo interno, \u00e8 stata considerata un antico vulcano, solo nel 1960 si \u00e8 potuto provare che la sua origine deriva da un impatto meteoritico avvenuto circa 15 milioni di anni fa, che ha dato origine anche ad un altro cratere meteorico, il cratere di Steinheim. L'impatto che ha dato origine al N\u00f6rdlinger Ries ha dato origine anche alle moldaviti. Al cratere \u00e8 stato dedicato un asteroide, 4327 Ries."}
{"id": "1652258", "revid": "287204", "url": "https://it.wikipedia.org/wiki?curid=1652258", "title": "Flessometro", "text": ""}
{"id": "1652261", "revid": "712828", "url": "https://it.wikipedia.org/wiki?curid=1652261", "title": "Cipher Pol", "text": ""}
{"id": "1652263", "revid": "712828", "url": "https://it.wikipedia.org/wiki?curid=1652263", "title": "Satoshi Hiwatari", "text": ""}
{"id": "1652268", "revid": "92723", "url": "https://it.wikipedia.org/wiki?curid=1652268", "title": "Santa Sofia (Sicilia)", "text": "Santa Sofia di Sicilia, vergine e martire, \u00e8 patrona di Sortino, in provincia di Siracusa, ma venerata anche nella vicina Ferla. Viene celebrata il 10 settembre. La statua di Santa Sofia si trova nella chiesa a lei dedicata, ovvero la chiesa di Santa Sofia, dove si trova pure la reliquia con un osso al centro del braccio."}
{"id": "1652272", "revid": "1573940", "url": "https://it.wikipedia.org/wiki?curid=1652272", "title": "Palazzina Zalum", "text": "La Palazzina Zalum \u00e8 un caratteristico edificio di Livorno situato sul lungomare della citt\u00e0, nei pressi dell'Hotel Palazzo e della Terrazza Mascagni. L'immobile in origine confinava con l'elegante Villa Queirolo.\nStoria.\nLa costruzione della Palazzina Zalum risale ai primi anni del Novecento ed interess\u00f2 un lotto di terreno posto dinanzi ad un vasto parco dei divertimenti, in seguito scomparso con la realizzazione della Terrazza Mascagni.\nInnalzata intorno al 1909, fu progettata dall'ingegner Alberto Adriano Padova, un progettista al quale si devono anche i disegni per alcune case nel nuovo quartiere della Stazione. Fino agli anni quaranta del secolo scorso ha ospitato il cosiddetto \"Casino dei nobili\", ove la classe dirigente cittadina si riuniva.\nInoltre, adiacente alla palazzina esisteva, sin dal 1902, la Villa Queirolo, realizzata da Augusto Giustini per il direttore dello stabilimento termale Acque della Salute; l'edificio, oggi scomparso e sostituito da una grande struttura condominiale (negli anni trenta del Novecento il villino era gi\u00e0 stato ricostruito in stile razionalista), era caratterizzato da un piccolo torrino centrale con elementi analoghi a quelli presenti ancor oggi nel prospetto della Villa Azzurra a Montenero.\nDescrizione.\nLa Palazzina Zalum (nota anche per essere stata sede del locale Circolo dell'Unione) \u00e8 una delle pi\u00f9 sontuose costruzioni residenziali della Livorno d'inizio Novecento.\nAll'esterno, i temi dell'architettura classica sono riscontrabili nel basamento in bugnato liscio sul quale sono impostate, sul fronte principale, quattro colonne d'ordine corinzio; il prospetto laterale rivolto verso l'Hotel Palazzo presenta invece una successione di lesene che inquadrano le aperture.\nInoltre tre conchiglie sono collocate al di sopra di altrettante aperture lungo la facciata principale, rivolta proprio verso il mare.\nAlla semplicit\u00e0 dell'esterno si contrappone lo sfarzo, talvolta eccessivo, dell'interno, riccamente decorato facendo ricorso ad un apparato ornamentale di gusto eclettico.\nL'ingresso \u00e8 costituito da un doppio volume illuminato da una grande vetrata alla sommit\u00e0; una scala d'onore conduce al ballatoio del livello superiore, delimitato da una balaustra monumentale. Le decorazioni del piano terreno sono costituite da bassorilievi, mentre nelle lunette sovrastanti sono conservati affreschi di grande effetto cromatico."}
{"id": "1652277", "revid": "767487", "url": "https://it.wikipedia.org/wiki?curid=1652277", "title": "Gli orsetti del cuore 2 - La nuova generazione", "text": "Gli orsetti del cuore 2 - La nuova generazione \u00e8 un film d'animazione del 1986 diretto da Arna Selznick e con protagonisti gli orsetti del cuore. Il film \u00e8 il sequel del film del 1985 \"Gli orsetti del cuore - Il film\".\nTrama.\nNel fantastico Regno di Premura e in un'atmosfe di amore, tenerezza ed armonia vivono Fedelorsa e Nobilcuore, due creature straordinarie che si sono prese cura di parecchi cuccioli abbandonati. Ma la terra con le sue meschinit\u00e0 ed i suoi egoismi chiede aiuto: il premurometro indica che urge la presenza di uno dei due benefattori. Scende Fedelorsa e si reca in un campeggio di ragazzi, dove l'ambizione e la superbia dominano nei cuori dei giovanetti. L'orsa con la sua riserva inesauribile di amore si rende conto della situazione e si avvicina a due ragazzini John e Dawn, avviliti ed umiliati dai compagni pi\u00f9 dotati. Fa comprendere loro che \u00e8 l'amore che rende importanti, \u00e8 l'amicizia che rende felici ed appagati e che tutti hanno delle virt\u00f9 e delle capacit\u00e0 nascoste. I due giovinetti sono conquistati dall'orsa e la seguono nel suo mondo di gioia. John e Dawn sono felici; ma la situazione peggiora sulla Terra, dove incombe la minaccia del malvagio Cuore Nero e Fedelorsa e Nobilcuore devono scendere entrambi per mettere le cose a posto. Lasciano pertanto i cuccioli affidati ai due ragazzini. Sulla terra Cuore Nero (il male) vuole far sparire tutti gli orsetti buoni e dominare incontrastato su tutti. Comincia con l'influenzare Christy, una ragazzina che grazie al suo potere malefico, diventa una campionessa. Con la sua complicit\u00e0 Cuore Nero (nei panni di un furbo ragazzetto dai capelli rossi) riesce a catturare i cuccioli degli orsetti accorsi anche loro sulla terra per aiutare gli uomini in pericolo. Anche Dawn e John vengono catturati. Intanto Nobilcuore e Fedelorsa sono trattenuti con l'inganno in un luogo squallido ed oscuro. Quando si accorgono che \u00e8 tutto un tranello accorrono a salvare i cuccioli e i loro amici umani. Christy \u00e8 pentita di aver aiutato Cuore Nero ad imprigionare i buoni orsetti, vorrebbe tornare indietro e far capire al perfido ragazzo che \u00e8 male ci\u00f2 che sta facendo. Una volta gli salva perfino la vita: Cuore Nero rimane molto sorpreso da questo gesto di amore e qualcosa in lui comincia a cambiare. \nNobilcuore e Fedelorsa con l'aiuto di numerose stelline protettrici e di Dawn e John riescono unendo le loro forze a liberare tutti gli orsetti. Ma nella lotta tra gli orsetti e Cuore Nero, Christy per dare il suo eroico contributo muore, colpita da una scarica elettrica di Cuore nero. Cuore nero rimane stravolto per ci\u00f2 che ha fatto, e in preda alla disperazione e al rimorso, dimentica il suo rancore e il suo odio per gli orsetti. Avvicinandosi alla bambina implora gli orsetti di aiutarla con i loro poteri, unici in grado di poter compiere il miracolo. \nAllora tutti, compreso \"l'ex nemico\", in una suprema \"emanazione\" di amore e di generosit\u00e0 si concentrano e Christy ritorna in vita pi\u00f9 allegra di prima. Gli orsetti possono ormai tornare al loro regno tranquilli: la Terra sembra essere tornata in armonia. Dawn, Christy, John e il ragazzo dai capelli rossi sono ora tutti buoni, veri amici tra loro e pronti ad aiutarsi e ad aiutare chiunque ne avesse bisogno."}
{"id": "1652278", "revid": "124123", "url": "https://it.wikipedia.org/wiki?curid=1652278", "title": "Claudio Piccoli", "text": "Carriera.\nDopo essersi trasferito a Milano per motivi di studi, viene arruolato nello studio di Giuseppe Montanari. Qui inizia a inchiostrare tavole per la Ediperiodici e successivamente lavora anche per le testate \"Skorpio\" e \"Lanciostory\", impegno che lo vede attivo tra il 1979 ed il 1986. L'anno successivo torna a collaborare con la Ediperiodici, ma questa volta nelle vesti di matitista: le chine delle sue tavole vengono infatti affidate a Montanari.\nNel 1990 inizia a lavorare sulle pagine di \"Tiramolla\" e due anni dopo, alla chiusura della testata, passa a collaborare prima con \"Il Corrierino\" e poi con \"Il Giornalino\" (1994). Nello stesso anno entra nel team di disegnatori di \"Martin Myst\u00e8re\" della Sergio Bonelli Editore di cui disegna due storie; poi tra il 1996 e il 1997 lavora solo per \"Il Giornalino\". Nel 1998 fa per\u00f2 ritorno alla Bonelli disegnando una storia di Napoleone ed esce dallo studio di Montanari. Nel 1999 disegna una storia di \"Nick Raider\" e poi passa nello staff di disegnatori di \"Julia\", serie per cui lavora ancora attualmente."}
{"id": "1652291", "revid": "228587", "url": "https://it.wikipedia.org/wiki?curid=1652291", "title": "Giuseppina Fasciani", "text": "Biografia.\nAl termine di studi artistici, si \u00e8 laureata in scultura all'Accademia di belle arti dell'Aquila; \u00e8 stata dirigente della Cgil.\nEsponente dei Democratici di Sinistra, \u00e8 stata eletta deputato nel 2006, per le quali era candidata nella lista dell'Ulivo nella circoscrizione Abruzzo. Nella XV Legislatura \u00e8 stata membro della Commissione (VIII) che si occupava di ambiente, territorio e lavori pubblici, inoltre dal 4 aprile 2007 ha fatto parte della Commissione per la vigilanza sulla Cassa Depositi e Prestiti.\nNel marzo 2017 abbandona il Partito Democratico ed aderisce ad Articolo 1 - Movimento Democratico e Progressista."}
{"id": "1652292", "revid": "118828743", "url": "https://it.wikipedia.org/wiki?curid=1652292", "title": "Degradation Trip", "text": "Degradation Trip \u00e8 il secondo album solista di Jerry Cantrell, gi\u00e0 chitarrista e seconda voce degli Alice in Chains.\nViene considerato un tributo a Layne Staley, cantante degli Alice in Chains, scomparso alcuni mesi prima dell'uscita di quest'album ed al quale \u00e8 dedicato.\nEsiste anche una versione estesa del LP, edita in 2\u00a0cd che comprendono 11 ulteriori pezzi e dal titolo Degradation Trip Volumes 1 &amp; 2.\nLa formazione assemblata da Cantrell per la registrazione del disco vedeva (oltre che lo stesso Cantrell alla chitarra e voce) Robert Trujillo al basso e Mike Bordin alla batteria."}
{"id": "1652294", "revid": "16758", "url": "https://it.wikipedia.org/wiki?curid=1652294", "title": "Manuel Da Tos", "text": "Carriera.\nClub.\nManuel Da Tos, dopo aver esordito nella prima squadra dell'Alleghe Hockey nella stagione 2000-2001, fu mandato per la stagione successiva in Serie A2 presso l'Unione Sportiva Ghiaccio Zoldo, con cui disput\u00f2 32 incontri, segnando 10 reti e fornendo 14 assist. Dopo l'esperienza a Zoldo Da Tos ritorn\u00f2 ad Alleghe. La sua miglior stagione con le \"Civette\" dal punto di vista realizzativo fu quella 2006-2007, nella quale in 34 partite segn\u00f2 tre reti e forn\u00ec sei assist.\nNell'estate del 2014 lasci\u00f2 Alleghe per andare a giocare in Serie A con l'Hockey Club Fassa.\nHa fatto ritorno all'Alleghe Hockey nel giugno del 2018, in seconda serie. Dopo altre tre stagioni, nell'ultima delle quali fu capitano della squadra, al termine della Italian Hockey League 2020-2021 lasci\u00f2 l'hockey giocato per diventare direttore sportivo dello stesso team alleghese.\nNazionale.\nDa Tos esord\u00ec con la Nazionale italiana nella selezione Under-18 in occasione dei Mondiali Under-18 del 2001 di Prima Divisione, mentre con la Under-20 disput\u00f2 i Mondiali di Prima Divisione del 2003."}
{"id": "1652296", "revid": "767487", "url": "https://it.wikipedia.org/wiki?curid=1652296", "title": "Anna-Maria Ravnopolska-Dean", "text": "Biografia.\nRavnopolska-Dean ha studiato in Romania con l'arpista e pedagoga Italiana Liana Pasquali, approfondendo la preparazione con l'arpista spagnolo Nicanor Zabaleta e, negli Stati Uniti, con l'arpista e pedagoga Susann McDonald. Sempre in USA ha ricevuto il prestigioso \"Artist Diploma\" dalla Universit\u00e0 dell'Indiana, per le realizzazioni artistiche sull'arpa.\nDopo aver compiuto gli studi musicali, ha suonato con grande successo nelle diverse citt\u00e0 in Europa e negli Stati Uniti. \u00c8 stata invitata a partecipare nei congressi degli arpisti come solista a Vienna, Ginevra, Praga e Seattle.\nDal 1992 \u00e8 docente all'Universit\u00e0 Americana in Bulgaria."}
{"id": "1652304", "revid": "582016", "url": "https://it.wikipedia.org/wiki?curid=1652304", "title": "Rudolf Jacobs", "text": "Rudolf Jacobs disert\u00f2 nel 1944 e combatt\u00e9 con le brigate partigiane della zona di Sarzana. Mor\u00ec l'anno seguente durante un attacco a una caserma fascista da lui stesso progettato, e non riuscito per un imprevisto.\nBiografia.\nVita fino all'arruolamento.\nJacobs era figlio del noto architetto di Brema Rudolf Heinrich Jacobs. Questo gli permise, alla fine degli studi superiori nel 1932, di entrare nella marina mercantile dove pot\u00e9 restare al riparo dal montare del nazionalsocialismo. Fino al 1938 Jacobs viaggi\u00f2 per mare \u2013 fra l'altro, anche sulla nave scuola \"Deutschland\" \u2013 e acquis\u00ec la patente di ufficiale. Nel 1936 si spos\u00f2. Dal 1938 studi\u00f2 a Brema, nel Braunschweig e ad Hannover. Consegu\u00ec la laurea in Ingegneria nel 1940.\nServizio militare.\nNel 1939 Jacobs fu arruolato. All'inizio fu inviato nella zona di Amburgo-Altona, in seguito fu assegnato al gruppo di costruzione della Barriera Ovest Saarburg (Lothringen/Lorena). Nell'autunno 1943 fu mandato nel corpo di ingegneria della Marina da Guerra presso La Spezia, dove comand\u00f2 una postazione di artiglieria fra Punta Bianca e Bocca di Magra. In Italia Jacobs si adoper\u00f2 perch\u00e9 gli alimenti sequestrati al mercato nero fossero distribuiti gratuitamente alla popolazione. Inoltre procur\u00f2 generi alimentari per la popolazione a spese dell'esercito tedesco.\nDiserzione e morte.\nNel 1943 sua moglie e i suoi due figli furono erroneamente dati per morti. A settembre del 1944 Jacobs e il suo attendente (sulla cui identit\u00e0 ancora oggi aleggia il mistero), dopo aver caricato un autocarro di fusti di benzina e di armi, abbandonarono la base e si unirono ai partigiani italiani della Brigata Garibaldi \"Ugo Muccini\", con i quali combatterono per i due mesi successivi.\nIl 2 ottobre 1944 Jacobs si distinse in combattimento contro soldati tedeschi e fascisti. Una successiva azione fu da lui guidata il 3 novembre: Jacobs, alla guida di una pattuglia internazionale di partigiani italiani e stranieri, tra cui il suo attendente, attacc\u00f2 un hotel a Sarzana (il \"Laurina\"), che era usato come caserma dei fascisti delle Brigate Nere locali, facendosi passare per un distaccamento tedesco al comando di Jacobs. L'attacco di sorpresa fall\u00ec e Jacobs, la cui arma si incepp\u00f2, fu ucciso.\nLa sua famiglia fu informata della sua morte solo nel febbraio 1957, quando fu rintracciata da Paolino Ranieri, commissario politico della Brigata Muccini e successivamente sindaco di Sarzana per 25 anni. Nel portico antistante il luogo dell'attacco \u00e8 stata posta dal Comune di Sarzana una lapide ricordo."}
{"id": "1652305", "revid": "3115", "url": "https://it.wikipedia.org/wiki?curid=1652305", "title": "Bonnie Rockwaller", "text": "Bonnie Rockwaller \u00e8 un personaggio immaginario della serie animata statunitense \"Kim Possible\".\n\u00c8 doppiata in lingua originale da Kirsten Storms e in italiano da Domitilla D'Amico.\nBonnie \u00e8 la ragazza pi\u00f9 popolare del liceo di Middleton, nonch\u00e9 rivale scolastica di Kim. Estremamente superba e competitiva, ella considera tutti gli altri studenti inferiori a lei, e non perde mai occasione per mettersi in competizione con la protagonista, sia dal punto di vista scolastico che subentrandole in qualit\u00e0 di capo della squadra delle cheerleader locali.\nSebbene mostrata prevalentemente in chiave negativa, Bonnie \u00e8 uno dei personaggi pi\u00f9 apprezzati dai fan e compare in quasi tutti gli episodi della serie.\nCaratteristiche.\nPersonalit\u00e0.\nAl pari di Kim, Bonnie \u00e8 una ragazza forte, ha un carattere molto sicuro di s\u00e9 ed una personalit\u00e0 provocatoria e quasi aggressiva ma, a differenza della rivale, essa \u00e8 a tratti viziata ed autoritaria, ed ha frequentemente un atteggiamento sgarbato e spesso villano. Di natura molto aggressiva, irascibile e competitiva; l'arrivare sempre dopo Kim l'ha resa estremamente acida, spocchiosa e prepotente non solo nei confronti della rivale ma verso tutti i compagni di scuola.Parte del comportamento di Bonnie \u00e8 tuttavia anche frutto delle continue umiliazioni che la ragazza subisce da parte delle sue due sorelle maggiori, le quali, maggiormente belle ed intelligenti, le fanno costantemente pesare ogni suo pi\u00f9 piccolo sbaglio e la umiliano senza un'apparente ragione.\nBonnie \u00e8 inoltre piuttosto testarda, irascibile, scontrosa e talvolta infantile. Tali caratteristiche del suo carattere, che a tratti rispecchiano la protagonista; permettono spesso a Kim di comprendere i suoi errori riflettendosi in lei. Dunque, mentre Kim riesce, bene o male, a limitare o cercare di migliorare i suoi difetti caratteriali, in Bonnie sono portati all'estremo ed esasperati in una macchiettistica totale mancanza di umilt\u00e0.\nBonnie \u00e8 vittima dell'influenza sociale e spesso critica gli altri riguardo al loro guardaroba o al loro aspetto e, talvolta si comporta come se la salvezza del mondo fosse secondaria agli impegni con le \"cheerleader\".\nNonostante il suo personaggio sia mostrato in una luce negativa e antipatica per la maggior parte della serie, in varie occasioni le sono stati attribuiti sentimenti umani e comportamenti pi\u00f9 compassionevoli; che dimostrano come, nonostante la sua superficialit\u00e0, Bonnie sia in realt\u00e0 una ragazza fragile e dolce, la quale per\u00f2 cela queste caratteristiche e spesso si vergogna di mostrare i suoi sentimenti.\nAspetto fisico.\nBonnie \u00e8 una ragazza affascinante, alta, slanciata e agile con i capelli castani lunghi fino alle spalle e due sottili occhi acquamarina. A riprova delle sue radici latine ha una carnagione olivastra; le sue labbra sono parecchio pi\u00f9 grandi di quelle degli altri personaggi, inoltre \u00e8 il solo personaggio della serie oltre a Ron ad avere un design prettamente curvilineo e non misto tra curve e spigoli.\nNel corso della serie, Bonnie indossa spesso la divisa da \"cheerleader\" e solo in rare occasioni la si \u00e8 vista indossare indumenti diversi.\nBiografia del personaggio.\nAntefatti.\nBonnie Rockwaller nasce a Middleton, 17 anni prima dell'inizio della serie, da una famiglia agiata di origini latino americane. Terzogenita della famiglia, ha due sorelle maggiori, Connie e Lonnie, che la maltrattano e la umiliano ogni giorno distruggendola psicologicamente. Di suo padre non si sa nulla, ma viene fatto intendere che sia divorziato dalla moglie o defunto, ad ogni modo non \u00e8 presente nel nucleo familiare, mentre la madre, \u00e8 un'altra fonte costante di umiliazione per la ragazza, sebbene ingenuamente.\nA causa delle prepotenze subite tra le mura domestiche e della disastrosa vita familiare, Bonnie sviluppa negli anni la tendenza a mostrarsi sempre migliore degli altri all'esterno, di modo da avere qualcuno su cui sfogare la sua frustrazione.\nBonnie conosce Kim all'incirca durante le scuole medie, dove le affibbia il soprannome \"denti di latta\" (\"Tin teeth\") a causa dell'apparecchio dentale che portava all'epoca. La rivalit\u00e0 tra le due inizia dopo che Bonnie diviene capo della squadra delle cheerleader e la rossa sostiene il provino per entrarvi dimostrandosi immediatamente pi\u00f9 capace di qualsiasi altra componente e, nel giro di poso tempo, scalzandola come capitano.\nNella serie.\nDopo che Kim inizia la sua carriera di eroina, Bonnie mantiene verso di lei un carattere superbo e di sfida, non perdendo occasione per metterla in imbarazzo o competere con lei. Da un certo punto di vista, Bonnie diviene per la ragazza il \"male\" al liceo, mentre i vari altri avversari affrontati lo sono nel mondo reale.\nNel corso della serie, Bonnie ha numerose relazioni, tuttavia infine si fidanza ufficialmente con Brick Flagg, il quarterback della squadra di football del liceo. Dopo che questi incomincia a frequentare il college, la lascia poich\u00e9 stanco dei suoi comportamenti acidi.\nL'evento porta la ragazza ad una crisi interiore ed in suo soccorso giunge proprio la storica rivale Kim Possible, che si offre di aiutarla a trovare un nuovo ragazzo. Dopo aver accompagnato Kim a Venezia per una missione di soccorso volta a ritrovare un genio del computer scomparso, Bonnie conosce Junior, artefice del rapimento. Tra l'inetto ereditiero e la spocchiosa \"cheerleader\" scocca la scintilla e i due diventano dunque una coppia.\nEpilogo.\nNell'ultimo episodio, alla consegna dei diplomi, Bonnie viene costretta a frequentare i corsi estivi per aver saltato l'ultima settimana di scuola ed essersi quindi persa un esame a sorpresa del preside Barkin.\nInfuriata, la ragazza si consola tra le braccia di Junior. Viene rivelato che la coppia costituita dai due \u00e8 destinata a durare nel tempo.\nAbilit\u00e0.\nBonnie \u00e8 dotata di una grande intelligenza analitica ed organizzativa, tale per cui si rivela pi\u00f9 volte essere un'ottima leader ed una eccellente manipolatrice. Ha un talento straordinario per provocare le persone e premere i pulsanti giusti; \u00e8 un'ottima simulatrice e dimostra una capacit\u00e0 di concentrazione fuori dal comune quando vuole raggiungere a tutti i costi un obbiettivo.\n\u00c8 una ginnasta atletica quanto Kim e presenta all'incirca la stessa capacit\u00e0 di riflessi e coordinazione ma nel suo caso, anzich\u00e9 vertere al combattimento, le sue competenze sono pi\u00f9 dedite alla danza e al movimento aggraziato. Tuttavia in un paio di episodi, trovandosi a combattere fianco a fianco della rivale contro il Professor Dementor e Gill, Bonnie ha dimostrato di essere perfettamente in grado di tenere il passo con essa e di saper sostenere un combattimento corpo a corpo.\nPossiede inoltre un talento innato da automobilista: durante il corso di guida del liceo di Middleton ha infatti dimostrato di essere perfettamente in grado di compiere il percorso senza necessit\u00e0 di concentrazione ed ottenendo risultati eccellenti, maggiori perfino di quelli della rivale."}
{"id": "1652307", "revid": "767487", "url": "https://it.wikipedia.org/wiki?curid=1652307", "title": "Disastro a Hollywood", "text": "Disastro a Hollywood (\"What Just Happened?\") \u00e8 un film del 2008 diretto da Barry Levinson, ispirato dalle memorie di Art Linson \"What Just Happened? Storie amare dal fronte di Hollywood\". La pellicola \u00e8 stata presentata al Sundance Film Festival il 19 gennaio 2008 ed \u00e8 stata il film di chiusura del Festival di Cannes 2008; il film \u00e8 uscito nelle sale statunitensi il 3 ottobre 2008.\nTrama.\nBen \u00e8 un produttore hollywoodiano di mezza et\u00e0 che vive due intense settimane diviso fra impegni lavorativi e scombussolamenti sentimentali. La proiezione di prova del film \"Fiercely\" a pochi giorni dalla sua prima al Festival di Cannes va malissimo. La severissima Lou Tarnow che ha finanziato il film, impone al regista di cambiare quanto meno il finale in cui, non solo viene ucciso il protagonista interpretato da Sean Penn ma \u00e8 barbaramente ucciso anche il suo cane. Una crudelt\u00e0 immotivata che \u00e8 stata profondamente disapprovata dal 90% degli spettatori dell'anteprima. Gestire l'ipersensibile regista \u00e8 impresa ardua ma per non perdere milioni di dollari legati alla sorte della pellicola \u00e8 necessario che Ben gli imponga almeno il cambio del finale. Hollywood viene scossa dalla morte per suicidio del brillante agente Jack mentre Ben \u00e8 ancora innamorato della sua seconda moglie Kelly con la quale sta divorziando. Intanto a pochi giorni dall'inizio di un nuovo film Bruce Willis si \u00e8 presentato sovrappeso e con una barbetta \"da talebano\" assolutamente inadatta al ruolo da interpretare. Ben litiga con la \"star\" decisa a non tagliarsi la barba e poi concentra le sue attenzioni sul suo agente che per\u00f2 prima fa cilecca e poi \u00e8 licenziato facendo temere per le stesse sorti della pellicola che conta tutto sull'apporto dell'attore al suo meglio. La scoperta che Kelly frequenta Scott Solomon, uno sceneggiatore da sempre nel suo giro, rode Ben dalla gelosia. Quando al funerale di Jack gli tocca anche sopportare le richieste del suo rivale in amore, la sua sopportazione raggiunge il limite. I suoi nervi sono messi alla prova anche da Willis, che lo sfida con la sua barba, e dalla scoperta che la giovane figlia avuta dal primo matrimonio, \u00e8 fra le \"Lolite\" che il suicida dongiovanni ha lasciato inconsolate... Ma non tutto va storto: il regista di \"Fiercely\" ha fatto in tempo a rimontare il finale salvando il cane e la possibilit\u00e0 cos\u00ec di andare a Cannes; poi anche Bruce Willis il giorno delle riprese si decide a tagliarsi la barba. Si arriva fiduciosi alla prima di Cannes. Il regista, per rivendicare la propria autonomia di autore ha portato al festival una versione del film in cui \u00e8 stata rimontata la cruenta uccisione del cane. La reazione della sala, come prevedibile, \u00e8 freddissima mentre Ben \u00e8 immediatamente silurato dalla potentissima Lou e fresco di disfatta \u00e8 chiamato, con tutti i principali produttori di Hollywood, per lo scatto di una fotografia che servir\u00e0 da presentazione per un importante pezzo di un'influente rivista. L'uomo sa che il posizionamento nella foto dir\u00e0 moltissimo della sua considerazione attuale in quel mondo. Quando scopre di essere relegato al margine capisce che per lui \u00e8 prossima l'uscita di scena."}
{"id": "1652309", "revid": "1305772", "url": "https://it.wikipedia.org/wiki?curid=1652309", "title": "Contea di Perkins", "text": "Contea di Perkins o Perkins County \u00e8 la denominazione delle seguenti contee degli Stati Uniti:"}
{"id": "1652310", "revid": "1305772", "url": "https://it.wikipedia.org/wiki?curid=1652310", "title": "Contea di Potter", "text": "Contea di Potter o Potter County \u00e8 la denominazione delle seguenti contee degli Stati Uniti:"}
{"id": "1652311", "revid": "1305772", "url": "https://it.wikipedia.org/wiki?curid=1652311", "title": "Contea di Roberts", "text": "Contea di Roberts o Roberts County \u00e8 la denominazione delle seguenti contee degli Stati Uniti:"}
{"id": "1652314", "revid": "1305772", "url": "https://it.wikipedia.org/wiki?curid=1652314", "title": "Contea di Shannon", "text": "Contea di Shannon o Shannon County \u00e8 la denominazione delle seguenti contee degli Stati Uniti:"}
{"id": "1652315", "revid": "640277", "url": "https://it.wikipedia.org/wiki?curid=1652315", "title": "Bruno Chinellato", "text": "Carriera.\nHa svolto la propria carriera di calciatore quasi esclusivamente in Serie C, con l'eccezione di una stagione in massima serie con la Lazio (6 presenze nel campionato 1969-1970, con una rete all'attivo della sconfitta esterna col Foggia del 13 dicembre 1970), e una in Serie B col Como (16 presenze)."}
{"id": "1652316", "revid": "1437722", "url": "https://it.wikipedia.org/wiki?curid=1652316", "title": "Giannissima", "text": "Giannissima \u00e8 il secondo album dal vivo della cantautrice italiana Gianna Nannini.\nProdotto dalla cantante stessa insieme con l'inglese David M. Allen, \u00e8 stato registrato durante lo \"Scandalo Tour 1991\". I brani sono stati incisi il 7 dicembre 1990 a Colonia e il 14 dicembre 1990 a Milano (eccetto \"Bello e impossibile\" che \u00e8 stato registrato il 13 luglio 1991 a Montreux durante il 25\u00b0 Montreux Jazz Festival)."}
{"id": "1652317", "revid": "1305772", "url": "https://it.wikipedia.org/wiki?curid=1652317", "title": "Contea di Turner", "text": "Contea di Turner o Turner County \u00e8 la denominazione delle seguenti contee degli Stati Uniti:"}
{"id": "1652322", "revid": "6923", "url": "https://it.wikipedia.org/wiki?curid=1652322", "title": "Trattato di Breda (1667)", "text": "Il trattato di Breda fu un accordo firmato il 31 luglio 1667, nella citt\u00e0 olandese da cui prende il nome, dai rappresentanti di Inghilterra, Francia, Paesi Bassi e Danimarca. Fu decretata la fine della Seconda guerra anglo-olandese che aveva visto prevalere la flotta delle Province Unite contro quella del re Carlo II Stuart, con il raid sul Medway, in cui la flotta inglese era stata distrutta.&lt;br&gt; \nMichiel de Ruyter, ammiraglio olandese, controllava virtualmente i mari intorno alla costa meridionale dell'Inghilterra e questo spinse gli inglesi ad affrettare i negoziati di pace.\nDurante i negoziati, i rappresentanti inglesi proposero a quelli olandesi di cedere loro la citt\u00e0 americana di Nuova Amsterdam, ribattezzata New York, in cambio dei fruttuosi territori sulla costa del Suriname presi dagli olandesi nel 1667. Gli olandesi rifiutarono. Nelle Indie gli olandesi avevano il monopolio della noce moscata e gli inglesi furono costretti ad abbandonare le loro aspirazioni sull'isola di Run, piccola isola facente parte delle isole Banda. L'Atto di navigazione fu modificato in modo da permettere agli olandesi scambi con la Germania e con la stessa Inghilterra."}
{"id": "1652328", "revid": "111576320", "url": "https://it.wikipedia.org/wiki?curid=1652328", "title": "Bonissima", "text": "La Bonissima \u00e8 una cascina del comune di Castelnuovo Bocca d'Adda, posta ad oriente lungo le anse del fiume Po.\nStoria.\nLa riva della Bonissima, cos\u00ec chiamata forse perch\u00e9 apprezzato punto di ristoro, costituiva nel medioevo una frazione di Monticelli d'Ongina prima che il fiume Po deviasse il suo corso spostandosi a sud, tagliando il territorio comunale e lasciando la Bonissima sulla sponda lombarda. Furono le guerre di successione del Settecento a comportare la modernizzare dei confini, aggregando l\u2019abitato a Castelnuovo."}
{"id": "1652329", "revid": "124123", "url": "https://it.wikipedia.org/wiki?curid=1652329", "title": "Nati nel 1028", "text": ""}
{"id": "1652330", "revid": "124123", "url": "https://it.wikipedia.org/wiki?curid=1652330", "title": "Nati nel 1031", "text": ""}
{"id": "1652331", "revid": "712828", "url": "https://it.wikipedia.org/wiki?curid=1652331", "title": "Hermeppo", "text": ""}
{"id": "1652332", "revid": "124123", "url": "https://it.wikipedia.org/wiki?curid=1652332", "title": "Morti nel 1135", "text": ""}
{"id": "1652333", "revid": "124123", "url": "https://it.wikipedia.org/wiki?curid=1652333", "title": "Nati nel 126", "text": ""}
{"id": "1652335", "revid": "124123", "url": "https://it.wikipedia.org/wiki?curid=1652335", "title": "Morti nel 132 a.C.", "text": ""}
{"id": "1652340", "revid": "729019", "url": "https://it.wikipedia.org/wiki?curid=1652340", "title": "Riveda", "text": "La Riveda S.r.l. \u00e8 una societ\u00e0 nata a seguito dell'accordo ENI-Montedison del 1982.\nStoria.\nOrigini.\nProprio per la realizzazione di questo accordo, Montedipe e Montepolimeri conferirono a questa nuova societ\u00e0, denominata Riveda e creata appositamente, alcuni dei loro impianti che sarebbero passati poi all'ENI e quindi alla controllata EniChem.\nIn particolare la Montedipe confer\u00ec l'azienda \"cracker\" nafta di Priolo e l'azienda butadiene di Brindisi, mentre la Montepolimeri confer\u00ec i rami d'azienda relativi al polietilene a bassa densit\u00e0 (stabilimenti di Brindisi, Ferrara e Priolo), al polietilene ad alta densit\u00e0 (Brindisi), al ciclo PVC (Brindisi e Porto Marghera), alle resine ABS (Ferrara) e alle gomme acrilonitriliche (Rho).\nL'accordo verr\u00e0 poi definitivamente realizzato negli anni successivi con il passaggio da Riveda all'ENI, e quindi all'EniChem, delle attivit\u00e0 precedentemente elencate."}
{"id": "1652362", "revid": "767487", "url": "https://it.wikipedia.org/wiki?curid=1652362", "title": "E 1999 Eternal", "text": "E 1999 Eternal \u00e8 il secondo album del gruppo musicale Midwest rap Bone Thugs-n-Harmony, pubblicato il 25 luglio 1995 sotto la casa discografica \"Ruthless Records\". Il disco fu ripubblicato al seguito della morte di Eazy-E, noto rapper del gruppo N.W.A..\nInformazioni.\nDopo il successo del primo \"Creepin On Ah Come Up\", \"E 1999 Eternal\" divenne anch'esso un ottimo album, che seppe ricevere recensioni positive dalla critica.\nRaggiunse la posizione n.1 della classifica \"Billboard 200\", dove rimase per 2 settimane. Fu certificato sesto disco di platino, e in seguito addirittura disco di diamante. Vendette pi\u00f9 di 10 milioni di copie.\nL'album contiene i singoli \"East 1999\", \"1st Of Tha Month\" e \"Tha Crossroads\", tutte hit di successo. Le produzioni principali sono quelle di DJ U-Neek e Eazy-E.\n\"E 1999 Eternal\" rimane attualmente l'album pi\u00f9 venduto del gruppo, nonch\u00e9 uno degli album pi\u00f9 apprezzati del decennio."}
{"id": "1652363", "revid": "712828", "url": "https://it.wikipedia.org/wiki?curid=1652363", "title": "Helmeppo", "text": ""}
{"id": "1652374", "revid": "834", "url": "https://it.wikipedia.org/wiki?curid=1652374", "title": "Wilhelmus van Nassouwe", "text": ""}
{"id": "1652377", "revid": "599013", "url": "https://it.wikipedia.org/wiki?curid=1652377", "title": "Al-Malik al-K\u0101mil", "text": ""}
{"id": "1652378", "revid": "287204", "url": "https://it.wikipedia.org/wiki?curid=1652378", "title": "Variabile Alfa2 Canum Venaticorum", "text": "Una variabile Alfa2 Canum Venaticorum \u00e8 una stella variabile di sequenza principale di classe spettrale compresa tra B8p e A7p. Le variabili di questo tipo mostrano dei forti campi magnetici, associati a delle linee di assorbimento marcate in corrispondenza di silicio, stronzio e cromo. La loro luminosit\u00e0 varia normalmente da 0,01 a 0,1 magnitudini in un tempo compreso tra 0,5 e 160 giorni.\nQuesta classe di stelle variabili prende il nome da Cor Caroli (\u03b1 Canum Venaticorum), una stella binaria, la cui componente \u03b12 \u00e8 il prototipo della categoria; \u03b12 mostra infatti delle fluttuazioni nella luminosit\u00e0 di 0,1 magnitudini in 5,47 giorni."}
{"id": "1652383", "revid": "121837", "url": "https://it.wikipedia.org/wiki?curid=1652383", "title": "Cani da caccia (costellazione)", "text": ""}
{"id": "1652387", "revid": "729019", "url": "https://it.wikipedia.org/wiki?curid=1652387", "title": "Breda Ba.25", "text": "Il Breda Ba.25 fu un aereo da addestramento monomotore biplano sviluppato dalla divisione aeronautica dell'azienda italiana Societ\u00e0 Italiana Ernesto Breda negli anni trenta e prodotto, oltre che dalla stessa negli stabilimenti di Savigliano, anche su licenza dalla Compagnia Nazionale Aeronautica (CNA) e dalla Societ\u00e0 Aeronautica Italiana (SAI).\nUtilizzato principalmente nelle scuole di volo della Regia Aeronautica fu l'addestratore basico pi\u00f9 usato dalla sua introduzione sino al termine della seconda guerra mondiale.\nStoria del progetto.\nIl Ba.25, progettato all'inizio degli anni trenta, era un'evoluzione del precedente Breda Ba.19 e concepito come addestratore basico.\nIl volo inaugurale venne effettuato vicino a Milano nel 1931 con il prototipo monoposto ma pur impressionati favorevolmente venne richiesto di realizzarne una versione con due abitacoli separati disposti in tandem. Le impressioni positive espresse nella prova di volo di questa seconda versione convinse il Ministero dell'Aeronautica ad ordinare un lotto di 100 esemplari destinati ad equipaggiare le scuole di volo della Regia Aeronautica.\nL'ordine degli iniziali 100 esemplari fu evaso entro la fine del 1935 ma le successive richieste da parte della Regia Aeronautica portarono la cifra, alla fine del 1938, a 719 velivoli prodotti. Molti altri vennero prodotti sia per l'esportazione che per uso privato, dotati di motori radiali quali l'italiano di derivazione britannica Alfa Romeo Lynx ed il ceco Walter Castor.\nTecnica.\nIl Ba.25 era un velivolo di aspetto convenzionale per l'epoca, realizzato in tecnica mista e che ricalcava l'impostazione del suo predecessore; monomotore biplano, biposto a carrello fisso.\nLa fusoliera, realizzata in tubi d'acciaio saldati e rivestita in legno e tela, era caratterizzata dalla presenza di due abitacoli aperti, entrambi protetti da parabrezza, destinati all'istruttore ed all'allievo pilota. Posteriormente terminava in un impennaggio tradizionale monoderiva con piani orizzontali controventati.\nLa configurazione alare era biplana, con ali anch'esse a costruzione mista, di forma e dimensioni identiche, l'inferiore montata bassa sulla fusoliera e la superiore montata alta a parasole, quest'ultima collegata alla parte superiore della fusoliera tramite un castello tubolare e collegate tra loro da una coppia di montanti per lato integrati da tiranti in filo d'acciaio.\nIl carrello d'atterraggio era un semplice biciclo fisso, collegato alla parte inferiore della fusoliera da un complesso tubolare ammortizzato, integrato posteriormente da un pattino d'appoggio posizionato sotto la coda.\nImpiego operativo.\nIl Ba.25 rimase in servizio nelle scuole di volo della Regia Aeronautica sino al termine della seconda guerra mondiale. Alcuni esemplari, sequestrati come preda di guerra, furono impiegati con reparti di volo alleati.\nEsemplari attualmente esistenti.\nInesatta l'identificazione del velivolo attualmente esposto nel giardino dell'ambasciata italiana a Kabul come BA 25 .Trattasi invece del IMAM Ro 37 proveniente dalla discarica Kabul Military Training Center (KMTC) alla periferia di Kabul (Afganistan)"}
{"id": "1652388", "revid": "339392", "url": "https://it.wikipedia.org/wiki?curid=1652388", "title": "Festa della Divina Misericordia", "text": ""}
{"id": "1652389", "revid": "1318658", "url": "https://it.wikipedia.org/wiki?curid=1652389", "title": "Naryn (citt\u00e0)", "text": "Naryn (in chirghiso: \u041d\u0430\u0440\u044b\u043d) \u00e8 una citt\u00e0 del Kirghizistan, capoluogo della regione omonima.\nL'insediamento \u00e8 situato su entrambe le rive del Naryn (il quale scava una pittoresca gola).\nIn citt\u00e0 \u00e8 presente un museo regionale, un albergo e uno dei tre campus dell'universit\u00e0 centro asiatica (fondata nel 2000)."}
{"id": "1652390", "revid": "299089", "url": "https://it.wikipedia.org/wiki?curid=1652390", "title": "Dark Sanctuary", "text": "I Dark Sanctuary sono un gruppo parigino dark ambient dalle atmosfere gotiche formato nel 1996 e attivo con continuit\u00e0 fino al 2009, per poi ridurre la loro produzione fino alla pubblicazione di un nuovo album il 20 novembre 2021.\nLa band ha affermato di suonare dark ambient grazie all'influenza dei lavori del musicista norvegese Mortiis e di quella di molte band dell'etichetta scandinava Cold Meat Industry, la casa discografica fulcro della scena dark ambient mondiale. I Dark Sanctuary per via delle loro atmosfere gotiche sono stati e sono una grande influenza per la scena dark ambient, gothic metal e black metal.\nBiografia.\nLa prima pubblicazione di questa band fu un singolo dalla durata di 20 minuti, \"Funeral Cry\", realizzato nel 1997. Al tempo, la band era formata solo da due membri: Arkdae (nome d'arte di Fabien Pereira) alle tastiere e Marquise Ermia alla voce.\nNel 1998, per dare maggiore risalto alla loro musica, furono accolti nella band tre nuovi membri: Hylgaryss (tastiere), Sombre C\u00ffr (batteria/basso) e Eliane (violini). Insieme registrarono il loro album di debutto, \"Royaume M\u00e9lancolique\" e tennero anche il loro primo concerto vicino a Parigi.\nNel novembre del 1999 firmarono con la Wounded Love Records e, successivamente, Marguerite (violino) si aggiunse al gruppo. I Dark Sanctuary entrarono in studio di registrazione realizzando il loro secondo album, \"De Lumi\u00e8re Et d'Obscurit\u00e9\", che sarebbe stato nuovamente registrato nel novembre del 2000.\nDopo le sessioni di registrazione, la cantante Marquise Ermia lasci\u00f2 la band per proseguire i suoi studi e una nuova cantante, Dame Pandora (nome d'arte di Sophie Boss), si aggiunse al gruppo.\nIl loro terzo album, \"L'\u00catre Las - L'envers Du Miroir\", fu registrato nel marzo 2002 e pubblicato nei primi del 2003, pochi mesi dopo la release della title track.\nDopo alcuni concerti in Francia, la band ritorn\u00f2 in Germania per registrare il quarto album, \"Les M\u00e9moires Bless\u00e9es\". Questo lavoro, realizzato nei primi del 2004, conferm\u00f2 i Dark Sanctuary come una band ormai matura e votata a nuovi orizzonti musicali.\nNel 2005 fu pubblicata la loro prima compilation, \"\", seguita dall'album \"Exaudi Vocem Meam\", realizzato in due parti, la prima del 2005 e la seconda del 2006.\nIl loro disco successivo \u00e8 stato \"Dark Sanctuary\", del 2009.\nPoco tempo dopo l'uscita di questo album il gruppo si \u00e8 esibito il 3 ottobre 2009 a Londra, nella nuova chiesa di San Pancrazio (\"St Pancras New Church\") in quello che fu presentato come l'ultimo concerto del gruppo.\nIl 14 giugno 2017 pubblicano per l'etichetta Avantgarde \"Metal\", un album antologico contenente gli arrangiamenti metal di loro brani precedenti.\nIl 20 novembre 2021 pubblicano, ancora per l'etichetta Avantgarde, l'album \"Iterum\", composto inizialmente di due nuovi brani, \"L'intime\" e \"Renaissance\", che saranno accompagnati da un terzo brano nell'annunciata uscita, per febbraio 2022, del nuovo, completo LP \"Iterum\"\nInfluenze.\nLe influenze della band sono da ricercare oltre che nella musica classica, nelle colonne sonore e negli arrangiamenti d'ambiente, anche nella scena dark ambient, specialmente tra i lavori ambient dell'artista norvegese Mortiis e tra le band dell'etichetta scandinava Cold Meat Industry. Ulteriori influenze derivano dalle atmosfere e armonie gothic metal, doom metal e black metal. Infatti membri dei Dark Sanctuary sono contemporaneamente o sono stati anche componenti di band gothic metal e black metal come Black Dementia, Black Fortress, Chemin de Haine, ecc."}
{"id": "1652395", "revid": "228333", "url": "https://it.wikipedia.org/wiki?curid=1652395", "title": "Adele Bei Ciufoli", "text": ""}
{"id": "1652401", "revid": "121837", "url": "https://it.wikipedia.org/wiki?curid=1652401", "title": "Variabili Alpha Cygni", "text": ""}
{"id": "1652404", "revid": "124123", "url": "https://it.wikipedia.org/wiki?curid=1652404", "title": "Morti nel 193", "text": ""}
{"id": "1652406", "revid": "110157", "url": "https://it.wikipedia.org/wiki?curid=1652406", "title": "L'intrigo della lettera", "text": "L'intrigo della lettera \u00e8 una farsa giocosa in un atto del compositore tedesco Johann Simon Mayr su libretto di Giuseppe Maria Foppa.\nFu rappresentata per la prima volta il 24 settembre 1797 al Teatro San Mois\u00e8 di Venezia. L'opera venne successivamente, nel 1798, messa in scena al Teatro San Carlos di Lisbona.\nRappresentazione in tempi moderni.\nL'opera \u00e8 stata riportata sulle scene il 19 novembre 1995, sotto la direzione di Roberto Rizzo Brignioli. Nell'occasione \u00e8 stata effettuata la prima registrazione assoluta."}
{"id": "1652407", "revid": "76430", "url": "https://it.wikipedia.org/wiki?curid=1652407", "title": "Farsa giocosa", "text": ""}
{"id": "1652409", "revid": "121837", "url": "https://it.wikipedia.org/wiki?curid=1652409", "title": "Variabili SX Arietis", "text": ""}
{"id": "1652410", "revid": "121837", "url": "https://it.wikipedia.org/wiki?curid=1652410", "title": "Variabili Gamma Cassiopeiae", "text": ""}
{"id": "1652412", "revid": "599013", "url": "https://it.wikipedia.org/wiki?curid=1652412", "title": "Willo Welzenbach", "text": "Welzenbach fu uno tra i pi\u00f9 forti alpinisti, non solo tedeschi, del periodo fra le due guerre mondiali.\nBiografia.\nNacque da famiglia benestante, ma non ricca, che durante la guerra si trasfer\u00ec per motivi professionali a Salisburgo. Qui Welzenbach ebbe modo, durante le vacanze estive, di frequentare le montagne del Salisburghese ed in particolare quelle attorno a Berchtesgaden.\nNel 1918, arruolato nell'armata giovanile, interruppe per breve tempo i suoi studi ma l'armistizio gli evit\u00f2 la trincea. Pot\u00e9 quindi tornare a studiare iscrivendosi alla Technische Universit\u00e4t M\u00fcnchen (Universit\u00e0 tecnica di Monaco) dove si laure\u00f2 in ingegneria civile nel 1924. Ancor giovane fu ammesso al \"Club Alpino Accademico Tedesco\" dove pot\u00e9 conoscere altri coetanei alpinisti ed accrescere la sua gi\u00e0 consolidata esperienza di rocciatore maturata soprattutto lungo le pareti del Fleischbank e del Totenkirchl.\nNel frattempo cominci\u00f2 a costruirsi una solida posizione che, pi\u00f9 avanti, nonostante le gravi condizioni economiche della Germania post-bellica, gli consent\u00ec di dedicarsi all'alpinismo con incredibile costanza. Per le sue qualit\u00e0 professionali e tecniche consegu\u00ec brillantemente anche il dottorato con una tesi sulla stratigrafia dei depositi nevosi e sui meccanismi di movimento delle masse nevose, la quale gli consent\u00ec di frequentare ulteriormente l'ambiente alpino.\nPreciso ed affidabile sul lavoro, si rivel\u00f2 anche alpinista di grande spessore tecnico e di grande maturit\u00e0. Le relazioni pubblicate nella rivista del Club Alpino rivelano una grande obiettivit\u00e0 e una prosa asciutta che non cede ai toni spesso drammatici e romanzeschi di altri contemporanei. Fu un ottimo capocordata su pareti prima inviolate che affront\u00f2 tuttavia con grande prudenza ma con altrettanta decisione sapendo dosare nel giusto modo coraggio e previdenza, sapendo distinguere il momento dell'azione decisa da quello della prudente attesa per condizioni migliori.\nLa sua attivit\u00e0, interrotta brevemente per una fastidiosa quanto misteriosa malattia che lo lasci\u00f2 leggermente menomato al braccio destro, fu diuturna: 949 cime raggiunte e 43 prime ascensioni. Le pi\u00f9 accreditate fonti dell'epoca parlano di una forma minore di tubercolosi ossea che aveva gi\u00e0 colpito Welzenbach da giovane. Tuttavia alcune operazioni ben riuscite ed una degenza in un sanatorio svizzero gli consentirono un recupero pressoch\u00e9 totale nonostante in quel periodo (1926-1927) fu costretto a rinunciare ad una spedizione himalaiana.\nFu un grande innovatore della tecnica alpinistica: pur eccellendo in tutti i terreni fu soprattutto un grande ghiacciatore che per primo, nel 1924, utilizz\u00f2 i chiodi da ghiaccio. Questo nuovo tipo di chiodo, derivato da quelli da roccia, gli consent\u00ec ascensioni prima di allora impensabili, garantendogli possibilit\u00e0 di assicurazione su tratti altrimenti impossibili da attrezzare. L'esordio dei chiodi da ghiaccio avvenne appunto nel 1924 per la scalata della parete nord del Grosses Wiesbachorn (3564), in Austria, nel Gruppo degli Alti Tauri.\nCon Frizt Rigele, che forgi\u00f2 materialmente i nuovi chiodi, sal\u00ec l'impegnativa parete con elegante progressione intagliando un numero elevatissimo di gradini su cui poggiare la punta dei ramponi. Purtroppo, all'epoca di Welzenbach i ramponi erano ancora a 8 punte, cio\u00e8 privi delle punte frontali: tale conquista tecnica avvenne solo nella seconda met\u00e0 degli anni trenta, dopo la prematura morte del forte ghiacciatore.\nSebbene la storia non si possa fare con i se e con i ma \u00e8 indubbio il fatto che se ne fosse stato in possesso probabilmente le sue ascensioni sarebbero state ancor pi\u00f9 ardite ed eleganti e forse avrebbe potuto programmare ascensioni che, proprio per la sua gi\u00e0 citata previdenza, giudic\u00f2 all'epoca ancora premature, come ad esempio la repulsiva parete nord dell'Eiger.\nLa carriera di Welzenbach continu\u00f2 con un numero di ascensioni ragguardevoli risolvendo problemi alpinistici fra i pi\u00f9 noti dell'epoca: molte pareti nord dell'Oberland bernese come ad esempio la impegnativa Fiescherwand, ovvero la nord del Gross Fiescherhorn. Da ricordare poi un'altra ascensione che sfior\u00f2 l'epico e che contribuir\u00e0, secondo alcuni suoi detrattori, a spiegare certi suoi atteggiamenti che vedremo pi\u00f9 avanti. Si tratta dell'ascensione dei Grands Charmoz, nel gruppo del Bianco, dove con Willy Merkl (altro personaggio che avr\u00e0 un ruolo importante nell'epilogo tragico della carriera di Welzenbach) sopport\u00f2 tre durissimi bivacchi in mezzo alla tempesta.\nL'ultima spedizione e la morte.\nNel 1934 fu selezionato per la spedizione tedesca sul Nanga Parbat. Capo della spedizione, patrocinata dal governo tedesco, fu Willy Merkl, amico dello stesso Welzenbach. Nonostante avesse al suo fianco valenti alpinisti Merkl non seppe condurre con sufficiente professionalit\u00e0 la spedizione, non si dimostr\u00f2 infatti un capo finanche severo ma giusto. Spesso capriccioso, dette ordini che oggi possiamo giustificare solo per la scarsa conoscenza dell'ambiente himalaiano e delle reazioni del corpo umano a quelle condizioni.\nNel complesso per\u00f2 non vi fu primodonnismo e, sebbene innegabile la valenza nazionalistica della spedizione (cosa che peraltro fu prerogativa di ogni altra nazione che si proponeva scalate himalaiane, prima e dopo), non vi furono pastoie burocratiche: l'elefantiaca spedizione pag\u00f2 solo per l'inesperienza generale e la parziale inadeguatezza del capospedizione. Vi furono ritardi nell'assalto alla cima che fecero giungere i monsoni di inizio luglio proprio mentre Merkl, Welzenbach, Aschenbrenner, Schneider e Wieland erano pronti a sferrare il decisivo attacco.\nDopo diverse peripezie e quasi una settimana di violenta tempesta che tenne sotto scacco gli alpinisti, chiusi nelle loro tende a oltre 7000 metri di altezza con temperature interne prossime ai\u00a0\u2013 30\u00b0, Welzenbach mor\u00ec per polmonite nella notte fra il 12 ed il 13 luglio 1934 in quanto ritard\u00f2 la discesa confidando in un miglioramento del tempo, solo dopo vi furono disperati tentativi di forzare la via verso i campi inferiori dove ancora si trovavano viveri e generi di conforto. Questo atteggiamento, quando forse avrebbe potuto gi\u00e0 da prima tornare ai campi inferiori, \u00e8 stato ricondotto alla presunta eccessiva fiducia nei propri mezzi e nella propria resistenza maturata, non ingiustificatamente, in anni di impegnative ascensioni, quale quella gi\u00e0 citata ai Grands Charmoz.\nWelzenbach ci lascia quindi i chiodi da ghiaccio e, ultima ma non per importanza, la base della moderna classificazione delle difficolt\u00e0 alpinistiche (Scala Welzenbach), risultato della sua meticolosit\u00e0 e preparazione non solo atletica e tecnica ma anche teorica: ancor oggi, sebbene conosciuta come scala UIAA viene ripresa quella proposta da Welzenbach. Welzenbach la ide\u00f2 su sei gradi, per l'epoca la massima difficolt\u00e0 raggiungibile."}
{"id": "1652413", "revid": "289247", "url": "https://it.wikipedia.org/wiki?curid=1652413", "title": "Antonia Byatt", "text": ""}
{"id": "1652423", "revid": "1318658", "url": "https://it.wikipedia.org/wiki?curid=1652423", "title": "Conegliano Valdobbiadene - Prosecco", "text": "Il Conegliano Valdobbiadene - Prosecco, chiamato anche Conegliano - Prosecco oppure Valdobbiadene - Prosecco, \u00e8 un vino a denominazione di origine controllata e garantita (DOCG) prodotto unicamente nelle colline dell'alta provincia di Treviso tra i 150 e i 350 m s.l.m., in particolare nella fascia collinare compresa tra Vittorio Veneto e Valdobbiadene. Il terroir DOCG comprende 15 comuni: Conegliano, Susegana, San Fior, San Vendemiano, Colle Umberto, Vittorio Veneto, Tarzo, Cison di Valmarino, Follina, Miane, San Pietro di Feletto, Refrontolo, Pieve di Soligo, Farra di Soligo, Vidor e Valdobbiadene.\nIl Conegliano Valdobbiadene - Prosecco DOCG pu\u00f2 essere prodotto nella versione tranquillo (non effervescente) o frizzante (moderata effervescenza) mentre nella sola versione spumante si aggiunge la menzione superiore. La cru spumante della denominazione, ovvero la microzona che racchiude le particelle in Cartizze, prende il nome di Valdobbiadene Superiore di Cartizze.\nCome per l'altra DOCG (Asolo Prosecco), il Conegliano Valdobbiadene - Prosecco DOCG non va confuso con del generico Prosecco DOC n\u00e9 tanto meno con altri vini IGT a base di uva glera.\nDal 2019 le Colline del Prosecco di Conegliano e Valdobbiadene sono inserite nell'elenco dei Patrimoni dell'umanit\u00e0 dell'UNESCO.\nTipologie e Cru.\nA Conegliano Valdobbiadene - Il Prosecco si riconosce per la sua eleganza vitale, il colore paglierino leggero, la moderata corposit\u00e0, l'esclusivo profumo fruttato e floreale. \u00c8 prodotto nei 15 comuni cui appartengono le colline tra Conegliano e Valdobbiadene. Tra questi si distinguono i cru ovvero il celeberrimo Superiore di Cartizze e i Rive ottenuti da uva provenienti esclusivamente da un unico comune o frazione di esso. A Conegliano Valdobbiadene - Prosecco DOCG \u00e8 prodotto nelle tipologie spumante, frizzante e tranquillo. Lo spumante \u00e8 la versione simbolo della denominazione; piacevole e versatile, diventato molto popolare ed estremamente diffuso; esso \u00e8 prodotto nelle versioni Brut, Extra Dry e Dry a seconda del residuo zuccherino presente. Dal pi\u00f9 secco, il Brut, al pi\u00f9 amabile, il Dry.\nMetodo.\nIl metodo di spumantizzazione storico \u00e8 il Martinotti-charmat da cui si ottengono le versioni \"Brut\", \"Extra Dry\" (che \u00e8 la versione tradizionale e la pi\u00f9 consumata) e \"Dry\" in base alla concentrazione di zucchero residuo dopo la rifermentazione in autoclave.\nLa prima \u00e8 la pressatura, condotta utilizzando macchine sofisticate, che agiscono sugli acini in modo soffice, cos\u00ec da estrarre solo il mosto fiore, che proviene dal cuore dell'acino. Da 100 chilogrammi di uva si ottengono al massimo 70 litri di vino. Segue la decantazione, dove il mosto torbido viene lasciato riposare a freddo (5-10\u00a0\u00b0C) in vasche d'acciaio per circa 10-12 ore. Al termine dell'operazione la parte limpida del mosto inizia la vinificazione grazie ai fermenti naturali che, aggiunti al mosto, provocano la fermentazione alcolica, che si svolge per 15\u00a0\u2013 20 giorni in vasche d'acciaio ad una temperatura costante di 18-20 gradi. Al termine della vinificazione si ottiene il vino base.\nLa spumantizzazione avviene quando il vino-base si \u00e8 illimpidito. Le diverse partite presenti in cantina, dopo un attento assaggio, sono assemblate: i vini che fino a questo momento sono stati tenuti distinti per provenienza, epoca di vendemmia e caratteristiche organolettiche, sono riuniti in proporzioni precise. La presa di spuma si svolge con metodo italiano, grazie all'utilizzo di grandi recipienti a tenuta di pressione, le autoclavi, dove il vino viene introdotto assieme a zucchero e lieviti. Questa tecnica permette di preservare gli aromi varietali dell'uva, che si traducono in un vino fruttato e floreale. Con il metodo Martinotti, durante la rifermentazione i lieviti utilizzano lo zucchero per produrre CO2, ovvero le bollicine setose che caratterizzano il Conegliano Valdobbiadene. Il metodo italiano prevede la rifermentazione in autoclave per un tempo di almeno 30 giorni, mentre nel metodo classico (pi\u00f9 raro per il Valdobbiadene) avviene in bottiglia per molti mesi o addirittura diversi anni. Entrambi, tuttavia, si basano sullo stesso principio, ovvero la trasformazione dello zucchero in anidride carbonica, grazie al lavoro dei lieviti (spumantizzazione naturale). In funzione dei diversi parametri di processo, a fine rifermentazione si otterr\u00e0 lo spumante con il residuo zuccherino voluto.\nQuando si vuole produrre un Valdobbiadene Spumante di particolare complessit\u00e0 allora si esegue il cosiddetto \"charmat lungo\", con il quale lo spumante affina sui lieviti, rimescolati periodicamente in autoclave (agitatore), per almeno 3 mesi. Alcuni produttori lo utilizzano, ad esempio, per la loro linea millesimata. Al termine della spumantizzazione avviene l'imbottigliamento e, dopo 30-40 giorni, il vino \u00e8 pronto per essere immesso sul mercato.\nL'autoclave si usa, in massima parte, anche per ottenere la versione frizzante. Ovviamente per il tranquillo non serve alcuna elaborazione.\nCantine.\nL'area vitivinicola delle colline di Conegliano e Valdobbiadene conta pi\u00f9 di 700 aziende agricole e cantine, tra le quali circa 150 sono riunite nel Consorzio per la Tutela del Conegliano-Valdobbiadene DOCG."}
{"id": "1652425", "revid": "12405", "url": "https://it.wikipedia.org/wiki?curid=1652425", "title": "Son-Kul", "text": ""}
{"id": "1652426", "revid": "121837", "url": "https://it.wikipedia.org/wiki?curid=1652426", "title": "Alpha Sculptoris", "text": ""}
{"id": "1652428", "revid": "767487", "url": "https://it.wikipedia.org/wiki?curid=1652428", "title": "John Philips", "text": "Biografia.\nJohn Philips \u00e8 l'autore di un poema burlesco, \"Lo splendido scellino\" (\"Splendid Shilling\"), parodia della poesia epica di John Milton, e di un'imitazione delle Georgiche di Virgilio, \"Il sidro\" (\"The Cyder\", 1709), tradotto in italiano da Lorenzo Magalotti. Figlio di un ecclesiastico dell'Oxfordshire, di salute cagionevole (era ammalato di tubercolosi, malattia che lo port\u00f2 a morte all'et\u00e0 di soli 31 anni), visse spesso all'aria aperta, come consigliatogli dai medici, e svilupp\u00f2 l'amore per la natura rilevabile nel \"Sidro\".\nIl Sidro.\n\u00c8 un poemetto in due canti, scritto sul modello delle Georgiche, in cui sono descritte le procedure agricole e le tecniche necessarie per la preparazione della bevanda, ottenuta dalla fermentazione delle mele: la scelta del terreno migliore per il frutteto, l'arte degli innesti, le potature, la difesa dei frutti da parte degli uccelli (con un nibbio finto), dei cinghiali (con i cani), delle lumache, dalle vespe, dai vermi, ecc. Si discute poi il problema di quali siano le variet\u00e0 di mele pi\u00f9 adatte, di come debbano essere frantumate per mezzo di una macina tirata da un cavallo; il liquido ottenuto deve poi essere fatto riposare per almeno due anni, prima di ootenere il sidro, che deve essere consumato con parsimonia. Il poemetto si chiude con un inno all'Inghilterra, terra dove crescono le migliori mele per fare il sidro."}
{"id": "1652429", "revid": "33689", "url": "https://it.wikipedia.org/wiki?curid=1652429", "title": "Grudi", "text": "I Grudi (o Grudii) furono un popolo celtico della Gallia (Gallia Belgica secondo la geografia dei Romani), clienti dei potenti Nervi. \nCi sono noti per una citazione di Cesare, nei suoi \"Commentarii\", in cui ci appaiono a fianco dei Ceutroni, dei Geidumni, dei Levaci e dei Pleumossi, come \u00ab vassalli \u00bb dei loro vicini Nervi, cooptati dopo la vittoria di Ambiorige contro le legioni romane:"}
{"id": "1652431", "revid": "297745", "url": "https://it.wikipedia.org/wiki?curid=1652431", "title": "Cartizze", "text": ""}
{"id": "1652432", "revid": "167080", "url": "https://it.wikipedia.org/wiki?curid=1652432", "title": "Grudii", "text": ""}
{"id": "1652435", "revid": "1573940", "url": "https://it.wikipedia.org/wiki?curid=1652435", "title": "Dianxue", "text": "Dianxue (\u70b9\u7a74, letteralmente Toccare i Punti dell'Agopuntura) \u00e8 un termine delle arti marziali cinesi che indica l'arte di riconoscere e colpire i punti che possono provocare danni al proprio avversario.\nUna delle prime menzioni a questo metodo (dianxuefa\u70b9\u7a74\u6cd5) si trova nell'\u201cEpitaffio a Wang Zhengnan\u201d (\u738b\u5f81\u5357\u5893\u5fd7\u94ed Wang Zhengnan muzhiming). Questo scritto distingue i punti vulnerabili del corpo umano in quelli che provocano la morte (\u6b7b\u7a74 sixue), quelli che provocano la sincope (\u660f\u7a74 hunxue) e quelli che provocano il mutismo (\u54d1\u7a74 yaxue).\nSecondo il \"Dianxuefa\" dello Shaolinquan di Dengfeng ci sono 11 punti che provocano capogiri e svenimento, 103 che feriscono crudelmente, 36 che provocano la morte (\u81f4\u665511\u7a74\u201d,\u201c\u81f4\u6b8b103\u7a74\u201d,\u201c\u81f4\u547d36\u7a74).\nChang Dsu Yao in un suo programma di Meihuaquan ne elenca 36 totali: 9 punti mortali (\u6b7b\u7a74 sixue), 9 punti che provocano svenimento (\u6688\u7a74 yunxue), 9 che provocano mutismo (\u555e\u7a74 yaxue), 9 che provocano paralisi (\u9ebb\u7a74 maxue).\nUno stile che fa del Dianxue un suo punto centrale \u00e8 il Liangyiquan."}
{"id": "1652436", "revid": "72396", "url": "https://it.wikipedia.org/wiki?curid=1652436", "title": "The Look of Love (S\u00e9rgio Mendes)", "text": "The Look of Love \u00e8 il primo singolo estratto dall'ultimo album di S\u00e9rgio Mendes, \"Encanto\".\nLa canzone \u00e8 in collaborazione con Fergie, ed \u00e8 stata pubblicata il 18 marzo 2008."}
{"id": "1652442", "revid": "71433", "url": "https://it.wikipedia.org/wiki?curid=1652442", "title": "A Mighty Wind", "text": ""}
{"id": "1652443", "revid": "228587", "url": "https://it.wikipedia.org/wiki?curid=1652443", "title": "Levaci", "text": "I Levaci (o Leuaci) furono un popolo celtico della Gallia (Gallia Belgica secondo la geografia dei Romani), clienti dei potenti Nervi. \nCi sono noti per una citazione di Cesare, nei suoi \"Commentarii\", in cui ci appaiono a fianco dei Ceutroni, dei Geidumni, dei Grudi e dei Pleumossi, come \u00ab vassalli \u00bb dei loro vicini Nervi, cooptati dopo la vittoria di Ambiorige contro le legioni romane:"}
{"id": "1652444", "revid": "167080", "url": "https://it.wikipedia.org/wiki?curid=1652444", "title": "Leuaci", "text": ""}
{"id": "1652447", "revid": "78273", "url": "https://it.wikipedia.org/wiki?curid=1652447", "title": "Astroblema", "text": ""}
{"id": "1652451", "revid": "125541675", "url": "https://it.wikipedia.org/wiki?curid=1652451", "title": "Nemico pubblico - Public Enemies", "text": "Nemico pubblico - Public Enemies (\"Public Enemies\") \u00e8 un film del 2009 diretto da Michael Mann. Il film \u00e8 basato sulla vita dei criminali John Dillinger, Baby Face Nelson e Charles Arthur Floyd, alias Pretty Boy Floyd, attivi durante il periodo della grande depressione, e dell'agente Melvin Purvis, incaricato dall'FBI di arrestarli.\nPer la stesura della sceneggiatura, Mann ha collaborato con Ronan Bennett e Ann Biderman, analizzando e basandosi su \"Public Enemies: America's Greatest Crime Wave and the Birth of the FBI, 1933-43\", un saggio di Brian Burrough che descrive le attivit\u00e0 dell'FBI durante la grande depressione per reprimere la forte ondata di criminalit\u00e0 portata dalla povert\u00e0. Tra i principali interpreti figurano Johnny Depp e Christian Bale nei rispettivi ruoli del rapinatore di banche John Dillinger e di Melvin Purvis, l'agente che guida le operazioni di ricerca.\nTrama.\nStati Uniti, 1933. Mentre il famigerato rapinatore di banche John Dillinger riesce a far evadere l'amico John Hamilton dalla prigione di stato dell'Indiana, l'agente dell'FBI Melvin Purvis viene promosso da J. Edgar Hoover e gli viene dato l'incarico di catturare proprio Dillinger, all'epoca il \"nemico pubblico numero uno\". Mentre imperversano le rapine effettuate da Dillinger e dai suoi uomini, il criminale si innamora di Billie Frechette, una guardarobiera, che lo ricambia. Arrivato vicino a catturarlo, un agente viene ucciso da Baby Face Nelson, motivo per il quale Purvis richiede a Hoover uomini con maggiore esperienza. La mossa d\u00e0 i suoi frutti e in breve Dillinger viene arrestato a Tucson, ma riesce a evadere. Le sue azioni sono costate care alla malavita, e in particolare al boss Frank Nitti, poich\u00e9 la sua condotta ha finito col dare maggiori poteri di indagine e persecuzione dei crimini alle autorit\u00e0. Rifugiatisi a Chicago, Billie viene arrestata. In un'imboscata a Little Bohemia, rifugio nei boschi di Dillinger e della sua banda, Hamilton viene ferito, riuscendo a scappare con Dillinger, ma morendo poco dopo; negli scontri a fuoco, Nelson e Homer Van Meter restano uccisi. Purvis intanto minaccia di far deportare in patria la romena Anna Sage, amica intima di Dillinger, se non aiuter\u00e0 la polizia a incastrarlo. Una sera la donna avverte le forze dell'ordine che il criminale si recher\u00e0 al cinema con lei a vedere il film \"Manhattan Melodrama\". All'uscita John muore in un agguato, ma, prima che muoia, Charles Winstead, uno dei poliziotti che collaborano con Purvis, si accorge che Dillinger vuole dire qualcosa e cos\u00ec si abbassa e ascolta. Il mattino dopo Winstead si reca in prigione per parlare con Billie e le rivela che prima di morire, Dillinger gli aveva detto: \"Di' a Billie da parte mia: \"bye bye, Blackbird\" \".\nProduzione.\n\"Public Enemies\" nasce inizialmente come un progetto dell'emittente televisiva HBO per la creazione di una miniserie con Robert De Niro produttore esecutivo.\nA Brian Burrough fu chiesto di scrivere la sceneggiatura, ma l'autore prefer\u00ec lavorare a un libro non-fiction che a un progetto televisivo.\nFinita la scrittura di \"Public Enemies: America's Greatest Crime Wave and the Birth of the FBI, 1933\u201334\", Burrough ricontratt\u00f2 il proprio impiego con la HBO dopo esser stato contattato dalle compagnie cinematografiche di Michael Mann e Leonardo DiCaprio.\nDopo un incontro coi rappresentanti di Mann e DiCaprio, il film venne momentaneamente abbandonato.\nCast.\nA causa dell'abbandono di DiCaprio, che dapprima era il candidato favorito a interpretare John Dillinger ma che si tolse dal progetto dedicandosi a \"Shutter Island\" di Martin Scorsese, per il ruolo di Dillinger venne poi scelto Johnny Depp.\nL'unico attore proposto nel ruolo di Melvin Purvis, l'agente dell'FBI che uccise il noto criminale, \u00e8 stato Christian Bale, che dopo alcune settimane di negoziati ha accettato il ruolo.\nSceneggiatura.\nLa prima sceneggiatura \u00e8 stata scritta da Ronan Bennett, ma successivamente \u00e8 stata rimaneggiata da Ann Biderman e Michael Mann; quest'ultimo sar\u00e0 anche regista del film.\nBurrough, che per primo ha visionato lo script una volta ultimato, ha dato il suo personale parere confidando nel suo successo:\nPrima di avviare la lavorazione, i produttori si occuparono di contattare i principali rivenditori e collezionisti nei circoli di Baraboo, Columbus e Madison (Wisconsin) per prendere in affitto autoveicoli in uso durante la grande depressione e pi\u00f9 in generale negli anni trenta.\nRiprese.\nLe riprese cominciarono il 24 marzo 2008 a Chicago, Illinois (USA), e proseguirono a Columbus, Wisconsin (USA), in giugno.\nLa scelta di svolgere le riprese nel Wisconsin \u00e8 dovuta alla presenza di un gran numero di edifici in stile anni trenta in buono stato.\nPer la fuga effettuata da Dillinger durante il suo periodo in carcere, la troupe ha postato un set in Crow Point, la galera dell'Indiana dove il criminale fu incarcerato prima di evadere.\nAccoglienza.\nIncassi.\nIl film \u00e8 uscito in Italia nel mese di novembre, incassando nel primo weekend circa 2 milioni di dollari.\nIn tutto il mondo \u00e8 arrivato alla cifra di 214.104.620 di dollari."}
{"id": "1652453", "revid": "767487", "url": "https://it.wikipedia.org/wiki?curid=1652453", "title": "MTV Hard Rock Live", "text": " \nMTV Hard Rock Live \u00e8 il secondo album dal vivo dei Simple Plan, pubblicato il 4 ottobre 2005 dalla Lava Records.\nIl disco.\nIl disco contiene l'esibizione dal vivo della band all'Hard Rock Cafe di Londra nel 2005. Pierre, il cantante della band, ha commentato cos\u00ec l'esibizione: "}
{"id": "1652454", "revid": "228587", "url": "https://it.wikipedia.org/wiki?curid=1652454", "title": "Pleumossi", "text": "I Pleumossi (o Pleumoxi) furono un popolo celtico della Gallia (Gallia Belgica secondo la geografia dei Romani), clienti dei potenti Nervi. \nCi sono noti per una citazione di Cesare, nei suoi \"Commentarii\", in cui ci appaiono a fianco dei Ceutroni, dei Geidumni, dei Grudi e dei Levaci, come \u00ab vassalli \u00bb dei loro vicini Nervi, cooptati dopo la vittoria di Ambiorige contro le legioni romane:"}
{"id": "1652458", "revid": "167080", "url": "https://it.wikipedia.org/wiki?curid=1652458", "title": "Pleumossii", "text": ""}
{"id": "1652460", "revid": "1904508", "url": "https://it.wikipedia.org/wiki?curid=1652460", "title": "Conti e duchi d'Angoul\u00eame", "text": "Questo \u00e8 un elenco dei feudatari di Angoul\u00eame, prima conti e poi duchi; la regione del feudo corrispondeva all'incirca all'Angoumois, nella Francia centro-occidentale.\nCasato di Lusignano (anche signori di Lusignano e conti di La Marche).\nNel 1309 la contea d'Angoul\u00eame, assieme alla signoria di Lusignano e le contea di La Marche tornarono alla Corona di Francia, al re Filippo IV il Bello.\nConti appannagisti.\nLa contea di Angoul\u00eame fu riunito al regno, fu donato a Filippo III di Navarra nel 1328, confiscato a suo figlio Carlo II il Malvagio; ceduto agli inglesi nel 1360. And\u00f2 poi alla Francia. Re Carlo VI di Francia lo don\u00f2 al fratello Luigi.\nFrancesco I tramut\u00f2 la contea in ducato e la don\u00f2 alla madre, alla morte della quale torner\u00e0 alla corona.\nDuchi della dinastia Valois.\nNel 1619, il ducato d'Angoul\u00eame fu dato al figlio illegittimo di Carlo IX di Francia; poich\u00e9 era un figlio illegittimo, la concessione non \u00e8 da considerarsi un appannaggio.\n1696: il ducato torna alla corona.\nTitoli di cortesia.\nEudes d'Orl\u00e9ans (1968-), terzo figlio di Enrico d'Orl\u00e9ans (1933-), \u00ab duca di Francia \u00bb e \u00ab conte di Parigi \u00bb."}
{"id": "1652463", "revid": "104035146", "url": "https://it.wikipedia.org/wiki?curid=1652463", "title": "Echepolo", "text": "Nella mitologia greca, Echepolo era il nome di vari personaggi presenti nella guerra di Troia, scoppiata per colpa del rapimento di Elena, moglie di Menelao un re acheo, effettuato da Paride figlio di Priamo il re del regno di Troia. Tale guerra scoppiata fra i due regni viene raccontata da Omero nell'Iliade.\nIl mito.\nSotto il nome di Echepolo ritroviamo:\n&lt;poem&gt; \" \"E per primo Antiloco uccise in mezzo ai Troiani un armato,\"\n\"forte tra i forti, Echepolo Talisiade;\"\n\"per primo colp\u00ec sul cimiero dell'elmo chiomato,\"\n\"e trapass\u00f2 la fronte e penetr\u00f2 nell'osso\"\n\"la punta di bronzo; di colpo il buio coperse i suoi occhi,\"\n\"e croll\u00f2, come cade una torre, nella mischia brutale\" \" &lt;/poem&gt;"}
{"id": "1652469", "revid": "36426", "url": "https://it.wikipedia.org/wiki?curid=1652469", "title": "Ostetrici", "text": ""}
{"id": "1652470", "revid": "177155", "url": "https://it.wikipedia.org/wiki?curid=1652470", "title": "Captain Eo", "text": ""}
{"id": "1652471", "revid": "122943894", "url": "https://it.wikipedia.org/wiki?curid=1652471", "title": "Ennomo", "text": "Nella mitologia greca, Ennomo era il nome di vari personaggi presenti nella guerra di Troia, scoppiata per colpa del rapimento di Elena, moglie di Menelao un re acheo, effettuato da Paride figlio di Priamo il re del grande regno di Troia. Tale guerra scoppiata fra i due regni viene raccontata da Omero nell'Iliade.\nIl mito.\nSotto tale nome ritroviamo soltanto guerrieri che si schierarono dalla parte di Troia:\nEnnomo di Misia.\nEnnomo di Misia fu inviato a combattere dal re Telefo, che era parente e alleato di Priamo. Ennomo era un augure che profetizzava osservando il comportamento degli uccelli in volo, spesso esortato da Ettore durante le tante battaglie, ma alla fine cadde per mano di Achille, che gett\u00f2 poi il suo cadavere nello Scamandro; non per\u00f2 nella battaglia fluviale descritta nell\"Iliade\", ma in un poema successivo del ciclo troiano, a noi non pervenuto, mentre nell\"Iliade\" viene fatta solo un'anticipazione della sua morte. \n&lt;poem&gt; \" \"Dei Misi Cromi era a capo, e l'augure Ennomo\"\n\"ma non per segno d'uccelli fugg\u00ec la Parca nera\",\n\"cadde sotto la mano dell'Eacide piede rapido\"\n\"nel fiume, dove uccise tanti altri troiani.\" \" &lt;/poem&gt;\nL'anima di Ennomo non pot\u00e9 raggiungere i cancelli dell'Ade, essendo rimasto insepolto il suo corpo.\nEnnomo di Troia.\nEnnomo fu un abile guerriero troiano, ucciso da Odisseo (Ulisse)."}
{"id": "1652473", "revid": "15756", "url": "https://it.wikipedia.org/wiki?curid=1652473", "title": "Enope", "text": ""}
{"id": "1652474", "revid": "767487", "url": "https://it.wikipedia.org/wiki?curid=1652474", "title": "L'amor coniugale", "text": "L'amor coniugale \u00e8 una farsa sentimentale in un atto del compositore tedesco Johann Simon Mayr su libretto di Gaetano Rossi, basato a sua volta su \"L\u00e9onore, ou L'amour conjugal\" Jean-Nicolas Bouilly. Testo di Boully, scritto nel 1798, star\u00e0 successivamente alla base del libretto del Fidelio di Ludwig van Beethoven, che verr\u00e0 messo in musica sempre nel 1805.\nFu rappresentata per la prima volta, con un buon successo, il 26 luglio 1805 al Teatro Nuovo di Padova.\nLa trama della farsa tratta della storia di una moglie fedele che cerca di liberare il proprio marito innocente dalla prigione e da una morte imminente. Per far ci\u00f2 si traveste da ragazzo e presta servizio come assistente presso la galera dove \u00e8 tenuto il proprio amato. Diversamente dalla versione originale di Bouilly, ambientata durante la Rivoluzione francese, Mayr traspone la vicenda nella Polonia del XVIII secolo.\nRappresentazione in tempi moderni.\nL'opera \u00e8 stata riportata sulle scene il 17 luglio 2004 a Kurhaus, sotto la direzione di Christopher Franklin. Nell'occasione \u00e8 stata effettuata la prima registrazione assoluta."}
{"id": "1652475", "revid": "76430", "url": "https://it.wikipedia.org/wiki?curid=1652475", "title": "Farsa sentimentale", "text": ""}
{"id": "1652478", "revid": "124123", "url": "https://it.wikipedia.org/wiki?curid=1652478", "title": "Nati nel 300", "text": ""}
{"id": "1652479", "revid": "124123", "url": "https://it.wikipedia.org/wiki?curid=1652479", "title": "Morti nel 358", "text": ""}
{"id": "1652481", "revid": "124123", "url": "https://it.wikipedia.org/wiki?curid=1652481", "title": "Morti nel 38", "text": ""}
{"id": "1652483", "revid": "124123", "url": "https://it.wikipedia.org/wiki?curid=1652483", "title": "Nati nell'812", "text": ""}
{"id": "1652484", "revid": "124123", "url": "https://it.wikipedia.org/wiki?curid=1652484", "title": "Morti nell'863", "text": ""}
{"id": "1652485", "revid": "124123", "url": "https://it.wikipedia.org/wiki?curid=1652485", "title": "Morti nell'889", "text": ""}
{"id": "1652486", "revid": "729019", "url": "https://it.wikipedia.org/wiki?curid=1652486", "title": "Stembrido", "text": "Lo stembrido o ibrido cellulare staminale (il nome deriva dall'inglese \"Stembrid\", contrazione di \"stem cell hybrid\") \u00e8 una cellula eucariota prodotta inserendo il nucleo di una cellula somatica in una cellula staminale embrionale anucleata."}
{"id": "1652487", "revid": "124123", "url": "https://it.wikipedia.org/wiki?curid=1652487", "title": "Morti nel 971", "text": ""}
{"id": "1652488", "revid": "122365808", "url": "https://it.wikipedia.org/wiki?curid=1652488", "title": "Chernabog (personaggio)", "text": "Chernabog \u00e8 un cattivo Disney, un enorme e potente demone comparso nel noto film di Walt Disney \"Fantasia\", il terzo classico Disney. Si tratta del malvagio dio notturno che compare mentre si ascolta \"Una notte sul Monte Calvo\" di Modest Petrovi\u010d Musorgskij, ed \u00e8 anche l'arcinemico del grande mago Yen Sid. Il nome costituisce un riferimento a Chernobog, divinit\u00e0 slava del buio, mentre le sue fattezze fisiche sono ispirate all'attore Bela Lugosi.\nApparizioni.\n\"Fantasia\".\nQuesto essere notturno compare in una parte del noto film della Disney \"Fantasia\", come antagonista del segmento finale del film. Durante una notte all'anno, si risveglia dal suo sonno per evocare gli spiriti da un paesino vicino; arrivati alla montagna da dove Chernabog si innalza, cominciano a festeggiare sui bordi del cratere assieme ai mostruosi servitori del demone come se stessero eseguendo un sabba, mentre quest'ultimo ne prende alcuni a caso per creare strane illusioni e trasformazioni col fuoco e gettandoli poi nel fuoco e facendoli torturare dalle arpie. La notte continua fino al gran finale, cio\u00e8 quando tutto termina con un grande bagliore; pronto a lanciare nuovi malefici, Chernabog \u00e8 improvvisamente fermato dalle campane dell'Ave Maria, segno che l'alba \u00e8 ormai vicina; di conseguenza, tutti gli spiriti ritornano a riposare mentre Chernabog, stanco e accecato dalla luce mattutina, si copre con le sue ali e ridiscende nelle tenebre, in attesa di un futuro risveglio.\n\"House of Mouse - Il Topoclub\".\nIn questa nota serie animata, Chernabog \u00e8 uno dei numerosi ospiti che vanno molte volte all\"'omonimo locale\" per vedere i numerosi cartoni trasmessi giornalmente e finalmente fa sentire il suono della sua voce. A differenza della sua prima apparizione, parla ed ha due grosse gambe; \u00e8 anche molto pi\u00f9 comico, malgrado la sua natura demoniaca, giungendo ad ammettere che ha \"paura del buio\". In \"Topolino e i Cattivi Disney\", tenta insieme agli altri malvagi, di impossessarsi del locale, ma alla fine viene cacciato con essi. Inoltre, amoreggia sempre con Malefica la quale, per rendersi attrattiva, si trasforma in drago.\nDylan Dog.\nIl mostro rappresentato in una delle ultime tavole, alla fine del numero 56 del fumetto \"Dylan Dog\" intitolato Ombre \u00e8 una citazione del Chernabog di Disney.\n\"C'era una volta\".\nNella quarta stagione della serie televisiva \"C'era una volta\" compare in un episodio come antagonista che si nutre delle pi\u00f9 grandi Oscurit\u00e0 Latenti.\n\"Kingdom Hearts\".\nChernabog compare come boss da sconfiggere con tanto di accompagnamento musicale originale del film Disney. I nostri eroi dovranno abbatterlo volando e colpendolo ripetutamente alla testa."}
{"id": "1652489", "revid": "767487", "url": "https://it.wikipedia.org/wiki?curid=1652489", "title": "Siemens-Halske Sh 12", "text": "Il Siemens-Halske Sh 12 era un motore aeronautico radiale a 9 cilindri raffreddato ad aria prodotto dall'azienda tedesca Siemens-Schuckertwerke negli anni venti. Come per gli altri motori della gamma l'azienda tedesca, che era controllata dalla Siemens-Halske AG, utilizzava il marchio dell'azienda madre. Nella sua prima versione prodotta nel 1925 la potenza erogata era di 110 CV (81 kW)."}
{"id": "1652492", "revid": "1048993", "url": "https://it.wikipedia.org/wiki?curid=1652492", "title": "Tamara Lees", "text": "Biografia.\nNata nel 1924 a Vienna per motivi di lavoro dei genitori ma cresciuta in Gran Bretagna, fu reginetta di numerosi concorsi di bellezza, ragazza copertina e protagonista di numerose pubblicit\u00e0.\nEsord\u00ec al cinema sul finire degli anni quaranta, con piccoli ruoli in film commerciali come \"Vigilia di nozze\" (1948) di Gordon Parry o \"Il duca e la ballerina\" (1949) di Brian Desmond Hurst. Conobbe la celebrit\u00e0 grazie a due pellicole, \"Tot\u00f2 sceicco\" (1950) di Mario Mattoli, dove interpret\u00f2 la regina Antinea, e \"Filumena Marturano\" (1951) di Eduardo De Filippo, in cui ebbe il ruolo di Diana, la rivale della protagonista.\nLa sua carriera prosegu\u00ec in seguito in film di genere (prevalentemente cappa e spada, polizieschi e melodrammi strappalacrime, alternati ad alcune commedie), e la sua celebrit\u00e0 rimase stabile fino alla seconda met\u00e0 degli anni sessanta.\nRitiratasi poi dal mondo dello spettacolo, visse nella campagna inglese, dedicandosi alla scrittura e alla pittura. Mor\u00ec nel 1999.\nVita privata.\nDal 1946 al 1951 fu la prima moglie dell'attore Bonar Colleano, che mor\u00ec nel 1958 in un incidente d'auto; in seguito spos\u00f2 il segretario di produzione Fulvio Vergari.\nDoppiatrici italiane.\nNel film \"Filumena Marturano\" recita con la propria voce in italiano."}
{"id": "1652499", "revid": "508156", "url": "https://it.wikipedia.org/wiki?curid=1652499", "title": "Pop barocco", "text": "Il pop barocco, dall'inglese baroque pop (anche noto come baroque rock, chamber pop, chamber rock e english baroque), \u00e8 un genere musicale che mescola il rock con elementi di musica classica, sorto a met\u00e0 degli anni sessanta.\nStoria.\nOrigini.\nLe origini esatte del pop barocco sono difficili da determinare con certezza. Nei primi anni sessanta Burt Bacharach aveva gi\u00e0 sperimentato strumentazione inusuale, come il flughelhorn (il flicorno soprano, un ottone con una timbrica a met\u00e0 tra la tromba e il corno) in alcune canzoni, tra le quali \"Walk On By\" (1963), e la tecnica di registrazione del \"wall of sound\" ideata da Phil Spector aveva fatto uso di vari strumenti, tra i quali molti associati con la musica classica.\nIl gruppo britannico The Zombies, con il singolo \"She's Not There\" (1964) \u00e8 spesso citato come uno dei primi esempi di questo stile, ma, sebbene la canzone abbia molte delle caratteristiche armoniche del baroque pop pi\u00f9 tardo, non faceva uso di strumenti classici. Ci\u00f2 fu comunque fonte di ispirazione per il musicista di New York Michael Brown nel formare il gruppo The Left Banke, il cui singolo \"Walk Away Ren\u00e9e\" (1966), che utilizzava un clavicembalo e un quartetto d'archi, \u00e8 solitamente riconosciuto come il primo singolo baroque pop.\nNel 1965 i Beatles beneficiarono della preparazione classica di George Martin, che us\u00f2 un quartetto d'archi nella produzione di \"Yesterday\" e \"Eleanor Rigby\" .Inoltre un clavicordo e un assolo di corno francese furono introdotti da McCartney nel suo brano For No One del 1966, contenuto nell'album \"Revolver\" dei Beatles.\nNel 1966 i Rolling Stones registrarono \"Lady Jane\", con Brian Jones al cembalo. Forse l'opera pi\u00f9 influente di questo stile fu l'uso di questo tipo di strumentazione da parte di Brian Wilson nell'album \"Pet Sounds\" dei Beach Boys (1966), che fu in seguito molto imitato.\nL'apice.\nIl pop barocco raggiunse un breve picco di popolarit\u00e0 nel periodo tra il 1967 e l'inizio degli anni settanta, cio\u00e8 tra il declino dell'epoca psichedelica e il sorgere del rock progressivo, che assorb\u00ec influenze classiche pi\u00f9 vaste.\nEsso \u00e8 chiaramente presente negli album \"Sgt. Pepper's Lonely Hearts Club Band\" (1967) e \"White Album\" (1968) dei Beatles, \"Days of Future Passed\" (1967) dei The Moody Blues, \"The Kinks Are the Village Green Preservation Society\" (1968) dei The Kinks e \"Odessa\" (1969) dei Bee Gees; in singoli come \"A Whiter Shade of Pale\" (1967) dei Procol Harum, con la sua introduzione bachiana, e come \"I Can't Let Maggie Go\" (1968) degli Honeybus.\nIl pop barocco oggi.\nIl baroque pop declin\u00f2 nel corso degli anni settanta, dominati dal punk e dalla musica elettronica, ma influenze del genere cominciarono successivamente a intravedersi nel lavoro di gruppi come i R.E.M..\nIl Baroque pop moderno, caratterizzato da arrangiamenti orchestrali o composizioni di stile classico, si situa in generale all'interno della musica indie, e pu\u00f2 essere visto come una reazione alle produzioni bassa fedelt\u00e0 degli anni novanta. A volte la tradizionale strumentazione del pop \u00e8 completamente eliminata.\nMolti artisti baroque pop degli ultimi due decenni possono essere classificati anche sotto diversi altri generi tra i quali indie rock, alternative rock, folk, Britpop, musica psichedelica, e dream pop.\nIl \"pop barocco\" o \"pop baroque\" \u00e8 anche una corrente d'arte contemporanea figurativa che rivisita i temi barocchi e la ritrattistica d'epoca in chiave Pop Art. Emblematici i parrucconi Pop Barocchi , ritratti di personaggi storici con immense parrucche barocche. Presentata due volte alla Biennale di Venezia , ha come Caposcuola in Italia l'artista Beatrice Feo Filangeri. L'artista britannico pop barocco Alan MacDonald crea dipinti apparentemente tradizionali che hanno una nota sovversiva in agguato sotto la superficie. Nelle sue opere dipinge ritratti nello spirito dei maestri olandesi, in cui incorpora prodotti o oggetti moderni.\nCaratteristiche.\nIl pop barocco si caratterizza per l'introduzione di elementi di musica classica all'interno della composizione e registrazione di brani rock o pop rock, ma anche un brano fatto interamente in modo da ricordare un pezzo classico. La strumentazione propria di questo stile non \u00e8 quella tradizionale del rock e comprende strumenti quali clavicembalo, oboe, violoncello, violino e corno. Lo stile ha raggiunto la sua massima popolarit\u00e0 prima dell'avvento del sintetizzatore e del campionatore, quindi nelle registrazioni si odono i suoni dei veri strumenti, normalmente suonati da professionisti convocati per esecuzioni mirate all'interno di progetti ben precisi. Il pop barocco si distingue dal rock progressivo, che utilizza anch'esso strumentazione classica, per la struttura generalmente pi\u00f9 semplice delle sue composizioni, vicina al pop tradizionale, e per il testo spesso dal contenuto pi\u00f9 mainstream, in contrasto con i testi pi\u00f9 concettuali generalmente associati al rock progressivo. Fra gli artisti correlati al pop barocco si contano The Beatles, Love, Lee Hazlewood, Van Dyke Parks, Belle and Sebastian, The Decemberists, The Divine Comedy, The Free Design, Scott Walker, Jeremy Enigk, Neutral Milk Hotel, Mercury Rev, Of Montreal, Archer Prewitt, Pernice Brothers, e i Tindersticks."}
{"id": "1652501", "revid": "594360", "url": "https://it.wikipedia.org/wiki?curid=1652501", "title": "Popera", "text": ""}
{"id": "1652503", "revid": "124958570", "url": "https://it.wikipedia.org/wiki?curid=1652503", "title": "Archaeidae", "text": "Archaeidae \u00e8 una famiglia di ragni appartenente all'infraordine Araneomorphae.\nEtimologia.\nIl nome deriva dal greco , \"arch\u00e0ios\", cio\u00e8 \"primitivo, originario, antico\", ed il suffisso \"-idae\", che designa l'appartenenza ad una famiglia.\nDescrizione.\nIl loro nome comune di \"ragni-pellicano\" \u00e8 dovuto alla loro anatomia specializzata in modo peculiare per predare: hanno evoluto cheliceri e collo allungati per afferrare velocemente le prede, di solito altri ragni.\nSono una famiglia molto antica di ragni, i cui fossili risalgono a quando il continente Gondwana era ancora unito; il genere fossile Jurarchaea ne \u00e8 la testimonianza.\nDistribuzione.\nDi questa famiglia ben 21 specie su 71 sono state rinvenute nel Madagascar, anche se non descritte ancora approfonditamente. Sono diffusi in Africa meridionale, soprattutto in Madagascar e in Australia. \nEtologia.\nIl loro cibo preferito \u00e8 costituito da altri aracnidi, che catturano in modo veramente insolito: avendo il collo molto lungo, la testa \u00e8 situata a notevole distanza dall'opistosoma e pu\u00f2 colpire la preda quasi aggirandola con i cheliceri, anch'essi notevolmente lunghi in relazione al corpo.\nQuesti ragni assassini divennero noti nel 1840 per alcuni ritrovamenti fossili all'interno di ambra in Europa e non si ebbero notizie di esemplari viventi fino al 1881. La grandezza di norma non supera i 6 millimetri.\nTassonomia.\nAttualmente, a novembre 2020, si compone di 5 generi e 90 specie viventi, e 10 generi fossili:\nGeneri fossili.\nSono attribuiti a questa famiglia un congruo numero di generi fossili:"}
{"id": "1652504", "revid": "857138", "url": "https://it.wikipedia.org/wiki?curid=1652504", "title": "Pemani", "text": "I Pemani (in latino \"Paemani\", \"Faemani\" o \"Poemani\") erano un popolo celto-germanico insediato nelle Ardenne, collegato alle trib\u00f9 belghe.\nVengono menzionati da Cesare , insieme ai Condrusi, gli Eburoni, i Ceresi, tra quelle popolazioni germaniche che, in Gallia Belgica, nel 57 a.C., si unirono con 40.000 uomini all'alleanza che si schier\u00f2 contro Cesare al comando di Galba, re dei Suessoni. \nIl formarsi della coalizione fece da preludio alla battaglia del fiume Sabis.\nCesare fornisce un elenco dettagliato dei popoli che presero parte all'alleanza, per un totale di 306.000 armati. Oltre ai 40.000 Germani erano rappresentati nell'alleanza i Bellovaci (con 60.000 armati), Suessioni (50.000 armati), Nervi (50.000), Atrebati (15.000), Ambiani (10.000), Morini (25.000), Menapi (7.000), Caleti (10.000), Veliocassi (10.000), Viromandui (10.000), Atuatuci (19.000). "}
{"id": "1652507", "revid": "31886", "url": "https://it.wikipedia.org/wiki?curid=1652507", "title": "Specie di Archaeidae", "text": "Di seguito sono descritte tutte le 70 specie della famiglia Archaeidae note al dicembre 2012.\nAfrarchaea.\n\"Afrarchaea\" \nAustrarchaea.\n\"Austrarchaea\" \nEriauchenius.\n\"Eriauchenius\" \nZephyrarchaea.\n\"Zephyrarchaea\" "}
{"id": "1652508", "revid": "3082", "url": "https://it.wikipedia.org/wiki?curid=1652508", "title": "HMS Valiant (1914)", "text": ""}
{"id": "1652509", "revid": "36426", "url": "https://it.wikipedia.org/wiki?curid=1652509", "title": "Septizodium", "text": ""}
{"id": "1652518", "revid": "1005847", "url": "https://it.wikipedia.org/wiki?curid=1652518", "title": "Giuseppe Arata", "text": ""}
{"id": "1652521", "revid": "228587", "url": "https://it.wikipedia.org/wiki?curid=1652521", "title": "Chiesa dell'Immacolata Concezione", "text": ""}
{"id": "1652524", "revid": "1776051", "url": "https://it.wikipedia.org/wiki?curid=1652524", "title": "Alessandro Arcangeli", "text": ""}
{"id": "1652525", "revid": "287204", "url": "https://it.wikipedia.org/wiki?curid=1652525", "title": "Collegiata di Santa Maria Assunta", "text": ""}
{"id": "1652527", "revid": "123434285", "url": "https://it.wikipedia.org/wiki?curid=1652527", "title": "Korg M1", "text": "La Korg M1 \u00e8 stata la prima workstation musicale di grande diffusione, prodotta dalla multinazionale giapponese Korg. \nDescrizione.\nIl suo MIDI sequencer integrato e la gamma di suoni al suo interno consentivano di ottenere arrangiamenti professionali. Ha superato nelle vendite i due prodotti concorrenti dell'epoca: la Yamaha DX7 e la Roland D-50. Comparve sul mercato tra il 1988 e il 1989 nella versione a tastiera (qui in foto). Successivamente, nel 1990, venne prodotta anche una versione a rack (M1R). La Korg M1 \u00e8 diventata la tastiera digitale pi\u00f9 venduta di tutti i tempi fino ad oggi (2008).\nAlcuni dei suoni \"di fabbrica\" di questa tastiera hanno segnato la produzione musicale dei primi anni '90. Il classico suono di pianoforte \"Piano 16\" (preset numero 01) \u00e8 diventato uno standard per le produzioni dance di quel periodo. Altri suoni caratteristici sono: il pad \"Universe\" (preset 00) o il suono \"Ooh-Aah\" (preset 04).\nIl motore di sintesi (a campioni) dell'M1 \u00e8 presente anche nelle successive tastiere della serie T prodotte dal 1990. La serie T si compone di: T3 (una M1 espansa con memoria raddoppiata e floppy disk), T2 (una T3 a 76 tasti), T1 (una T3 con tastiera pesata a 88 tasti), M1EX (una M1 con l'espansione di memoria del T3 ma senza floppy disk), M1R-EX (versione a rack dell'M1EX), T3 EX (T3 con possibilit\u00e0 di lettura di campioni da altri strumenti Korg) ed M3R (una versione a rack economica con alcuni dei suoni dell'M1 e del T3)."}
{"id": "1652528", "revid": "433605", "url": "https://it.wikipedia.org/wiki?curid=1652528", "title": "Barattano", "text": "Barattano \u00e8 una frazione del comune di Gualdo Cattaneo (PG).\nIl castello si trova a 454 ; secondo i dati del censimento Istat del 2001, gli abitanti sono 24.\nStoria.\nIl borgo venne costruito intorno al XIII secolo - ma il primo insediamento avvenne nel 68 a.C. ad opera di un nobile romano di nome Baratanus - e gli venne dato il nome di \"Villa S. Angelo in Piscina\". In seguito assunse il nome di Barattano in onore del primo fondatore. \nUno degli abitanti di Barattano, tale Filippo, nel 1261 fu capitano del popolo a Todi, quando il podest\u00e0 era Filippo degli Ugoni da Brescia.\nDopo il 1350 il castello pass\u00f2 ai Trinci di Foligno, pur mantenendo dei legami anche con Perugia: si sa che nel 1540 un barattanese contribu\u00ec ivi alla costruzione della Rocca Paolina.\nLe mura attuali risalgono al 1452.\nNel 1500 vi nacque il comandante militare Ruggero Veronici, la cui famiglia tenne il castello per diversi decenni.\nNei secoli seguenti fu sotto la giurisdizione di Todi, almeno fino al 1802, quando fu unito a Gualdo Cattaneo. Dopo un breve periodo sotto San Terenziano (dal 1815), con l'Unit\u00e0 d'Italia (1861) torn\u00f2 definitivamente sotto Gualdo.\nEconomia e manifestazioni.\nBuona parte del castello \u00e8 ora occupata da un'azienda agrituristica."}
{"id": "1652531", "revid": "838137", "url": "https://it.wikipedia.org/wiki?curid=1652531", "title": "Discografia degli Alphaville", "text": "Discografia degli Alphaville."}
{"id": "1652532", "revid": "1305772", "url": "https://it.wikipedia.org/wiki?curid=1652532", "title": "Contea di Bedford", "text": "Contea di Bedford o Bedford County \u00e8 la denominazione delle seguenti contee degli Stati Uniti:"}
{"id": "1652534", "revid": "3115", "url": "https://it.wikipedia.org/wiki?curid=1652534", "title": "Enrico La Loggia (1872-1960)", "text": "Fu Deputato del Regno d'Italia.\nBiografia.\nFiglio di Giuseppe e di Margherita Trolli.\nProveniente da una famiglia di proprietari terrieri ma, anche, di uomini impegnati nel sociale. Il padre Giuseppe era stato garibaldino e lo zio Gaetano, grande studioso di psichiatria e fondatore degli ospedali psichiatrici di Roma e di Palermo, era stato ministro con Garibaldi e luogotenente dello stesso in Sicilia. Spos\u00f2 Provvidenza Coniglio, figlia del noto avvocato agrigentino Vincenzo Coniglio e dal matrimonio nacquero tre figli: Vincenzo, Giuseppe e Mario. \nIl figlio, Giuseppe La Loggia, fu presidente della Regione siciliana dal 1956 al 1958 ed il nipote Enrico, ex Ministro di Forza Italia, fu presidente regionale della Federazione regionale delle cooperative. \nSi laure\u00f2 in Giurisprudenza a Palermo nel 1891 col massimo dei punti e la lode, discutendo una tesi sulla \"Teoria della popolazione\" che gli fece incassare gli elogi dell'economista Maffeo Pantaleoni. Fu infatti la tesi rimessa a quest'ultimo che la fece pubblicare nel Giornale degli Economisti e ristampare poi a Bologna (Ed. Fava e Garagnani). Agli inizi del 1900 fu assunto come redattore capo in un quotidiano di Palermo, \"Il Siciliano\", dove inizi\u00f2 la sua attivit\u00e0 pubblicistica. Continu\u00f2 in questa, collaborando anche con \"Il Giornale degli Economisti\" e con la \"Rivista di Politica e Scienze Sociali\", diretta da Napoleone Colajanni, dove scrisse articoli critici sul sistema dottrinario socialista totalitario che molto appassionarono Luigi Pirandello.\nIdeologia politica.\nEnrico La Loggia, nei suoi scritti, elaborava un'idea moderna di socialismo, vale a dire un socialismo liberale e individualista, da concretizzarsi in istituti giuridico-sociali quali la cooperazione assistita pubblicisticamente, la piccola propriet\u00e0 contadina, l'industrialismo artigianale, i borghi rurali autosufficienti e, soprattutto, un solido ordinamento democratico.\nTemi estremamente delicati che lo porranno all'attenzione dell'opinione pubblica regionale e che tuttavia non lo distolsero da quell'attivit\u00e0 scientifica e professionale.\nMassone, n. di matricola 11.752, il 15.3.1898 fu elevato al grado di Maestro nella loggia \"Tre Giganti\" di Agrigento, del Grande Oriente d'Italia.\nAttivit\u00e0 politica.\nNel 1913, candidato alla Camera dei deputati nel collegio di Licata per il Movimento cooperativo, non riusc\u00ec ad essere eletto per pochi voti.\nLeader del \"Partito socialista riformista\", La Loggia si schier\u00f2 nel 1914 a favore dell'intervento a fianco dei paesi dell'Intesa contro gli imperi centrali, giudicando che la guerra con la sconfitta dell'Austria-Ungheria avrebbe completato l'architettura risorgimentale.\nCambiate le regole elettorali, con l'introduzione del sistema proporzionale, Enrico La Loggia venne eletto nel 1919 deputato alla Camera della circoscrizione di Agrigento.\nLa sua presenza in Parlamento, fu molto vivace. Non solo diviene relatore d'importanti proposte di legge, fra l'altro la riforma del codice civile, ma \u00e8 anche animatore di progetti che concretizza in proposte di legge come la riforma agraria o l'importante testo sulla regionalizzazione delle opere pubbliche in Sicilia. Proprio quest'ultimo testo pu\u00f2 essere considerato, in nuce, un primo tentativo di riproporre un sistema di autonomia per la Sicilia.\nNel 1921, dopo lo scioglimento della Camera dei deputati, \u00e8 rieletto deputato e viene gratificato con l'ingresso nel governo Facta come sottosegretario di Stato alle Finanze. \u00c8 di questo periodo la presentazione di una proposta di legge, con l'adesione di 36 deputati siciliani, dove si chiedeva l'istituzione di un Commissariato per le Opere Pubbliche in Sicilia. Quattro anni dopo la stessa proposta fu rispolverata dal Regime, che aveva per\u00f2 mutato la dizione di Commissariato in Provveditorato e abolito l'intangibilit\u00e0 dei fondi, facendone cos\u00ec un puro organo burocratico.\nStrenuo oppositore del regime fascista, nonostante le \"violenze inaudite e\u2026 i brogli\", cos\u00ec denuncia La Loggia, nel 1924 viene rieletto ancora una volta alla Camera.\nNel 1925, ritenutosi ingiuriato da alcune frasi del gerarca Achille Starace, lo sfida a duello. Un duello che si trasforma in beffa. Il giovane Starace non si presenta all'appuntamento e gli manda a dire, tramite i propri avvocati, che non intendeva toccare l'onorabilit\u00e0 di La Loggia \u00abma il suo contegno nei riguardi del regime\u00bb.\n\u00abSe la fece sotto\u00bb, concludeva La Loggia ogni volta che raccontava quella storia. In seguito a questo episodio, nello stesso anno, viene dichiarato decaduto. Fu sorvegliato speciale durante tutta la durata del regime, periodo in cui torn\u00f2 alla professione di avvocato. Il fascismo, infatti, gli mise alle calcagna due agenti in borghese per circa venti anni. Si racconta che, quando La Loggia entrava in un bar, non ordinava mai un caff\u00e8 ma tre. \u00abPagati - spiegava - per due signori che verranno dopo\u00bb.\nL'Articolo 38 dello Statuto.\nGli anni che vanno dal 1925 fino allo sbarco degli Alleati in Sicilia, vedono La Loggia chiudersi nel proprio studio agrigentino, con brevi puntate a Palermo, esercitando la professione di avvocato e dedicandosi agli studi giuridici.\nPoi, nel 1943 si stabilisce definitivamente a Palermo. Nonostante i pressanti inviti non volle, per\u00f2, far parte del CLN siciliano; voleva dare il suo contributo da studioso e da politico esperiente.\nFece poi parte della Consulta regionale siciliana, nata nel dicembre 1944, e della Commissione per l'elaborazione dello Statuto, istituita il 1\u00ba settembre 1945 in seno alla Consulta.\nFautore dell'Autonomia speciale, egli \u00e8 uno dei protagonisti della stesura dello Statuto speciale della Sicilia che porta la sua impronta personale soprattutto nella redazione del famoso articolo 38\u00a0\u2013 quello che impegna lo Stato a versare una somma alla Regione a titolo di solidariet\u00e0 nazionale\u00a0\u2013 e che d\u00e0, alla carta fondamentale siciliana, una funzione riparatoria nei confronti dello Stato unitario.\nGli ultimi anni.\nGli ultimi anni lo videro impegnato come vice presidente della Cassa Centrale di Risparmio Vittorio Emanuele. Sino alla fine seppe tenere banco, temuto e rispettato com'era, seduto dietro la scrivania dell'ufficio studi della Cassa di Risparmio. L\u00ec lo incontr\u00f2 nel 1958 Indro Montanelli, che concluse il suo \u201cIncontro\u201d con queste parole: \u00abLo guardo di nuovo: \u00e8 proprio un gran vecchio. Lo dicono duro, parziale, incapace di compromessi, passionale, ingiusto, violento. Ma un gran vecchio. Uno degli ultimi grandi vecchi che sanno volere quello che vogliono e vivere, a quell'et\u00e0, come se non dovessero morire mai\u00bb."}
{"id": "1652535", "revid": "1305772", "url": "https://it.wikipedia.org/wiki?curid=1652535", "title": "Contea di Claiborne", "text": "Contea di Claiborne o Claiborne County \u00e8 la denominazione delle seguenti contee degli Stati Uniti:"}
{"id": "1652536", "revid": "1305772", "url": "https://it.wikipedia.org/wiki?curid=1652536", "title": "Contea di Crockett", "text": "Contea di Crockett o Crockett County \u00e8 la denominazione delle seguenti contee degli Stati Uniti:"}
{"id": "1652537", "revid": "1272592", "url": "https://it.wikipedia.org/wiki?curid=1652537", "title": "Puncetto", "text": "Il puncetto \u00e8 un pizzo ad ago tipico dell'alta Valsesia la cui arte \u00e8 stata inventata dalle donne valsesiane di un tempo. Il nome viene dal diminutivo della voce dialettale \"punc\" che vuol dire \"punto\" da cui \"piccolo punto\".\nCaratteristiche e utilizzo.\nIl puncetto si realizza utilizzando solo ago e filo, unendo tra di loro migliaia di piccoli nodi senza mai girare il lavoro. Esso \u00e8 caratterizzato dalla geometricit\u00e0 dei suoi schemi e dalla bellezza delle sue simmetrie. Per secoli, tale pizzo \u00e8 stato applicato - con una tecnica tramandata di generazione in generazione solo verbalmente, perlopi\u00f9 all'interno delle mura domestiche - per ornare vari tessuti quali tovagliette, centrini, fazzoletti, lenzuola, tende, biancheria e, soprattutto, in passato ha arricchito paramenti sacri e tradizionali costumi Walser, tipici valsesiani.\nLe origini.\nAncora oggi sono in corso degli studi per comprendere meglio le origini precise del puncetto la cui diffusione, comunque, \u00e8 storicamente concentrata nell'alta Valsesia.\nVi \u00e8 da dire che sicuramente le origini di questo pizzo sono remote, basti pensare che il pi\u00f9 antico documento rinvenuto che testimonia l'esistenza del puncetto valsesiano risale al tardo XVII secolo; in particolare, si fa riferimento a un atto notarile, datato 1685, che certificava l'ornatura di un grande fazzoletto bianco avvenuta, appunto, tramite la tecnica del \u201cponchietto\u201d.\nLa diffusione.\nL'arte per realizzare il puncetto si \u00e8 diffusa nell'alta Valsesia e, in particolare, nella Valle Vogna, Val Mastellone e nelle zone di Riva Valdobbia, Fobello, Varallo, Carcoforo e Cervatto.\nNonostante i primi tentativi, nell'ottocento, di commercializzare tali pizzi, in realt\u00e0 l'arte per realizzare tale pizzo non \u00e8 mai stata esportata al di fuori del suddetto territorio e, pertanto, \u00e8 sempre rimasta sconosciuta perfino alle valli confinanti, ad eccezione di Campello Monti, piccolo borgo della Valle Strona fondato da valsesiani. Sul finire del XIX secolo, il puncetto assume una certa notoriet\u00e0 internazionale grazie alla Regina Margherita di Savoia (che lo imporr\u00e0 a corte anche grazie alla Marchesa D'adda) e alla presenza di viaggiatori inglesi pionieri dell'alpinismo.\nViste le suddette circostanze, per evitare che con il passare del tempo l'arte del puncetto andasse a scomparire alcuni amministratori locali hanno promosso l'istituzioni di apposite \"Scuole di Puncetto Valsesiano\" al cui interno possono insegnare solo alcune maestre iscritte presso un apposito albo.\nParallelamente \u00e8 stato registrato il marchio del \"Puncetto Valsesiano\" e creato il Certificato di Garanzia per quei lavori eseguiti secondo la tradizione."}
{"id": "1652539", "revid": "599013", "url": "https://it.wikipedia.org/wiki?curid=1652539", "title": "Aldo Baito", "text": "Professionista tra il 1946 ed il 1951, vinse una tappa al Giro d'Italia 1946.\nCarriera.\nDa dilettante vinse i campionati italiani nel 1944.\nLe uniche vittorie da professionista furono una tappa al Giro d'Italia 1946, che chiuse all'undicesimo posto finale, e una tappa alla Monaco-Parigi nel 1946. Fra i piazzamenti di rilievo sono da segnalare il quinto e sesto posto al Giro di Lombardia nel 1945 e nel 1946.."}
{"id": "1652540", "revid": "1305772", "url": "https://it.wikipedia.org/wiki?curid=1652540", "title": "Contea di Davidson", "text": "Contea di Davidson o Davidson County \u00e8 la denominazione delle seguenti contee degli Stati Uniti:"}
{"id": "1652541", "revid": "33277", "url": "https://it.wikipedia.org/wiki?curid=1652541", "title": "Congregazione dei Missionari di Mariannhill", "text": ""}
{"id": "1652542", "revid": "1305772", "url": "https://it.wikipedia.org/wiki?curid=1652542", "title": "Contea di Decatur", "text": "Contea di Decatur o Decatur County \u00e8 la denominazione delle seguenti contee degli Stati Uniti:"}
{"id": "1652546", "revid": "1305772", "url": "https://it.wikipedia.org/wiki?curid=1652546", "title": "Contea di Gibson", "text": "Contea di Gibson (in inglese Gibson County) \u00e8 la denominazione delle seguenti contee degli Stati Uniti:"}
{"id": "1652547", "revid": "1305772", "url": "https://it.wikipedia.org/wiki?curid=1652547", "title": "Contea di Giles", "text": "Contea di Giles o Giles County \u00e8 la denominazione delle seguenti contee degli Stati Uniti:"}
{"id": "1652548", "revid": "1573940", "url": "https://it.wikipedia.org/wiki?curid=1652548", "title": "Microcebus", "text": "Microcebus \u00e8 un genere di lemuri appartenente alla famiglia Cheirogaleidae.\nCome tutti i lemuri, il genere \u00e8 endemico del Madagascar, dove le varie specie preferiscono gli ambienti forestali o montani.\nGli esponenti del genere hanno dimensioni minute (a \"Microcebus\" \u00e8 ascritto anche il microcebo pigmeo, il pi\u00f9 piccolo primate del mondo), grandi occhi ed orecchie ellittiche, muso corto e appuntito, aspetto paffuto con zampe corte e grandi mani dai polpastrelli arrotondati.\nL'aspetto ed i movimenti simili a quelli di alcune specie di topi hanno fatto s\u00ec che questi animali vengano chiamati anche lemuri-topo: pi\u00f9 che altro, i microcebi sono paragonabili ai nostri ghiri, poich\u00e9 come loro passano il giorno a riposare in nidi rotondi costruiti con foglie e rami, mentre di notte escono alla ricerca di frutti, linfa o insetti.\nDurante i periodi di siccit\u00e0 tendono a cadere in letargo, utilizzando per il sostentamento le riserve di grasso che accumulano sulle zampe posteriori e sulla coda (alla radice della stessa o nella sua parte pi\u00f9 larga).\nLe specie di microcebo costituiscono un caso di specie criptiche. Sono veramente difficili da distinguere tra loro semplicemente dal punto di vista morfologico, la loro diversit\u00e0 invece si riscontra a livello genetico o per la divergenza nella loro voce o richiamo.\nSistematica.\nNel giro di 16 anni (1998/2014) il numero di ascritti al genere \u00e8 passato da 8 a 21 specie.\nAl 31/12/2014 il genere comprende le seguenti specie:"}
{"id": "1652549", "revid": "1305772", "url": "https://it.wikipedia.org/wiki?curid=1652549", "title": "Contea di Hardeman", "text": "Contea di Hardeman o Hardeman County \u00e8 la denominazione delle seguenti contee degli Stati Uniti:"}
{"id": "1652551", "revid": "1305772", "url": "https://it.wikipedia.org/wiki?curid=1652551", "title": "Contea di Haywood", "text": "Contea di Haywood o Haywood County \u00e8 la denominazione delle seguenti contee degli Stati Uniti:"}
{"id": "1652553", "revid": "1290027", "url": "https://it.wikipedia.org/wiki?curid=1652553", "title": "Erimante", "text": "Erimante \u00e8 il nome di due personaggi della mitologia greca che combatterono nella guerra di Troia, entrambi raccontati nel Libro XVI dell'Iliade di Omero.\nIl mito.\nSotto tale nome troviamo due guerrieri, entrambi schierati nell'esercito troiano, uccisi a poca distanza l'uno dall'altro durante il contrattacco degli achei guidato da Patroclo sotto le mentite spoglie di Achille:"}
{"id": "1652555", "revid": "599013", "url": "https://it.wikipedia.org/wiki?curid=1652555", "title": "Esiete", "text": ""}
{"id": "1652556", "revid": "1234826", "url": "https://it.wikipedia.org/wiki?curid=1652556", "title": "Marina (One Piece)", "text": "La \u00e8 un'organizzazione presente nel manga \"One Piece\" di Eiichir\u014d Oda nonch\u00e9 nelle opere da esso derivate.\nOrgano militare sotto il diretto controllo del Governo mondiale, ha il compito di mantenere la pace e l'ordine nei mari del mondo di \"One Piece\" contrastando la pirateria e tra i suoi compiti c'\u00e8 anche quello di emettere le taglie sulla testa dei ricercati; in questo frangente si pu\u00f2 sottolineare come la Marina accetti l'esistenza dei cacciatori di taglie, poich\u00e9 rendono pi\u00f9 facile il suo lavoro, ma la maggior parte delle volte si occupa personalmente dell'arresto dei ricercati. I criminali che vengono arrestati vengono mandati in prigione o giustiziati, a discrezione della Marina stessa.\nIl perseguimento della giustizia e il mantenimento della pace sono dogmi fondamentali nella dottrina della Marina, al punto che la parola \u00e8 ricamata sulla giacca dell'uniforme di tutti gli ufficiali; vi sono tuttavia visioni contrastanti su come essa debba essere applicata: mentre la maggior parte dei marine segue la cosiddetta , che prevede l'utilizzo indiscriminato di ogni mezzo per il mantenimento dell'ordine compreso il sacrificio dei civili, vi sono alcuni membri che si identificano invece con la , tendendo a giudicare la gravit\u00e0 o l'effettiva colpevolezza del ricercato in base alle circostanze e sempre tutelando la popolazione, o nella , che si limita a rispettare le direttive ricevute.\nL'organizzazione della Marina \u00e8 strettamente gerarchica e al suo vertice, in qualit\u00e0 di comandante supremo, vi \u00e8 il , che prende ordini solo dal Governo mondiale e comanda tutti i membri dell'organizzazione; subito sotto a questo vi \u00e8 il rango di , ricoperto da tre persone: gli ammiragli sono considerati universalmente l'arma pi\u00f9 forte a disposizione del quartier generale e uno dei tre grandi poteri che equilibrano il mondo di \"One Piece\", venendo chiamati a intervenire solamente in casi di assoluta importanza. In ordine decrescente i rimanenti gradi sono: viceammiraglio, contrammiraglio, commodoro, capitano di vascello, capitano di fregata, capitano di corvetta, tenente di vascello, sottotenente di vascello, guardiamarina, maresciallo, sergente maggiore, sergente, caporale, primo e secondo ufficiale, recluta e ragazzo di servizio. La Marina ha anche una propria divisa che si differenzia a seconda dei gradi ricoperti dai suoi componenti: i marinai indossano una divisa costituita da pantaloni blu e una leggera giacca bianca, mentre gli ufficiali non hanno una divisa particolare ma indossano tutti un cappotto bianco e il grado che ricoprono \u00e8 identificato dalle spalline. Moltissimi marine portano inoltre un berretto bianco.\nGrand'ammiraglio.\nSengoku.\n \u00e8 inizialmente il grand'ammiraglio della Marina, ma dopo la battaglia di Marineford si dimette dal suo incarico, rimanendo nell'organizzazione come ispettore generale per addestrare le nuove reclute. Nella seconda parte della storia, ha 79 anni. Sengoku appare quasi sempre serio e tranquillo, nonch\u00e9 estremamente fedele al Governo mondiale. Non d\u00e0 molto credito ai pirati e ai membri della Flotta dei Sette. Segue il concetto della giustizia neutrale. Grazie alla sua posizione all'interno della Marina \u00e8 venuto a conoscenza di molti segreti del Governo, come la verit\u00e0 dietro l'annientamento di Ohara e il segreto della D.. Sengoku ha ingerito il frutto Zoo Zoo mitologico : ci\u00f2 gli consente di trasformarsi in un gigantesco buddha dorato con una forza spaventosa e in grado di creare devastanti onde d'urto dal palmo della mano. Per via dei suoi poteri \u00e8 noto come , \"Il misericordioso\" nell'edizione italiana dell'anime; inoltre, data la sua grande intelligenza tattica nelle battaglie, \u00e8 chiamato da molti , e possiede tutti e tre i tipi di Ambizione.\nAssieme a Monkey D. Garp, fu uno dei protagonisti della lotta ai pirati ai tempi di Gol D. Roger e Barbabianca. Ventinove anni prima dell'inizio della narrazione, s'imbatt\u00e9 nel giovane Donquijote Rosinante e lo prese sotto la sua ala, affezionandoglisi sempre pi\u00f9 nel corso degli anni, fino al punto da considerarlo un figlio: a dimostrazione di ci\u00f2, anni dopo, Sengoku rimarr\u00e0 devastato dalla notizia della sua morte, per mano del fratello stesso di Rosinante, Donquijote Do Flamingo. Dopo la sconfitta di Crocodile presiede la riunione per decidere il suo successore. A Marineford coordina le forze della marina contro la flotta di Barbabianca, rivelando anche le ascendenze di Monkey D. Rufy e Portuguese D. Ace: dopo che questi viene ucciso da Akainu impedisce a Garp, furibondo per la morte del nipote adottivo, di aggredire l'ammiraglio. Dopo l'arrivo di Marshall D. Teach, il quale uccide Barbabianca rubandogli il potere del Frutto, prova a contrastarlo per poi porre fine alla guerra su richiesta di Shanks, giunto nel mentre. Venuto a conoscenza dell'evasione da Impel Down causata da Teach e dell'intenzione del Governo di insabbiare la faccenda si dimette dal suo incarico suggerendo come successore Aokiji, che per\u00f2 viene rifiutato in favore di Akainu, per assumere il ruolo di ispettore generale della marina: in queste vesti si dirige, due anni dopo, a Dressrosa, per indagare sui fatti avvenuti a seguito della sconfitta di Do Flamingo; qui ha un colloquio con Trafalgar Law, dove gli spiega le motivazioni che hanno spinto Rosinante a prendersi cura di lui. \u00c8 doppiato in giapponese da Takk\u014d Ishimori e T\u014dru \u014ckawa (ep. 703+) e in italiano da Paolo De Santis.\nAkainu.\n, il cui vero nome \u00e8 , \u00e8 inizialmente uno dei tre ammiragli della Marina e in seguito grand'ammiraglio al posto di Sengoku. Freddo, impassibile, autoritario e spietato, nutre un odio viscerale verso i pirati e gli altri criminali ed \u00e8 colui che incarna maggiormente i principi della giustizia assoluta. La sua fedelt\u00e0 non sembra essere rivolta al Governo in s\u00e9 ma alla Marina e al suo ideale di giustizia, infuriandosi quando viene a sapere che persino i Cinque Astri di Saggezza sono stati manipolati da Donquijote Do Flamingo attraverso gli ordini dei Draghi Celesti, verso i quali non sembra nutrire un particolare rispetto. Ha mangiato il frutto Rogia , che lo rende in grado di trasformare il proprio corpo in magma incandescente. Il suo volto \u00e8 modellato su quello dell'attore giapponese Bunta Sugawara.\nIn passato fu uno dei cinque viceammiragli incaricati del Buster Call a Ohara: qui d\u00e0 ordine di far fuoco sulla nave che trasportava i civili per evitare la fuga di potenziali archeologi imbarcatisi clandestinamente. Anni dopo, divenuto ammiraglio, partecipa alla battaglia di Marineford dove affronta personalmente Barbabianca, ferendolo gravemente, e dove \u00e8 il responsabile della morte di Ace, sacrificatosi per salvare il fratello Rufy. Tenta poi di eliminare anche quest'ultimo, ma viene bloccato dai capitani di Barbabianca e da vari alleati di Rufy, tra i quali Jinbe, Crocodile ed Emporio Ivankov. Quando Kobi inizia a richiedere la cessazione del conflitto frapponendosi tra i pirati in fuga e Akainu questi tenta di ucciderlo ma viene fermato da Shanks. Dopo le dimissioni di Sengoku il Governo nomina Akainu nuovo grand'ammiraglio ma Aokiji, prima scelta di Sengoku, si oppone: il conflitto tra i due si risolve in un combattimento su Punk Hazard dal quale Akainu ne esce vincitore, mentre Aokiji lascia la marina. Due anni dopo, Akainu invia Fujitora a Dressrosa per indagare sulle presunte dimissioni di Do Flamingo della Flotta dei Sette: dopo che questi viene sconfitto da Rufy e Law si infuria sia con gli Astri di Saggezza, colpevoli di essere stati manipolati da Do Flamingo attraverso i Nobili mondiali per diffondere la notizia del suo falso abbandono, che con Fujitora, che ha rivelato le colpe del Governo in mondovisione rifiutandosi di insabbiare tutta la faccenda. \u00c8 doppiato da Fumihiko Tachiki e in italiano da Alessandro Maria D'Errico.\nAmmiraglio.\nAokiji.\n, il cui vero nome \u00e8 , \u00e8 inizialmente un ammiraglio, ma dopo la nomina di Akainu a grand'ammiraglio lascia la Marina. \u00c8 un uomo molto pigro e assume sempre un atteggiamento rilassato indipendentemente dalla situazione in cui si trova. \u00c8 un seguace della giustizia morale: in particolare, memore della distruzione di Ohara, sostiene che si possa seguire la giustizia e applicarla senza creare vittime innocenti. Aokiji ha mangiato il frutto Rogia , che lo rende un uomo di ghiaccio. \u00c8 in grado di trasformare istantaneamente l'avversario in ghiaccio, oltre a poter congelare vastissimi tratti di mare. Il suo volto \u00e8 ispirato a quello dell'attore giapponese Y\u016bsaku Matsuda.\nDa viceammiraglio prese parte al Buster call di Ohara, dove uccise il disertore Hagwor D. Sauro: essendo questi morto per proteggere la piccola Nico Robin Kuzan le permise di fuggire sebbene fosse anch'essa in grado di leggere i Poignee Griffe, continuando per\u00f2 a tenerla d'occhio nel corso del tempo. Venti anni dopo intercetta la ciurma di Cappello di paglia in viaggio verso Water Seven, mettendoli in guardia dal passato di Robin, unitasi a loro nel frattempo. Nonostante neutralizzi facilmente quattro dei sette membri dell'equipaggio li lascia fuggire, come ringraziamento per aver sconfitto Crocodile ad Alabasta. Partecipa alla guerra di Marineford, durante la quale affronta direttamente Barbabianca senza per\u00f2 sortire risultati, per poi neutralizzare Jaws. Dopo le dimissioni di Sengoku da grand'ammiraglio questi fa il nome di Aokiji come suo sostituto, ma il governo gli preferisce Akainu: non volendo sottostare al suo rivale Aokiji lo sfida a duello, uscendone sconfitto. A seguito di ci\u00f2 abbandona la marina, alleandosi con la ciurma di Barbanera. \u00c8 doppiato da Takehito Koyasu e in italiano da Marco Balzarotti (ep. 226-228, 458+) e Giorgio Bonino (ep. 276-315).\nKizaru.\n, il cui vero nome \u00e8 , \u00e8 un ammiraglio della Marina. Appare come un uomo sbadato, assente e smemorato. Solitamente parla in maniera molto calma e composta e non si scompone mai, neanche di fronte a situazioni problematiche, nelle quali spesso finge paura o stupore in modo sarcastico. Kizaru basa la sua condotta sulla cosiddetta giustizia vaga: non sembra provare piet\u00e0 per i criminali, ma non arriva a coinvolgere innocenti e a colpire i suoi uomini per loro eventuali esitazioni. Kizaru ha mangiato il frutto Rogia , che gli consente di diventare un uomo di luce. Come tutti i possessori di un frutto Rogia pu\u00f2 diventare intangibile a suo piacimento poich\u00e9 il suo corpo \u00e8 interamente formato da fotoni che possono ricongiungersi se il corpo viene danneggiato; \u00e8 inoltre in grado di lanciare raggi di luce simili a laser nonch\u00e9 di colpire l'avversario e muoversi alla velocit\u00e0 della luce. I suoi poteri sono stati oggetto di studio da parte del dottor Vegapunk e infatti, nei Pacifista, \u00e8 stato ricreato il laser che utilizza anche lui. Il suo volto \u00e8 ispirato a quello dell'attore giapponese Kunie Tanaka.\nDopo che Rufy attacca il Nobile mondiale Charloss, Kizaru viene inviato all'arcipelago Sabaody per catturarlo: qui, dopo aver sconfitto facilmente le supernove Urouge, Basil Hawkins, Scratchman Apoo e X Drake, attacca la ciurma di Cappello di paglia venendo per\u00f2 fermato da Silvers Rayleigh e da Orso Bartholomew, che spedisce i pirati in varie parti del mondo. Durante la battaglia di Marineford affronta Marco, riuscendo a ferirlo dopo che questi viene ammanettato con dell'agalmatolite; tenta poi di impedire la fuga di Rufy e Law ma viene interrotto da Benn Beckman, giunto a Marineford assieme a Shanks, e da Sengoku, che pone fine al conflitto. \u00c8 doppiato da Unsh\u014d Ishizuka e Ry\u014dtar\u014d Okiayu (ep. 881+) e in italiano da Sergio Roman\u00f2.\nFujitora.\n, il cui vero nome \u00e8 , \u00e8 un ammiraglio della Marina, reclutato tramite una selezione mondiale insieme col parigrado Ryokugyu dopo la nomina di Akainu a grand'ammiraglio e le dimissioni di Aokiji. Sulla fronte ha una cicatrice a forma di croce che si estende sugli occhi: si \u00e8, infatti, accecato da solo per non vedere gli orrori e le bruttezze del mondo e, per via di questo handicap, cammina con l'aiuto di uno \"shirasaya\", un bastone che nasconde al suo interno una katana che utilizza in combattimento. Fujitora rifiuta e critica il dogma della giustizia assoluta propugnato dalla Marina; al contrario sembra perseguire, come Aokiji prima di lui, gli ideali della giustizia morale. Odia profondamente la Flotta dei Sette, tanto da prefiggersi come scopo principale proprio la sua abolizione. Ha mangiato il frutto Paramisha che lo rende capace di controllare la forza di gravit\u00e0, divenendo in grado di far levitare persone e oggetti o schiacciarle al suolo creando enormi voragini, nonch\u00e9 di provocare la caduta di meteoriti; Fujitora \u00e8 in grado di utilizzare i suoi poteri attraverso l'uso della katana e ha dimostrato anche di poter invertire la gravit\u00e0 per creare una barriera circolare intorno a lui in grado di respingere gli attacchi. Per il suo aspetto Oda ha preso spunto dall'attore Shintaro Katsu.\nViene inviato da Akainu a Dressrosa per risolvere la questione dell'alleanza tra Rufy e Trafalgar Law. Inizialmente alleatosi con Do Flamingo nonostante la sua avversione alla Flotta dei sette, affronta assieme a lui Law riuscendo a neutralizzarlo, ma questi riesce a fuggire grazie ai suoi poteri. Dopo l'inizio degli scontri affronta Sabo ma, disgustato dalla condotta di Do Flamingo nei confronti del suo paese, si allea temporaneamente con i pirati di Cappello di paglia per salvare gli abitanti dell'isola. Dopo la sconfitta del membro della flotta per mano di Rufy si scusa con re Riku in nome del Governo per aver permesso a Do Flamingo di agire indisturbato: a seguito di questa azione Akainu, infuriato, gli ordina di prendere le teste di Rufy e Law ma Fujitora, colpito dall'onest\u00e0 del primo, permette loro di fuggire. Direttosi a Marijoa affronta assieme a Ryokugyu i comandanti dell'armata rivoluzionaria. \u00c8 doppiato da Ikuya Sawaki.\nRyokugyu.\n \u00e8 uno dei tre ammiragli in carica nella seconda parte della storia e, come il parigrado Fujitora, \u00e8 stato reclutato mediante una leva militare mondiale. Di lui non si sa ancora nulla, se non che appaia come una persona alquanto ilare e sprezzante delle regole e che \u00e8 a digiuno da ben tre anni, poich\u00e9 considera l'atto di mangiare una seccatura a meno che non lo imbocchi una bella ragazza. In occasione del Reverie viene inviato a Marijoa, dove discute dell'ultima invenzione del dottor Vegapunk con Fujitora, affrontando poi, insieme a quest'ultimo, i comandanti dell'armata rivoluzionaria, recatisi l\u00ec per liberare Orso Bartholomew dai Nobili mondiali. \u00c8 doppiato da Keiji Fujiwara.\nViceammiraglio.\nMonkey D. Garp.\n \u00e8 un viceammiraglio della Marina. \u00c8 il nonno di Monkey D. Rufy e il padre del rivoluzionario Monkey D. Dragon. Nonostante la sua indubbia lealt\u00e0 all'organizzazione, non persegue alcun ideale specifico di giustizia. Soprannominato a causa della leggendaria potenza dei suoi colpi, Garp era uno dei pochi a poter competere col Re dei pirati Gol D. Roger ed \u00e8 pertanto considerato uno dei membri pi\u00f9 rinomati e temuti della Marina. Le sue azioni eroiche e la sua fama gli avrebbero permesso di diventare ammiraglio, ma egli ha sempre rifiutato tale promozione poich\u00e9 ricoprire tale grado avrebbe limitato molto la sua libert\u00e0 di azione e lo avrebbe messo sotto il diretto controllo dei Nobili mondiali: infatti, malgrado sia indubbiamente fedele al Governo mondiale, Garp ha una pessima opinione dei Draghi Celesti e, complice anche il suo carattere impulsivo, irruente e sbadato, non teme di insultare loro o qualunque altro regnante a suo dire inadatto. Sebbene sia ormai anziano \u00e8 ancora dotato di una forza fisica fuori dal comune, tanto che pu\u00f2 lanciare le palle di cannone a una velocit\u00e0 e a una potenza superiore a quelle di un cannone normale. \nEntrato nella marina da giovane, divenuto viceammiraglio affront\u00f2 e sconfisse i famigerati pirati Rocks assieme al giovane pirata Gol D. Roger: a seguito di questa vittoria si guadagn\u00f2 l'appellativo di mentre lo stesso Roger, futuro Re dei pirati, divenne uno dei suoi pi\u00f9 grandi avversari. Dopo che questi si consegn\u00f2 alla Marina chiese al vecchio amico e rivale di prendersi cura di suo figlio Ace: Garp lo affid\u00f2 quindi a Curly Dadan assieme al nipote Rufy sperando di addestrarli come marine, ma i due decisero di diventare pirati. Anni dopo Garp incontra Kobi ed Hermeppo, due giovani reclute, decidendo di prenderli sotto la propria ala e di addestrarli personalmente: assieme a loro fa visita a Rufy dopo i fatti di Enies Lobby, rivelandogli l'identit\u00e0 di suo padre ma lasciando fuggire lui e la sua ciurma. Dopo la cattura di Ace non pu\u00f2 impedire la sua condanna, ma si lascia mettere al tappeto da Rufy quando questi giunge per salvare il fratello; inoltre, dopo la morte di Ace per mano di Akainu, Sengoku \u00e8 costretto a trattenere Garp per impedirgli di aggredire l'ammiraglio. A seguito della battaglia Garp si dimette dal suo ruolo, restando comunque nella marina per addestrare le reclute e mantenendo il suo titolo di viceammiraglio: in queste vesti fa parte della scorta che accompagna Nettuno e i suoi figli al Reverie. \u00c8 doppiato da Hiroshi Naka e in italiano da Pietro Ubaldi (ep. 68-69) e Stefano Albertini (ep. 313+).\nSmoker.\n \u00e8 inizialmente il capitano di vascello dislocato a Rogue Town. In seguito il Governo mondiale lo promuove a commodoro, attribuendogli il merito della sconfitta di Crocodile. Quando ricompare nel Nuovo Mondo due anni dopo la battaglia di Marineford, \u00e8 stato promosso a viceammiraglio e dislocato al G-5. Soprannominato , Smoker \u00e8 un marine tenace e sicuro di s\u00e9, dal carattere chiuso e burbero. Possiede una sua personale morale: in virt\u00f9 di questa non ama prendersi meriti che non gli spettano e cerca in ogni modo di non coinvolgere innocenti nella sua lotta contro i pirati. Il suo carattere, assieme ai suoi personali principi morali, lo rendono inviso a molti, anche fra i suoi superiori. Smoker ha mangiato il frutto Rogia , che gli permette di trasformare il suo corpo in fumo e di manipolarlo come meglio ritiene. Porta sempre con s\u00e9 un \"jitte\" costituito sulla punta da agalmatolite, in modo tale da indebolire i pirati che posseggono poteri derivati da un frutto del diavolo.\nStanziato a Rogue Town assieme alla subalterna Tashigi per impedire ai pirati del mare Orientale di entrare nella Rotta Maggiore, qui si imbatte in Monkey D. Rufy e nella sua ciurma: nonostante con i suoi poteri riesca a mettere all'angolo il giovane pirata, questi riesce a fuggire grazie all'intervento di Dragon. Smoker chiede quindi al governo il permesso di poter entrare nella Rotta per dargli la caccia: giunto ad Alabasta, dopo aver inizialmente provato a catturare nuovamente Rufy si unisce a lui contro Crocodile: dopo che questi viene sconfitto dal ragazzo Smoker lo arresta, lasciando fuggire Rufy come ringraziamento. La faccenda viene tuttavia insabbiata dal Governo e Smoker, nonostante le sue proteste, viene promosso per aver catturato Crocodile. Durante la battaglia di Marineford prova a impedire a Rufy di giungere al patibolo, venendo per\u00f2 bloccato da Boa Hancock. Due anni dopo, quando Rufy giunge a Pink Hazard, Smoker lo intercetta per poi allearsi nuovamente con lui contro Caesar Clown: qui affronta Vergo assieme a Law. Lasciati nuovamente fuggire i pirati, Smoker viene raggiunto da Do Flamingo che lo ferisce gravemente, ma viene salvato da Aokiji. In seguito entra in contatto con Fujitora, al quale rivela le vicende di Alabasta e l'insabbiamento del Governo chiedendogli di impedire che a Dressrosa la storia si ripeta. \u00c8 doppiato in giapponese da Ginz\u014d Matsuo (ep.48-79) e Mahito \u014cba (ep.94+) e in italiano da Giovanni Battezzato, Diego Sabre (ep. 314), Marco Pagani (ep. 324) e Alessandro Maria d'Errico (ep. 572).\nTsuru.\n \u00e8 un'anziana donna che ricopre il rango di viceammiraglio. Si tratta di uno dei membri della Marina con la maggiore esperienza e capacit\u00e0, come testimonia la sua presenza alla riunione con i membri della Flotta dei Sette e il suo soprannome . Appare molto spesso pensierosa e taciturna. In passato diede la caccia a Donquijote Do Flamingo, provando a catturare lui e la sua ciurma molte volte, ma senza successo. Tsuru ha mangiato il frutto Paramisha che le permette di lavare, asciugare e stendere i nemici o le armi come se fossero panni. Partecipa alla battaglia di Marineford. Due anni dopo raggiunge l'ammiraglio Fujitora a Dressrosa e lo accompagna a Impel Down per incarcerarvi Do Flamingo e la sua ciurma. \u00c8 doppiata da Minori Matsushima e Grazia Migneco.\nHagwor D. Sauro.\n \u00e8 un gigante viceammiraglio della Marina. Sempre molto allegro, ama vedere la gente intorno a lui felice e persegue un ideale di giustizia morale. Diversi anni prima dell'inizio della storia, Sauro guid\u00f2 l'assalto a una nave di archeologi di Ohara in viaggio per scoprire nuove informazioni sul Secolo vuoto e cattur\u00f2 Nico Olvia. Quando in seguito Sengoku lo inform\u00f2 che sarebbe stato fra i cinque viceammiragli che avrebbero preso parte al Buster Call di Ohara, Sauro cerc\u00f2 di opporsi in quanto non riteneva che lo studio della storia fosse un crimine. Si rec\u00f2 dunque nella prigione dove era custodita Olvia e la liber\u00f2; quindi, giunti in mare, si separarono. Da quel momento fu considerato un disertore ed espulso dalla Marina. Naufragato a Ohara, Sauro strinse amicizia con Nico Robin e, su insistenza della madre Olvia, tent\u00f2 di salvarla dall'imminente attacco all'isola. Fu per\u00f2 fermato dal viceammiraglio Kuzan, suo amico, che fu costretto, nonostante il loro legame, ad attaccarlo uccidendolo. Questi, in seguito, per fargli un favore, aiut\u00f2 Robin a scappare dall'isola. \u00c8 doppiato da Takeshi Kusao e Mario Scarabelli.\nMomonga.\n \u00e8 uno dei cinque viceammiragli che partecipano al Buster Call di Enies Lobby. Si reca da Boa Hancock per comunicarle la data e il luogo dell'esecuzione di Ace e assicurarsi la sua presenza durante la battaglia contro la ciurma di Barbabianca. In quest'occasione riesce a contrastare il potere di Hancock, ferendosi alla mano con un pugnale, distraendo cos\u00ec le proprie emozioni col dolore e salvandosi dalla pietrificazione. \u00c8 sempre lui in seguito a scortarla fino alla prigione di Impel Down. Partecipa alla battaglia di Marineford, dove tenta di arrestare l'avanzata di Rufy verso il patibolo, dimostrando di possedere almeno alcune delle Rokushiki. \u00c8 doppiato da Shin'ichir\u014d \u014cta e in italiano da Marco Balbi e Giovanni Battezzato (ep. 410+).\nOnigumo.\n \u00e8 uno dei cinque viceammiragli che partecipano al Buster Call di Enies Lobby; indossa sempre un elmetto a forma di drago giapponese e fuma sigarette in continuazione. Segue un ideale di giustizia assoluta, infatti a Enies Lobby ordina di sparare nel punto in cui Rufy e Rob Lucci stanno combattendo, sapendo che il secondo si sarebbe salvato, ma causando cos\u00ec la morte di pi\u00f9 di mille marinai. Spara anche a un suo sottoposto che aveva provato a contestare il suo ordine, uccidendolo. Viene incaricato insieme con quattro viceammiragli di trasferire Ace da Impel Down a Marineford per l'imminente esecuzione. Durante gli scontri con la ciurma di Barbabianca, accortosi che l'ammiraglio Kizaru ha ferito Marco, blocca questi un polso con manette di agalmatolite, impedendo cos\u00ec la rigenerazione delle sue ferite. Onigumo possiede la capacit\u00e0 di tramutare il corpo in modo totale o parziale in quello di un ragno. Facendosi spuntare sei braccia di ragno, \u00e8 in grado cos\u00ec di maneggiare fino a otto spade contemporaneamente. \u00c8 doppiato da Takahiro Fujimoto e Stefano Albertini.\nStrawberry.\n \u00e8 un viceammiraglio del quartier generale della Marina. Ha una lunghissima e uniforme barba nera e porta un cappello della Marina adatto alla forma della sua testa. Utilizza una coppia di spade gemelle per combattere. In passato, quando era contrammiraglio, si rese protagonista di un'imboscata a Fisher Tiger che caus\u00f2 la morte dell'uomo-pesce. In qualit\u00e0 di viceammiraglio, partecipa al Buster Call di Enies Lobby, dove dimostra di essere un uomo d'onore poich\u00e9 decide di non attaccare l'isola giudiziaria finch\u00e9 ogni marinaio e agente governativo presente sull'isola non fosse fatto evacuare. Partecipa in seguito alla battaglia di Marineford. \u00c8 doppiato da Eiji Takemoto e Sergio Roman\u00f2.\nJohn Giant.\n \u00e8 il viceammiraglio responsabile organizzativo della sede centrale della Marina. \u00c8 un gigante e combatte con una katana su misura per lui. Coordina il Buster Call di Enies Lobby, che crede essere stato richiesto da Aokiji dal momento che Spandam utilizza il lumacofono di propriet\u00e0 dell'ammiraglio. In seguito partecipa alla battaglia di Marineford, dove tenta di attaccare Barbabianca, ma viene neutralizzato. \u00c8 doppiato da Hisao Egawa e Paolo Sesana.\nBastille.\n, soprannominato il , \u00e8 un viceammiraglio della Marina. \u00c8 un gigante molto basso con dei lunghi capelli arancioni; indossa una maschera di ferro cornuta che gli copre completamente il viso. Partecipa alla battaglia di Marineford e riappare due anni dopo a Dressrosa, mentre circonda il Colosseo con l'intenzione di catturare i pirati al suo interno. Mentre Franky affronta gli uomini di Do Flamingo nei pressi della casa dei giocattoli, Bastille e i suoi uomini giungono sul luogo per arrestare il cyborg. In seguito, dopo che Do Flamingo intrappola l'isola nella sua gabbia, insieme con i suoi uomini ingaggia uno scontro con Sabo, ma il rivoluzionario lo sconfigge facilmente. Tre giorni dopo Bastille, ripresosi dalle ferite riportate, dirige le operazioni di cattura dei pirati di Cappello di paglia e dei loro alleati con scarso successo. \u00c8 doppiato da Tsuyoshi Koyama.\nVergo.\n \u00e8 il viceammiraglio a capo della base G-5. Con i suoi subordinati e i cittadini Vergo si dimostra una persona affabile e gentile, mentre in realt\u00e0 \u00e8 un individuo spietato e crudele, che non si fa scrupoli a infierire sui suoi avversari. Sembra essere un uomo molto distratto, infatti tende a dimenticare in fretta gli avvenimenti anche se sono avvenuti recentemente. In combattimento usa una canna di bamb\u00f9, motivo del suo soprannome, . Vergo dimostra di padroneggiare tre Rokushiki, oltre a possedere resistenza, forza fisica e velocit\u00e0 fuori dal comune. \u00c8 inoltre un esperto utilizzatore dell'Ambizione dell'armatura, con cui pu\u00f2 rivestire il suo intero corpo. In passato faceva parte del clan di Donquijote all'interno del quale era conosciuto col nome in codice di ; in seguito, prima di farsi un nome come pirata, entr\u00f2 a fare parte della Marina come infiltrato per conto di Do Flamingo e il titolo di Coraz\u00f2n pass\u00f2 a Donquijote Rosinante. In quindici anni sotto copertura scal\u00f2 le gerarchie dell'organizzazione fino a raggiungere il grado di viceammiraglio. Tredici anni prima degli eventi attuali fu inviato sull'isola Minion per recuperare il frutto Ope Ope. L\u00ec incontr\u00f2 Trafalgar Law e Rosinante e, resosi conto che quest'ultimo era una spia della Marina, infier\u00ec violentemente sui due. Anni dopo collabora con Caesar Clown, insabbiando le misteriose sparizioni delle persone che si avvicinavano a Punk Hazard. Quando la ciurma di Cappello di paglia giunge sull'isola assieme a Smoker, Vergo affronta il marine e Law, col quale Rufy aveva stretto un'alleanza: nonostante riesca a metterli entrambi in difficolt\u00e0 viene sconfitto da Law, che lo fa a pezzi con i suoi poteri, per poi essere ucciso da un'esplosione. \u00c8 doppiato da Junichi Suwabe e Claudio Moneta.\nContrammiraglio.\nHina.\n inizialmente \u00e8 un capitano di vascello, ma nella seconda parte della storia viene promossa a contrammiraglio. Ha mangiato il frutto Paramisha che le permette di trasformare ogni parte del suo corpo in un anello d'acciaio con cui intrappolare i suoi avversari e che \u00e8 motivo del suo soprannome: . Amica di lunga data di Smoker, \u00e8 entrata in Marina insieme a lui e, spesso, l'ha tirato fuori da situazioni in cui rischiava di essere cacciato. Compare per la prima volta nelle miniavventure di Jango, nelle quali quest'ultimo e Fullbody s'innamorano di lei e decidono di entrare a far parte della sua squadra e seguirla dovunque, cosa che lei accetta malgrado rifiuti le loro avance e li trovi fastidiosi. Dopo che Rufy sconfigge Crocodile, Hina viene incaricata di catturare il giovane pirata in modo da non far sapere che \u00e8 stato lui a sconfiggere il membro della Flotta dei Sette, ma sebbene giunga quasi a compiere la missione, viene sviata da Mr. 2 Von Clay che cattura al posto del pirata. In seguito riceve l'ordine di catturare i membri della Baroque Works ancora in libert\u00e0 per portarli a Impel Down, ma Mr. 4, Mr. 5, Miss Doublefinger, Miss Merry Christmas, Miss Valentine e Miss Golden Week riescono a fuggire. Partecipa poi alla battaglia di Marineford, dove tenta di catturare Rufy senza successo. Due anni dopo ricompare, col grado di contrammiraglio, come scorta della famiglia Nefertari nel suo viaggio verso il Reverie a Marijoa. \u00c8 doppiata da Tomoko Naka, Monica Bonetto e Daniela Fava.\nT-Bone.\n \u00e8 un membro della Marina incaricato di scortare il CP9 sul treno marino fino a Enies Lobby, ma il suo vagone viene staccato dal resto del treno da Sanji, Sogeking e Franky. Insegue, quindi, il treno, correndo sulle rotaie per cercare comunque di fermarli, ma viene raggiunto dal Rocket Man e sconfitto da Zoro. In seguito partecipa alla battaglia di Marineford. Due anni dopo lo si rivede mentre comunica a Sakazuki che Fujitora \u00e8 a Marijoa. Inizialmente \u00e8 un capitano di vascello, ma dopo il salto temporale \u00e8 stato promosso a contrammiraglio. T-Bone \u00e8 un abile spadaccino e in combattimento utilizza una grande spada che impugna a due mani. Dalla sua abilit\u00e0 con la spada deriva il suo soprannome, . \u00c8 una persona d'onore e molto rispettabile: infatti il suo motto \u00e8 compiere cento buone azioni al giorno, non far soffrire gli innocenti e evitare la violenza. \u00c8 doppiato da Tomomichi Nishimura e Alessandro Maria D'Errico.\nCommodoro.\nBrandnew.\n \u00e8 l'ufficiale incaricato di schedare tutti i pirati pericolosi in circolazione mettendo delle taglie sulle loro teste. \u00c8 lui a fissare la prima taglia di Rufy, sotto richiesta di Nezumi. Al termine della battaglia di Marineford informa Sengoku su quanto \u00e8 successo a Impel Down e sulle condizioni di Magellan. Successivamente, in una riunione degli alti vertici della Marina, riferisce dell'attacco a sorpresa di Rufy, Jinbe e Silvers Rayleigh al quartier generale. Ricompare dopo i fatti di Punk Hazard e si scopre che \u00e8 diventato commodoro. In questa occasione discute dell'abbandono di Do Flamingo dalla Flotta dei Sette e dell'alleanza fra Rufy e Trafalgar Law. \u00c8 doppiato da Shinichi Yamada e Gabriele Calindri.\nCapitano di vascello.\nKobi.\n \u00e8 il primo con cui Rufy stringe amicizia durante il suo viaggio. Ragazzo educato e gentile, viene impiegato come mozzo sulla nave di Albida e costretto a fare i lavori pi\u00f9 umili; il ragazzo di gomma, tuttavia, lo sprona a inseguire il suo sogno di diventare ammiraglio e lo aiuta a fuggire. Dopo aver aiutato l'amico a liberare Zoro dalla base del capitano Morgan, Kobi si arruola in Marina, dove, dopo un'iniziale reticenza, stringe amicizia con Hermeppo, figlio di Morgan, e insieme diventano allievi di Garp, nonno di Rufy. Diventato sergente maggiore ricompare a Water Seven in compagnia di Garp e Hermeppo e promette assieme all'amico di catturare Rufy, Zoro e il resto della ciurma nel Nuovo Mondo; partecipa quindi alla battaglia di Marineford, dove tenta di ostacolare Rufy ma questi se ne libera con un solo colpo. Dopo la morte di Ace e Barbabianca si rende conto che nonostante la vittoria i Marine continuano ad accanirsi contro i pirati senza soccorrere i compagni morenti: lo shock risveglia in lui l'Ambizione della percezione e, nel tentativo di fermare il massacro, si frappone tra Sakazuki e la flotta di Barbabianca; Akainu, furente, lo attacca con l'intento di ucciderlo ma il giovane Marine, svenuto dalla paura, viene salvato da Shanks. Due anni dopo \u00e8 stato promosso a capitano di vascello e dimostra di aver imparato ad utilizzare le Rokushiki e l'Ambizione della percezione. Dopo il Reverie si scopre che \u00e8 entrato nella divisione segreta SWORD insieme a X Drake; viene mandato ad arrestare Boa Hancock, ormai ricercata dopo lo scioglimento della Flotta dei Sette. \u00c8 doppiato da Mika Doi e in italiano da Paolo Torrisi (ep. 1-69), Maurizio Merluzzo (ep. 280, 460-461, 463+), Massimo Di Benedetto (ep. 313-323, 462) Davide Garbolino (ep. 411 e \"\") e Simone Lupinacci (ep. 273).\nMorgan.\n \u00e8 un capitano di vascello di stanza a Sheltz Town. Quando era un semplice marine la sua nave fu assalita da Kuro, che massacr\u00f2 tutti i soldati presenti sulla nave e lo fece ipnotizzare da Jango, facendogli credere di avere catturato Kuro per potersi ritirare indisturbato. Grazie a questo gesto, venne promosso al rango di capitano; per rimediare alle ferite riportate si fece innestare una mandibola di metallo e un'ascia sul braccio destro, motivo del suo soprannome . Stanziato a Sheltz Town, Morgan incominci\u00f2 a comandare in modo dispotico e paranoico, generando il terrore fra i cittadini insieme con l'inetto figlio Hermeppo. Rufy lo affronta per liberare Zoro, il quale era stato imprigionato da Morgan qualche tempo prima, e lo sconfigge facilmente. Dopo la sconfitta Morgan viene privato del suo rango arrestato, ma, mentre viene trasferito sulla nave del viceammiraglio Monkey D. Garp, riesce a fuggire su una barchetta facendosi scudo col figlio, salvo poi rilasciarlo. \u00c8 doppiato in giapponese da Banj\u014d Ginga e in italiano da Enrico Bertorelli (prima voce) e da Stefano Albertini (seconda voce).\nNezumi.\n, chiamato Rat nell'edizione italiana dell'anime, \u00e8 un marine corrotto che ignora volutamente le nefandezze di Arlong in cambio di una percentuale sulle estorsioni perpetrate ai cittadini del villaggio di Coco. Arlong in seguito lo incarica di sequestrare a Nami il bottino accumulato per liberare il villaggio, indicandogli il luogo del tesoro, e con la scusa che tali preziosi erano stati rubati, lo confisca. Si ripresenta con i suoi uomini subito dopo che Rufy sconfigge Arlong, dichiarando la sua intenzione di appropriarsi del denaro accumulato dagli uomini pesce e di attribuirsi il merito della loro cattura, ma interviene Zoro che lo malmena assieme ai suoi uomini. Nami, prima di picchiarlo a sua volta e di cacciarlo dal villaggio, gli fa restituire i tesori che le aveva sottratto e lo obbliga a far ricostruire il villaggio. Sconfitto, il corrotto ufficiale denuncia la ciurma al comando generale facendo s\u00ec che a Rufy venga assegnata la sua prima taglia. \u00c8 doppiato da Tamotsu Nishiwaki e Gianni Quillico.\nTashigi.\n \u00e8 il braccio destro di Smoker. Inizialmente ricopre il grado di sergente maggiore, per essere promossa a guardiamarina dopo gli eventi di Alabasta e infine a capitano di vascello. \u00c8 abile con la spada, ma anche terribilmente sbadata e miope. Assomiglia molto a Kuina, la rivale e amica d\u2019infanzia di Roronoa Zoro, sia fisicamente sia per il modo di pensare: entrambe fanno gli stessi discorsi sulla fortuna di nascere uomini, convinte di essere considerate deboli solo per via del loro sesso. Il suo obiettivo \u00e8 ottenere tutte le pi\u00f9 rinomate spade del mondo in possesso di gente non meritevole di brandirle. Come il suo diretto superiore Smoker, Tashigi segue il concetto della giustizia morale, in base al quale, nonostante la fermezza nel catturare e arrestare i pirati, cerca in tutti i modi di evitare danni a civili innocenti. Sempre in base a questa sua visione della giustizia, si dimostra attenta nei confronti dei suoi subordinati, che proprio per questo le sono molto devoti.\nA Rogue Town, dove si trova stanziata assieme al superiore Smoker, Tashigi incontra Roronoa Zoro aiutandolo a scegliere due spade in sostituzione alle sue, distrutte nel combattimento contro Drakul Mihawk: dopo aver scoperto che lui \u00e8 in realt\u00e0 un cacciatore di taglie cerca di sconfiggerlo per prendergli le spade, venendo per\u00f2 neutralizzata rapidamente. Accompagna poi il suo superiore ad Alabasta, dove prende parte agli scontri ordinando poi ai suoi uomini di non arrestare la ciurma di Cappello di paglia, veri eroi del paese. Partecipa poi alla battaglia di Marineford, dove tenta senza successo di fermare l'avanzata di Rufy. Due anni dopo accompagna Smoker a Punk Hazard, dove affronta l'arpia Mone assieme a Zoro. In seguito si prende l'incarico di riaccompagnare a casa i bambini rapiti da Caesar Clown. \u00c8 doppiata da Junko Noda e in italiano da Renata Bertolas (ep. 49-130), Gea Riva (ep. 462+) e Valentina Pallavicino (ep. 572).\nSentomaru.\n \u00e8 la guardia del corpo del dottor Vegapunk, nonch\u00e9 capitano della squadra scientifica della Marina. Sembra essere il comandante in capo dei Pacifista, dato che di solito si muovono solo dietro un suo ordine. Dopo due anni afferma di essere diventato un membro ufficiale della Marina. Malgrado si dichiari reticente a parlare, finisce sovente col rivelare informazioni riservate; ogni volta, per\u00f2, afferma di aver parlato di sua spontanea volont\u00e0 e non per rispondere a chi gli ha fatto la domanda. Sentomaru possiede notevole forza fisica e velocit\u00e0. Si vanta inoltre di avere la difesa pi\u00f9 forte del mondo. Come lui stesso afferma, la sua forza non deriva da nessun frutto del diavolo, bens\u00ec dalla sua Ambizione dell'armatura. La sua arma \u00e8 un'enorme ascia bipenne. Compare la prima volta alle isole Sabaody per catturare la ciurma di Cappello di paglia, precedendo di poco l'ammiraglio Kizaru, Orso Bartholomew e i Pacifista. Ricompare durante la battaglia di Marineford, alla quale prende parte come comandante di una squadra speciale formata da una ventina di Pacifista. Nella lotta tenta di attaccare Rufy insieme col suo squadrone, ma i Pacifista vengono fermati da Boa Hancock. Due anni dopo viene informato del ritorno della ciurma di Cappello di paglia e riceve ordine di andare a fermarli, portandosi dietro il PX-5 e il PX-7. Dopo aver battuto l'impostore Demaro Black ordina ai Pacifista di attaccare Rufy, ma gli androidi vengono sconfitti con estrema facilit\u00e0 da Rufy, Sanji e Roronoa Zoro. \u00c8 doppiato da Kazue Ikura e Federico Zanandrea.\nCapitano di corvetta.\nHermeppo.\n \u00e8 il figlio del capitano Morgan. Viziato e pavido, si comporta in modo crudele e arrogante, conscio del fatto che il timore dei cittadini verso il padre gli avrebbe evitato qualunque conseguenza. Dopo aver perso l'appoggio dell'autorit\u00e0 del padre con la sconfitta di Morgan da parte di Rufy, Hermeppo decide di entrare in Marina ritrovandosi a fare i lavori pi\u00f9 umili come ragazzo di servizio in compagnia di Kobi. I due vengono assegnati al viceammiraglio Garp, tuttavia, durante l'operazione di trasferimento, Morgan fugge su una scialuppa facendosi scudo col figlio. Il ragazzo si ribella per\u00f2 al padre, il quale gli permette di fare ritorno ai suoi compagni e di riprendere l'addestramento sotto Garp. Durante il periodo di addestramento Hermeppo cambia totalmente, acquisendo un grande senso di giustizia e onore. A Water Seven affronta Zoro, dimostrando i suoi miglioramenti, ma \u00e8 tuttavia sconfitto. In seguito ricompare alla battaglia di Marineford a fianco di Koby. Dopo i due anni trascorsi dalla battaglia di Marineford, Hermeppo ha raggiunto il grado di capitano di corvetta. Il suo equipaggiamento da battaglia \u00e8 rappresentato da due lame kukri. \u00c8 doppiato da Koichi Nagano e in italiano da Diego Sabre (ep. 2-69), Alessandro Rigotti (ep. 280-323), Massimo Di Benedetto (ep. 460-461, 463+) e Maurizio Merluzzo (ep. 462, 511).\nFullbody.\n \u00e8 inizialmente un tenente di vascello ma in seguito viene declassato a recluta al servizio di Hina. Ha una mano rivestita di metallo e motivo del suo soprannome, . Come spiegato da Oda il suo nome \u00e8 ispirato alla struttura con cui in enologia viene classificato un vino. Compare per la prima volta come cliente al Baratie, dove viene picchiato da Sanji per aver sprecato del cibo. All'arrivo di Creek, fugge in mare. In seguito, nell'anime, cerca di catturare Rufy dopo che gli viene assegnata la prima taglia, ma viene sconfitto con facilit\u00e0. Durante le miniavventure di Jango, stringe amicizia con l'ipnotizzatore e cerca di salvarlo dall'impiccagione. Riesce nel suo intento ma per essere stato visto insieme con un ricercato e per aver fatto amicizia con un pirata, viene declassato. Infine, ammaliato dal suo fascino, passa al servizio di Hina come recluta, facendo sempre coppia con Jango. Dopo il salto temporale, lui e Jango sono stati promossi a capitani di corvetta. \u00c8 doppiato da Hideo Ishikawa e Claudio Moneta."}
{"id": "1652563", "revid": "36426", "url": "https://it.wikipedia.org/wiki?curid=1652563", "title": "Censori", "text": ""}
{"id": "1652564", "revid": "1543377", "url": "https://it.wikipedia.org/wiki?curid=1652564", "title": "Nicola Ciccolo", "text": "Biografia.\nAnche il fratello Ennio (nato nel 1942) \u00e8 stato un calciatore, giocando in Serie B con il negli anni sessanta.\nDurante gli anni ottanta, fu consigliere comunale del Partito Socialista Democratico Italiano a Verona.\nCarriera.\nGiocatore.\nClub.\nGioc\u00f2 nel , dove esordisce in Serie B e nell'Hellas Verona, prima di venire ceduto all'Inter, esordendo in Serie A. In nerazzurro rimase una sola stagione, vincendo la Coppa dei Campioni (segn\u00f2 una rete contro il Monaco negli ottavi di finale) e perdendo lo Scudetto nello spareggio contro il Bologna.\nIn Serie A ha vestito anche le maglie di , Lazio e Lanerossi Vicenza, poi tornando all'Hellas Verona nel 1972-1973. Nelle serie minori ha invece giocato con Chievo e Legnago.\nIn totale ha giocato 174 partite in Serie A segnando 26 reti e 124 in serie B con 44 reti.\nNazionale.\nNel 1959 partecip\u00f2 con l'Under-21 ai Giochi del Mediterraneo, vincendo la medaglia d'oro.\nAllenatore.\nHa allenato nelle categorie minori del Veneto e per 5 stagioni il Chievo con cui ha ottenuto la promozione in Serie D. Dopo il campionato di Serie D 1977-78, terminato con l'ottavo posto lascia la panchina clivense, andando ad allenare la stagione successiva il Legnago."}
{"id": "1652566", "revid": "599013", "url": "https://it.wikipedia.org/wiki?curid=1652566", "title": "Fenope", "text": ""}
{"id": "1652567", "revid": "465036", "url": "https://it.wikipedia.org/wiki?curid=1652567", "title": "Istituto dei Missionari degli Operai", "text": ""}
{"id": "1652568", "revid": "1272592", "url": "https://it.wikipedia.org/wiki?curid=1652568", "title": "Cassani", "text": ""}
{"id": "1652570", "revid": "125759205", "url": "https://it.wikipedia.org/wiki?curid=1652570", "title": "Mestle", "text": "Nella mitologia greca, Mestle (o Mesthle) era il nome del figlio maggiore di Talemene (o Pilemene), re dei Meoni. Egli partecip\u00f2 alla guerra di Troia, scoppiata per colpa del rapimento di Elena (moglie del re acheo Menelao), commesso da Paride, figlio del re troiano Priamo. La guerra fra i due regni viene raccontata da Omero nell'Iliade.\nIl mito.\nPrincipe dei Meoni, Mestle era fratello di Antifo, ed ambedue discendevano da stirpe divina, in quanto il loro padre Talemene era a sua volta figlio della ninfa Gigea. Il giovane partecip\u00f2 alla guerra insieme ad Antifo, al fratellastro Elenore e allo zio Ifitione, fratello minore di Talemene, aiutando efficacemente i Troiani nelle battaglie. Era tra i condottieri che attorniavano Ettore quando questi pronunci\u00f2 il celebre discorso con le armi di Achille indossate, una volta ucciso Patroclo."}
{"id": "1652572", "revid": "729019", "url": "https://it.wikipedia.org/wiki?curid=1652572", "title": "Albatros Al 101", "text": "LAlbatros L 101, identificato successivamente come Al 101 secondo la convenzione di designazione RLM, era un monomotore monoplano da turismo e da addestramento ad ala alta a parasole sviluppato dall'azienda tedesca Albatros Flugzeugwerke GmbH nei primi anni trenta e commercializzato negli anni successivi dalla Focke-Wulf Flugzeugbau AG che la assorb\u00ec dopo poco tempo.\nStoria del progetto.\nAll'inizio degli anni trenta l'Albatros decise di avviare lo sviluppo di un nuovo modello destinato al mercato dell'aviazione generale, un monomotore biposto adatto all'addestramento nelle scuole di pilotaggio. Il progetto, identificato dall'azienda come L 101, avrebbe dovuto risollevare le sorti dell'azienda che, a causa della difficile crisi economica in cui stava versando la Repubblica di Weimar, si rivelavano difficili.\nDi aspetto convenzionale e di costruzione interamente metallica, l'L 101 era caratterizzato da una cellula composta dalla fusoliera dotata di due abitacoli aperti, separati e collocati in tandem, unita ad una velatura monoplana con ala collocata alta e parasole sopra la fusoliera e collegata ad essa tramite un castello tubolare centrale e controventata tramite una coppia di montanti diagonali a \"V\" per ciascun lato. Posteriormente terminava in un impennaggio monoderiva caratterizzato dai piani orizzontali, anch'essi controventati, collocati davanti all'elemento verticale, mentre per il carrello d'atterraggio si opt\u00f2 per una soluzione semplice, un biciclo fisso ed ammortizzato, integrato posteriormente da un pattino d'appoggio anch'esso ammortizzato.\nIl prototipo immatricolato D-1895 venne iscritto all'edizione all'edizione 1930 del Challenge International de Tourisme, competizione aeronautica che si snodava attraverso l'Europa, affidato al pilota Wolfgang Stein che lo condusse dal 20 luglio con il numero di gara B5 in rappresentanza del Deutsche Verkehrsfliegerschule (DVS).\nCi\u00f2 nonostante, l'iniziale scarsit\u00e0 di commesse port\u00f2 l'azienda costruttrice, nel settembre 1931, ad essere assorbita dalla Focke-Wulf Flugzeugbau AG che, successivamente, riusc\u00ec ad aggiudicarsi alcune commesse da parte di Deutsche Versuchsanstalt f\u00fcr Luftfahrt (DVL) e DVS avviandone la produzione in serie. I velivoli continuarono ad essere prodotti con la vecchia denominazione fino all'avvento della nuova convenzione emessa dal Reichsluftfahrtministerium (RLM)."}
{"id": "1652574", "revid": "61051", "url": "https://it.wikipedia.org/wiki?curid=1652574", "title": "Albatros L 101", "text": ""}
{"id": "1652576", "revid": "183694", "url": "https://it.wikipedia.org/wiki?curid=1652576", "title": "John Vane", "text": ""}
{"id": "1652577", "revid": "66934", "url": "https://it.wikipedia.org/wiki?curid=1652577", "title": "John Robert Vane", "text": ""}
{"id": "1652580", "revid": "33277", "url": "https://it.wikipedia.org/wiki?curid=1652580", "title": "Societ\u00e0 dei Missionari di San Giuseppe del Messico", "text": ""}
{"id": "1652586", "revid": "15756", "url": "https://it.wikipedia.org/wiki?curid=1652586", "title": "Sonata per pianoforte n. 27 (Beethoven)", "text": "La sonata per pianoforte n. 27 di Ludwig van Beethoven \u00e8 per certi versi una delle opere pi\u00f9 atipiche del compositore tedesco.\nDifficilmente collocabile nel cosiddetto terzo stile del Maestro ma \u2013 al tempo stesso \u2013 di altra fattura rispetto alle precedenti sonate, \u00e8 sviluppata in due soli movimenti.\nNel periodo che vede la nascita dell\"Op. 90\" in Germania si diffuse la \"lotta\" ai termini di origine straniera, cui Beethoven ader\u00ec. Per la prima volta egli us\u00f2 il tedesco nelle indicazione di movimento, al posto del consueto italiano.\nStruttura.\nGi\u00e0 nelle prime battute si intuisce l'originalit\u00e0 dell'opera, scandite da una cellula tematica in \"forte\" che viene ripetuta immediatamente in \"piano\" e torner\u00e0 pi\u00f9 volte nel corso del primo movimento (a tratti frammentario, ansimante) al cui termine esso riapparir\u00e0 contrassegnato in \"pianissimo\", creando in alcuni momenti un clima carico di rassegnazione che prelude al successivo rond\u00f2, interamente pervaso da una melodia dolce e accompagnata dal fluire continuo di semicrome affidato alla mano destra.\nAnalisi del Primo movimento.\nIl Primo movimento della sonata ha come metro tre quarti nella tonalit\u00e0 di base di mi minore. L'indicazione agogica (o tempo) indicata \u00e8 \"\u201cCon vivacit\u00e0\u201d\" (scritto in lingua tedesca). La struttura formale \u00e8 quella della forma-sonata con le tre classiche parti: Esposizione (senza ritornello) - Sviluppo - Ripresa con Coda finale.\nEsposizione.\nLEsposizione occupa le prime 84 misure (primo tema - transizione [o ponte modulante] - secondo tema - codetta). Il Primo tema \u00e8 esposto dalla battuta 1 alla battuta 25 e consiste in tre frasi di 8 misure, ognuna con un suo specifico carattere. La \"prima frase\" (il tema vero e proprio) \u00e8 \"chiaro e sereno\" inizia alla tonica (mi minore), raggiunge la tonalit\u00e0 relativa maggiore (sol maggiore) per poi chiudere sulla dominante (si minore) passando per la settima di dominante di dominante (fa diesis minore settima). [batt. 1-9]\nLa \"seconda frase\" (misure 9 - 16) pu\u00f2 essere considerata quasi una melodia di transizione ma con maggiore espressivit\u00e0. Inizia con la tonalit\u00e0 relativa maggiore (sol maggiore) e termina con una \"semicadenza alla dominante con un ritardando e una corona; quest'articolazione \u00e8 necessaria da un punto di vista armonico per definire la tonica\". [batt. 9-17]\nLa sospensione creata dalla semicadenza sulla dominante viene subito risolta sulla tonica e la \"terza frase\" (un poscritto espressivo al tema) inizia appunto in mi minore, prosegue con salto di quasi due ottave (intervallo di una ottava pi\u00f9 una settima) verso il basso, e chiude, confermando al tonalit\u00e0 d'impianto, con una cadenza perfetta (settima di dominante - tonica) con un ritardando e una pausa con corona.[batt. 17-25]\nA misura 25 inizia la transizione o ponte modulante. La scelta di terminare il primo tema con una cadenza perfetta sulla tonica appartiene alle forme del passato, che Beethoven ha sempre evitato in favore di una maggiore continuit\u00e0. Fatta comunque la scelta l'Autore evidenzia al massimo il passaggio con un ritardando e una decisa cesura (la corona); in questo modo trasforma una forma ormai superata in qualcosa di nuovo e interessante. A questo punto la modulazione successiva richiede un suono dissonante, questo \u00e8 il si bemolle a misura 37 (nota estranea alla tonalit\u00e0 d'impianto). Per raggiungerlo Beethoven inizia la transizione al secondo tema con una salita di 5 battute con doppie ottave di semiminime e semibrevi alternate sulle note si e mi alternate anch'esse (prolungamento della cadenza perfetta precedente). A questa salita segue un accordo (\"forte\") di sol maggiore settima (tonalit\u00e0 relativa maggiore) seguito da una rapida discesa. [batt. 25-32]\nQuest'ultimo episodio viene ripetuto: accordo di mi maggiore settima (misura 33) e discesa. Si arriva cos\u00ec al momento dissonante del si bemolle \"piano\" (misura 37) a due mani con grande semplicit\u00e0 e senza armonizzazione alcuna. [batt. 37-34]\nUna salita simile a quella iniziale della transizione, questa volta dissonante, porta all'accordo di mi minore settima diminuita (misura 43) che prelude alla dominante (si minore a misura 46), armonia del secondo tema. L'ultimo episodio di questa transizione modula nel finale al fa diesis maggiore settima (dominante di dominante). Questo accordo dissonante viene ulteriormente disturbato dalla nota estranea sol ripetuta per 11 volte. [batt. 41-55]\nIl secondo tema inizia a misura 56 nella tonalit\u00e0 prevista della dominante (si minore). Per alcuni commentatori la seconda idea inizia gi\u00e0 a misura 46. Il tema si sviluppa con una lunga discesa in 6 misure; viene ripetuto, sempre con l'armonia della dominante, con una diversa figurazione. La prima frase termina con la dominante della dominante (fa diesis maggiore settima), mentre la seconda frase termina alla dominante. L'elemento di disturbo, la nota sol alla fine della transizione, permane anche in questo tema e si presenta nelle battute 56, 60, 62, 64 e 66. [batt. 56-61]\nLa codetta finale dell'esposizione consiste in un tema conclusivo (misure 68 - 84) che sembra spegnere la passione dei temi precedenti. L'armonia oscilla tra la dominante (si) e la dominante di dominante (fa diesis) per concludere con tre laconici accordi di si minore ai quali fa subito eco tre si tenuti sempre in pianissimo. La nota sol si presenta anche in questa fase conclusiva della seconda parte dell'esposizione: al soprano durante gli \"sforzando\" degli accordi principali. [batt. 68-85]\nIn tutta l'esposizione \u00e8 presente un certo dualismo tra la serenit\u00e0 del primo tema e la frase appassionata del secondo tema sviluppata dal singhiozzo drammatico di alcuni passi della transizione. Tutta la seconda parte di questa esposizione esprime una necessit\u00e0 spirituale di conquista, un crescendo d'ansia (\"vittorie di ascese e cadute improvvise\") ben realizzato tramite alcune dissonanze (vedi la nota sol).\nSviluppo.\nIn questo movimento Beethoven non prevede il classico ritornello. In effetti lo sviluppo non \u00e8 pi\u00f9 una semplice rielaborazione tematica delle idee dell'esposizione, bens\u00ec una continuazione dell'espressione e del dramma della prima parte, per cui il \"ritornello\" o il \"da capo\" \"spezzerebbe il logico procedere della creazione\".\nLo sviluppo pu\u00f2 essere diviso in tre parti: prima parte misure 85 - 108; seconda parte misure 109 - 133; terza parte misure 134 - 144. Nelle prime due viene ripreso ed elaborato il tema principale; mentre la terza parte pu\u00f2 essere considerata come un ponte di collegamento e preparazione al ritorno del tema principale della ripresa. La prima parte espande la prima frase del tema principale (quella delle battute 1 - 11). Il basso per tutta questa sezione scende e iniziando dalla dominante (si minore) giustappone diverse armonie: mi bemolle maggiore a battuta 93; mi bemolle minore a battuta 94; sol maggiore (per l'esattezza sol nona diminuita); fino a \"toccare\" il do maggiore dopo una \"sosta evidenziata da spoglie scale ascendenti e discendenti nelle due mani\". [batt. 85-90]\nNella seconda parte dello sviluppo viene elaborata la seconda frase del tema principale (quella delle battute 9 - 17): prima al soprano con l'armonia del do maggiore; poi al tenore in fa maggiore mentre la mano destra propone degli arpeggi di quartine di semicrome; [batt. 109-116]\ninfine al basso con l'armonia di la minore (c'\u00e8 anche un cambio in armatura di chiave). In realt\u00e0 il tema si contrae alle prime tre note e sale di una ottava e una terza dal sol diesis al si centrale di misura 131 (procedimento tipico nella tecnica di elaborazione del nostro Autore). [batt. 121-131]\nL'arrivo del basso sul si (dominante della tonalit\u00e0 d'impianto) autorizzerebbe a pensare che a questo punto \"Beethoven indugerebbe su una armonia di dominante per preparare il ritorno alla tonica\". In realt\u00e0 l'armonia che segue \u00e8 basata sulla tonica (mi minore): sia la successiva salita del basso che il seguente canone a due voci. [batt. 131-136]\nL'interesse del canone \u00e8 soprattutto concentrato sul processo di riduzione delle tre note del canone che \"vengono gradualmente spogliate del loro carattere intrinseco, fino a farle diventare niente pi\u00f9 che un semplice elemento della scala di mi minore\". L'unico elemento di \"tensione\" \u00e8 dato dalle forti dissonanze di seconda alle misure 139, 141 e 142. [batt. 134-144]\nRipresa e Coda finale.\nA misura 144 inizia la ripresa. La riesposizione del primo tema \u00e8 identica all'esposizione. Un cambiamento si nota nella transizione: nell'esposizione iniziava con una salita dominante/tonica (si/mi) ora sostituita dalla copia sol/do nelle misure 168-172 (una reminiscenza del do maggiore della fase centrale dello sviluppo) che comunque porta sempre all'accordo di sol maggiore settima. Le successive 8 misure rimango invariate; cambia invece il momento dissonante del si bemolle \"piano\" sostituito da una triade piena sul fa maggiore. Cambia anche la successiva salita dissonante (misure 183-188) che porta questa volta alla tonica (mi minore) e non alla dominante: infatti il secondo tema, nella ripresa, secondo le norme deve essere suonato con l'armonia della tonica. Quindi la transizione termina con due misure di accordi ribattuti di crome sull'accordo di settima di dominante maggiore (si maggiore settima). La nota di disturbo (che in precedenza era il \"sol\") ora diventa ovviamente il \"do\". [batt. 197-203]\nLa Coda finale inizia praticamente con il tema conclusivo dell'esposizione (misura 211), questa volta trasposto alla tonica e con la nota do come dissonanza. A misura 229 appare per l'ultima volta la nota do su un accordo di settima di dominante in preparazione per l'ultima esposizione del tema principale (solamente la prima frase e comunque abbreviata), mentre al poscritto \u00e8 riservata la chiusura del movimento. In questo finale colpisce il senso di riposo: \"pare che dopo tanto ansimare subentri una dolce serenit\u00e0 in cui l'anima finalmente ha pace\".\nAnalisi del Secondo movimento.\nIl Secondo movimento della sonata ha come metro due quarti nella tonalit\u00e0 di base di mi maggiore. L'indicazione agogica (o tempo) indicata \u00e8 \"\u201cNon troppo vivo e cantabile assai\u201d\" (scritto in lingua tedesca). La struttura formale \u00e8 quella del Rond\u00f2 con la presenza di un secondo tema, mentre il carattere del movimento \u00e8 quello tipico di una romanza. In questo rond\u00f2 sono previste quattro esposizioni del tema.\nPrima esposizione del rond\u00f2.\nIl tema del rondo occupa in tutto 33 misure cos\u00ec distribuite:\nUna transizione (o ponte modulante) di 8 misure impostata da un punto di vista armonico sulla dominante della dominante della dominante (do diesis minore) porta l'armonia verso la dominante (si maggiore) passando per un accordo di fa diesis maggiore settima (dominante di dominante). Si conferma cos\u00ec il fatto che \"il primo episodio va verso la dominante\".[batt. 34-41]\nLa seconda parte del primo episodio \u00e8 composta da due frasi e una codetta. L'armonia della dominante di questa parte, secondo alcuni commentatori, indica un secondo tema e quindi una forma vicina al rond\u00f2-sonata, ma potrebbe anche trattarsi di una prima fase di sviluppo del tema del rond\u00f2 (il tema di questa seconda parte non \u00e8 molto diverso da quello del rond\u00f2). La prima frase (misure 42 - 49) dopo un accordo di fa diesis maggiore settima (dominante di dominante) inizia sulla dominante (si maggiore) e termina sul fa diesis maggiore. [batt. 42-49]\nLa frase viene ripetuta con il raddoppio dell'accompagnamento delle quartine di semicrome e termina con un accordo di sol diesis maggiore (dominante della dominante della dominante della dominante). Una codetta con una transizione (misure 57 - 60) e due semifrasi pi\u00f9 o meno simili (misure 60 - 70) chiude il primo episodio del rond\u00f2 su un arpeggio di si maggiore settima. In questa fase si evidenzia una semplice linea melodica (\"melodia finale\") esposta prima alla dominante e poi alla settima di dominante che caratterizzer\u00e0 la code dei vari episodi. [batt. 61-64]\nSeconda esposizione del rond\u00f2.\nCon la seconda esposizione del rond\u00f2 il tema viene ripetuto integralmente dalla misure 70 alla misura 102. Qui incomincia la \"parvenza di uno sviluppo\" (o episodio secondario). Le prime quattro misure (102 - 105) sono un semplice proseguimento dell'ultima frase del tema dalla tonica (mi maggiore) alla dominante (si maggiore). A misura 106 un cambio di tonalit\u00e0 nell'armatura di chiave propone la tonica minore (mi minore) preannunciata gi\u00e0 due misure prima dal sol bequadro (= sol naturale). Un crescendo di altre 4 misure porta a battuta 110 ad un altro cambio dell'armatura di chiave questa volta in do maggiore per presentare la \"melodia finale\" del primo episodio (misure 61 - 64). La melodia di 4 misure viene subito ripetuta in do minore (battute 119 - 122) per poi essere trasportata prima in do diesis minore (misura 123) e poi in do diesis maggiore (misura 125) ritornando anche all'armatura di chiave iniziale (mi maggiore). [batt. 115-128]\nLe successive 10 misure sono dedicate alla preparazione del ritorno del tema alla tonica passando attraverso la dominante, dopo aver \"toccato\" il re diesis (dominante di dominante di dominante di dominante - il momento di maggior distanza armonica dalla tonalit\u00e0 d'impianto) e il fa diesis - essendo quest'ultimo la dominante della dominante, fase necessaria dopo la complessa digressione armonica dello sviluppo.\nTerza esposizione del rond\u00f2.\nLa terza esposizione del tema (misure 141 - 172) \u00e8 simmetrica alle altre due. Appare ora la transizione delle misure 33 - 41 della prima esposizione che modula opportunamente (siamo nella \"ripresa\") anzich\u00e9 al fa diesis maggiore settima (dominante di dominante), al si maggiore settima. Questo per riproporre il secondo tema (misure 182 - 197) alla tonica (come previsto nelle ricapitolazioni della \"forma-sonata\"). La codetta con la \"melodia finale\" chiude questa terza esposizione. Anche qui abbiamo una cambio di tonalit\u00e0: tonica (mi maggiore e mi maggiore settima).\nSimilmente al secondo episodio, a misura 212 inizia una \"\"misterioso sviluppo contrappuntistico\"\" nella tonica minore (mi minore) fino a misura 230 (prima c'\u00e8 anche un cambio dell'armatura di chiave in do maggiore che dopo 9 battute ritorna nuovamente alla tonica di base).\nUltima esposizione del rond\u00f2.\nA misura 231 rientra il tema del rond\u00f2. La prima frase \u00e8 divisa tra le due mani (mano sinistra per la prima semifrase e mano destra per la seconda semifrase).[batt. 231-238]\nAnche la seconda frase (misure 238 - 246) subisce lo stesso trattamento timbrico. La terza frase invece (che sarebbe la ripetizione della seconda frase) ora \u00e8 sottoposta ad una notevole elaborazione per 26 battute (da misura 246 a misura 272). Quindi cinque battute di collegamento preparano l'entrata del tema principale: per l'ultima volta appare la prima semifrase del tema che termina con una cadenza perfetta (si maggiore settima - mi maggiore a misure 283-4). Una salita dal basso al soprano porta alle ultime battute caratterizzate da un \"accelerando\" e un \"a tempo\" sull'ultima battuta e mezza. Nella battuta finale \u00e8 presenta una variante in diminuzione (con un tempo il doppio pi\u00f9 veloce) di una segmento dello sviluppo della terza frase del tema presentato 24 misure prima.[batt. 263/280]"}
{"id": "1652590", "revid": "124536228", "url": "https://it.wikipedia.org/wiki?curid=1652590", "title": "Ennio Avanzini", "text": "Biografia.\n\u00c8 Sottosegretario di Stato al Tesoro nel VI (con delega per i danni di guerra), VII e VIII Governo De Gasperi e nel Governo Pella; nel VII Governo De Gasperi ha ricoperto anche l'incarico di Sottosegretario di Stato al Bilancio\nL'On.le Avv. Ennio Avanzini (1889-1962) ha dato inizio alla successione. Laureatosi in giurisprudenza giovanissimo all'et\u00e0 di 21 anni, all'Universit\u00e0 di Padova, dopo il necessario periodo di praticantato, ha aperto il primo studio in Palazzo Canossa , nell'omonima piazza, a Mantova. Brillante penalista, la sua precoce fama ha presto varcato la soglia del locale Foro e da subito ha prestato la propria capacit\u00e0 professionale in importanti processi, con o contro, i pi\u00f9 noti avvocati del tempo, quali, per citarne alcuni, Carnelutti, De Martino e tanti altri ancora.\nIscritto al Partito Popolare di Don Sturzo partecip\u00f2 fattivamente alla vita politica mantovana; attivit\u00e0 che dovette forzatamente interrompere durante il periodo fascista.\nAlla Liberazione, la passione per la politica riprese il sopravvento con successo immediato: subito Presidente della Provincia di Mantova, poi eletto a pieni voti per la Consulta, quindi all'Assemblea Costituente e infine alla Camera dei Deputati, (I e II Leg.) dove si distinse tanto da ottenere la nomina a sottosegretario di Stato per i Danni di Guerra nel Governo De Gasperi e al Tesoro prima e al Bilancio poi nel Governo Pella.\nUn grave incidente subito proprio alla Camera dei Deputati ha posto fine prematuramente alla sua fulgida carriera politica.\nIl 7 agosto del 1945 fondava l\u2019ordine degli avvocati di Mantova, divenendone presidente fin da subito e rimanendone consigliere fino al 1956.\nl\u2019On. Avv. Ennio Avanzini fece parte della consulta Nazionale e dell\u2019Assemblea Costituente rimanendo poi in politica per il resto dei suoi giorni. Presenzio come deputato sia alla prima che alla seconda legislatura.\nDurante la prima legislatura, nel governo De Gasperi-VI, f\u00f9 Sottosegretario di Stato per il tesoro (Danni di guerra) dal 31 gennaio 1950 al 25 luglio 1951 e, durante il Governo De Gasperi-VII, fu Sottosegretario di Stato per gli affari esteri dal 27 luglio 1951 al 27 aprile 1952, Sottosegretario di Stato per il tesoro dal 28 aprile 1952 al 15 luglio 1953.\nF\u00f9 vicepresidente della III commissione di Giustizia dall'11 giugno 1948 al 1\u00ba luglio 1949 e dal 1\u00ba luglio 1949 al 31 gennaio 1950. Fece parte della Giunte delle Elezioni, della IX commissione per l\u2019agricoltura e alimentazione e della commissione speciale per l\u2019esame dei provvedimenti relativi alla corte costituzionale.\nOltre alla vita politica l\u2019On. Avv. Ennio Avanzini era un amante della propria citt\u00e0, divent\u00f2 cos\u00ec presidente dell\u2019allora \u201cAssociazione Mantovana del Calcio\u201d (attuale Mantova Fc) dal 1927 al 1931, lo fu anche dal 1945 al 1946, ma il suo mandato pi\u00f9 importante lo ebbe dal 1948 al 1949 ove grazie alle sue ambienti capacit\u00e0 economiche e alle proprie cariche politiche, ordin\u00f2, e in parte ne sostenne anche la spesa, il rifacimento e l\u2019ampliamento di circa 5.000 posti dello stadio di\nMantova, attuale Danilo Martelli. Nella seduta di Sabato 3 marzo del 1962 il deputato Truzzi ricordo con queste parole l\u2019On avv. Ennio Avanzini:\n\u201cIl giorno 20 febbraio, nella su a casa di Mantova, circondato dall'affetto dell a sua famiglia, \u00e8 deceduto l 'onorevole avvocato Ennio Avanzini. L'onorevole Avanzini \u00e8 morto all'et\u00e0 d i 73 anni, dopo una vita tutta dedicata al servizio dei pi\u00f9 alti valori umani e civili . Una lunga e penosa malattia lo aveva costretto , ormai da alcuni anni, ad abbandonare la vita politica quando ancora la sua lucidissima mente gli avrebbe consentito un ulteriore fecondo contributo alla nostra comune attivit\u00e0. La scomparsa dell'onorevole Avanzini \u00e8 un grave lutto per il Parlamento e per il paese . Il lutto \u00e8 ancor pi\u00f9 grave per la su a terra mantovana . Mantova perde con lui il pi\u00f9 illustre e devoto figlio degli ultimi tempi . I democratici cristiani di Mantova perdono il loro amato maestro, la sicura guida morale e politica . La vita dell'onorevole Avanzini \u00e8 tutta un'alta e serena testimonianza in favore del - l'umana fraternit\u00e0, della giustizia e della libert\u00e0 . Nato a Cotogna Veneta il 9 novembre 1888, ma trasferitosi in terra mantovana giovinetto, gi\u00e0 da studente universitario si di - stinse per il suo nobile entusiasmo, per l a brillante intelligenza e per l'interesse all a cosa pubblica. La dedizione al bene della patria, in lui sempre generosa, lo vide valoros o ufficiale combattente nella guerra 1915-18 decorato al valor militare . Nel 1919, appena tornato dalla guerra, per la generosa volont\u00e0 d i contribuire al bene del popolo, fu fra i fondatori del partito popolare nella provincia d i Mantova. Entrato cos\u00ec nella vita politica attiva, per testimoniare le sue idee nella fed e scelta, ad esse rimase sempre coerente anche negli anni duri in cui dovette per esse sopportare umiliazioni, sacrifici, persecuzioni. Nel periodo fascista visse esiliato nell a sua terra trovando conforto nella professione di avvocato penalista in cui eccelse e nell a dedizione alla sua famiglia, alla quale dedic\u00f2 per tutta la vita la parte migliore del suo grande animo di poeta della bont\u00e0, ch e trovava conforto e serena sicurezza nella sua genuina fede cristiana. Quest'Assemblea lo ebbe fra i suoi membri pi\u00f9 stimati, subito dopo i tragici giorni dell'ultima guerra, come consultore nazionale . Fu eletto deputato per due legislatur e consecutive . Vicepresidente del gruppo parlamentare della democrazia cristiana, vicepresidente della Commissione di giustizia, relatore di numerosi disegni di legge, pi\u00f9 volte sottosegretario di Stato per il bilancio e per il\ntesoro . Molti colleghi di questa Camera ricordano certo insieme con me l'onorevol e Avanzini . Lo ricordiamo sempre premuroso e sereno con tutti, scrupoloso nell'adempimento dei doveri di parlamentare, e di uomo di governo; ma ricordiamo soprattutto il calore umano della sua bont\u00e0 . Durante tutto il tempo della sua lunga e feconda attivit\u00e0 parlamentare e di governo, per le sue alte doti morali e politiche, l'onorevole Avanzini ebbe in questa Assemblea , sempre e solo, da ogni settore politico, estimatori ed amici . Lo ricordiamo in quest o momento con commozione profonda e con vivo cordoglio partecipando al dolore della sua fa - miglia e di quanti lo conobbero, lo stimarono , lo amarono. Per quelli di noi che hanno avuto il privilegio di vivergli pi\u00f9 vicino, di dividerne le speranze, i propositi e le lotte, nell o sconforto dell'ora ci \u00e8 di sollievo l'esempi o che egli ci ha lasciato come incitamento ad essere migliori al servizio del bene comune. A nome dei colleghi del gruppo della democrazia cristiana prego l'onorevole Presidente di far pervenire alla famiglia Avanzini, insieme con il profondo cordoglio, i rinnovati sentimenti di affetto, di stima, di doloroso rimpianto per l'illustre collega scomparso.\nl\u2019On. Avv. Ennio Avanzini mor\u00ec il 20 febbraio del 1962, dopo che anni prima aveva perso la propria smisurata intelligenza a causa di un incidente avvenuto proprio all\u2019interno della Camera dei Deputati, dove nello stesso attimo in cui lui stava entrando alla camera, un altro deputato stava uscendo, la porta gli sbatte in testa, con la diagnosi di commozione cerebrale perse tutto ci\u00f2 che negli anni aveva imparato e studiato.\nLe orme del padre le segu\u00ec il figlio Lucio Avanzini, che divent\u00f2 avvocato presso il foro di Mantova e ottenne nel 2014 la medaglia d\u2019oro dei cinquant\u2019anni di professione di avvocato. Come Lucio anche suo figlio Ennio, dal nome omonimo all\u2019onorevole ha seguito le orme del padre, diventando cos\u00ec avvocato e aumentando cosi le generazioni di avvocati Avanzini nella citt\u00e0 di Mantova."}
{"id": "1652592", "revid": "287204", "url": "https://it.wikipedia.org/wiki?curid=1652592", "title": "Ilioneo", "text": "Nella mitologia greca, Ilioneo era il nome di un personaggio presente nella guerra di Troia, scoppiata per colpa del rapimento di Elena, moglie di Menelao un re acheo, effettuato da Paride figlio di Priamo il re di Troia. Tale guerra scoppiata fra i due regni viene raccontata da Omero nell\"Iliade\".\nIl mito.\nIlioneo era un soldato dell'esercito troiano, figlio di Forbante, uomo caro, grazie alle sue greggi, al dio messaggero Hermes. Durante la sua vita Forbante gli diede quanto potesse offrirgli, ma ebbe un unico figlio, Ilioneo appunto. Il ragazzo, cresciuto, voleva distinguersi in battaglia, e durante una di esse si trov\u00f2 coinvolto nel confronto fra Acamante e Peneleo, finendo per essere vittima di quest'ultimo. Infatti Penel\u00e8o, non essendo riuscito ad uccidere Acamante, che gli aveva ucciso il compagno di guerra Promaco, si scagli\u00f2 allora su Ilioneo e gli gett\u00f2 in viso la lancia, causandone la morte. Il re acheo balz\u00f2 sul cadavere lasciando l'asta infissa nella faccia e gli tronc\u00f2 dal collo la testa che cadde a terra, infine la raccolse sanguinante e la iss\u00f2 in cima alla punta della sua lancia mostrandola ai Troiani, aggiungendo parole di oltraggioso scherno, come a deriderli nel vederli sgomenti per l'orrore manifesto. Omero paragona quest'immagine con quella di un papavero, con il fiore sbocciato in cima al gambo.\nFortuna dell'episodio.\nNell\"Iliade\" il paragone col fiore del papavero \u00e8 ripreso in pi\u00f9 scene. Nell\"Eneide\" di Virgilio due coppie di giovani guerrieri troiani subiranno la stessa sorte di Ilioneo: i fratelli Amico e Diore uccisi per mano di Turno, che dopo aver tagliato le teste ai cadaveri le appende al loro carro, rubandolo; e i due amici Eurialo e Niso, che dopo essere stati uccisi dai Rutuli di Volcente (caduto anch'egli nello scontro), avranno le teste recise e issate su lance per poi essere deposte davanti alle fortificazioni del campo troiano, in segno di derisione."}
{"id": "1652597", "revid": "1971044", "url": "https://it.wikipedia.org/wiki?curid=1652597", "title": "Commercializzazione delle medicine tradizionali", "text": "Il fenomeno della commercializzazione delle medicine tradizionali, ovvero dello sfruttamento commerciale di conoscenze mediche tradizionali dei popoli indigeni delle aree meno sviluppate del mondo, \u00e8 uno fra i pi\u00f9 controversi della storia recente dell'industria farmaceutica. Esso viene talvolta indicato con il termine dispregiativo biopirateria da chi si oppone a questa pratica: \u00e8 la traduzione dall'inglese biopiracy, coniato nel 1993 da Pat Mooney del Rafi (Rural Advancement Foundation International).&lt;br&gt; Una denominazione alternativa od eufemistica, in genere utilizzato dai sostenitori di questa pratica, \u00e8 bioprospecting. Esso significa letteralmente (dall'inglese) \"esplorazione della biodiversit\u00e0\".\nI critici della \"biopirateria\" attaccano soprattutto l'appropriazione tramite brevetto dei diritti legali su pratiche medicinali tradizionali, in particolare nel caso in cui i gruppi indigeni che hanno sviluppato le corrispondenti conoscenze non vengono coerentemente ricompensati.\nUn caso paradigmatico \u00e8 quello della pervinca del Madagascar. La ricerca biomedica sulla pianta venne intrapresa sulla base del ruolo della pervinca nella medicina tradizionale malgascia, e port\u00f2 alla scoperta di numerosi principi attivi, fra cui la vincristina, utilizzabile nella cura chemioterapica della leucemia. Un metodo per purificare la vincristina fu inizialmente brevettato ed immesso in commercio dalla casa farmaceutica Eli Lilly, ma non venne riconosciuto alcun diritto legale alle popolazioni che avevano originariamente individuato le propriet\u00e0 benefiche della pianta.\nSenza ombra di dubbio la biopirateria contribuisce alla iniquit\u00e0 tra i paesi in via di sviluppo, ricchi in biodiversit\u00e0 e le nazioni sviluppate ricche di industrie farmaceutiche, le quali utilizzano queste risorse.&lt;br&gt;\nNel caso delle medicine tradizionali \u00e8 evidente come il monopolio del commercio del farmaco indigeno, vada a solo vantaggio del mondo occidentale.&lt;br&gt;\n\"Bioprospecting\" \u00e8 un termine pi\u00f9 positivo, normalmente usato dai sostenitori della commercializzazione della medicina tradizionale.&lt;br&gt;\nOvviamente Biopirateria e bioprospecting sono sinonimi. Mentre non c'\u00e8 ancora una definizione chiara, i media e l'universit\u00e0 usano questo termine meno peggiorativo quando discutono degli sforzi per capitalizzare la conoscenza indigena delle risorse naturali. Comunque si intenda, il termine bioprospecting pu\u00f2 anche descrivere la ricerca di composti, prima sconosciuti, che non siano mai stati utilizzati nella medicina tradizionale.\nRuolo della ricerca farmaceutica.\nNella ricerca farmaceutica, milioni di malati terminali devono essere utilizzati prima che un risultato positivo sia trovato. Il gruppo ETC (letteralmente Rural Advancement Foundation International), ricorda che i test randomizzati hanno un successo intorno a 1:10.000, ma se il test \u00e8 combinato al sapere locale sciamanico la percentuale di successo arriva a 1:2. Un dato meno ottimistico, ma comunque significativo \u00e8 di 1:5.000 attribuito al NIH.\nLa conoscenza e l'utilizzo di queste sostanze \u00e8 stata accumulata in centinaia di migliaia di anni, all'interno di diversi gruppi etnici, per questo i ricercatori farmaceutici ritengono la \u201cconoscenza indigena\u201d, un buon \u201csito\u201d per cercare nuovi farmaci.\nCasi famosi.\nLa pervinca del Madagascar.\nIl caso della pervinca \u00e8 degli anni 50. La pervinca del Madagascar \u00e8 stata largamente introdotta in altri paesi tropicali, ben prima della scoperta della vincristina. Ci\u00f2 significa che i ricercatori possono ottenere una conoscenza indigena locale da una regione, e le piante da un'altra. Le propriet\u00e0 della pianta nella cultura locale (trattamento del diabete) non furono le stesse propriet\u00e0 scoperte e commercializzate dalla Eli Lilly (trattamento di leucemie e linfomi). Originariamente lo stimolo alla ricerca sulla pianta fu la cura del diabete, ma il pi\u00f9 importante risultato fu invece la cura del cancro.\nIl linfoma di Hodgkin \u00e8 attualmente trattato con la vinblastina, derivato anch'esso della rosa pervinca. Come detto sopra non fu riconosciuto alcun emolumento al Madagascar per la conoscenza indigena della pianta.\nL'albero del Neem.\nNel 1995 il dipartimento e ricerca farmaceutica degli USA ricevette un brevetto sulla tecnica di estrarre un agente antifungino dall'albero del Neem (\"Azadirachta indica\") che cresce in India. I nativi indiani da sempre ne conoscono il valore medicinale. Sebbene il brevetto sia stato emesso per una tecnica di estrazione, la stampa indiana lo descrisse come un brevetto sull'albero del Neem stesso. Il risultato fu un diffuso clamore pubblico, che si diffuse in tutto il mondo civilizzato. Segu\u00ec un'azione legale del governo indiano contro il brevetto europeo. Pi\u00f9 precisamente il 12 settembre 1990 la multinazionale agroalimentare W. R. Grace present\u00f2 domanda insieme al governo statunitense all'ufficio brevetti europeo. Il 14 settembre 1994, con il numero 436257e la richiesta principale fu accolta dall'Ufficio europeo per i Brevetti (UEB) descrivendolo come: metodo di controllo degli attacchi da funghi sulle piante, che prevede l'applicazione sui funghi di un composto a base d'olio di neem contenente tra 0,1 e 10% di un olio idrofobo estratto dall'albero del neem, sostanzialmente privo di azadiractina, dallo 0,005 al 5% di un tensioattivo emulsionante, e da 0 a 99% di acqua. Nove mesi dopo, nel 1995, fecero ricorso contro tale brevetto Magda Aelvoet, deputata europea, a quel tempo presidentessa del gruppo dei Verdi al Parlamento europeo (Bruxelles), Vandana Shiva, incaricata dalla Research Foundation for Science, Technology, and natural Resource Policy (Nuova Delhi, India) la Federazione\ninternazionale dei movimenti per l'agricoltura biologica (IFOAM), con sede in Germania. &lt;br&gt;\nEssi fecero riferimento principalmente all'idea che il Neem era ampiamente conosciuto nella medicina ayurvedica per le malattie dermatologiche ed anche nel sapere agricolo tradizionale come antifungino. Per cui ne rivendicarono la propriet\u00e0 intellettuale del sapere indigeno indiano e ne contestavano il carattere innovativo ed inventivo. L'8 marzo 2005, questo brevetto europeo fu revocato.\n\u00c8 importante notare come la casa farmaceutica interessata nel caso del Neem osserv\u00f2 che la conoscenza indigena tradizionale sulle propriet\u00e0 del Neem non fu mai pubblicata su un giornale accademico e che questa conoscenza non appartiene alla prior art (in italiano \"stato dell'arte\") che essendo di pubblico dominio non \u00e8 oggetto di brevetto.&lt;br&gt;\nIn risposta alla materia della biopirateria, come quello esposto, l'India sta traducendo e pubblicando antichi manoscritti contenenti antichi rimedi in forma elettronica. I testi sono stati tradotti dal sanscrito, urdu, persiano, ed arabo e saranno disponibili all'ufficio brevetti in inglese tedesco, francese, giapponese e spagnolo. Il senso \u00e8 proteggere il patrimonio indiano da parte di compagnie straniere. Centinaia di posture Yoga sono anche segnalate in questa collezione. Il progetto \u00e8 stato criticato da un portavoce di un'industria farmaceutica come: \u201cuna soluzione alla ricerca di un problema\u201d.\nHoodia.\nI San del Kalahari utilizzano tradizionalmente una pianta del genere \"Hoodia\" (la \"H. gordonii\") come soppressore dell'appetito. Si tratta di una pianta simile a un cactus, endemica della zona del Namib, e che non \u00e8 mai stata addomesticata. Nel 1997, il Consiglio Sudafricano per la Ricerca Scientifica e Industriale (SCIR) ha isolato il principio attivo contenuto nella pianta, noto come P57. I tentativi di sintetizzare il componente sono stati infruttuosi, e nel 2006 la Phytopharm (appartenente al gruppo Unilever) ha annunciato l'imminente immissione sul mercato di un prodotto contro l'obesit\u00e0 realizzato estraendo il P57 dalla \"H. gordonii\".\nCurcuma.\nLa curcuma \u00e8 una pianta della famiglia dello zenzero utilizzato nella cucina indiana. In medicina \u00e8 usata per curare ferite e reazioni orticarioidi.\nNel 1995 il centro Medico dell'Universit\u00e0 del Mississippi, ottenne il brevetto USA n. 5.401.504, per l'uso della curcuma nelle ferite.\nIl CSIR (consiglio indiano per la ricerca scientifica ed industriale) fece ricorso, sostenendo che la curcuma era usata da migliaia di anni per curare ferite ed orticarie. Port\u00f2 a sostegno di ci\u00f2 un documento pubblicato sul \"Journal of the Indian Medical Association\" ed un antico testo sanscrito. Il brevetto fu ritirato.\nKareka, jamun, brinjal.\nSono piante che vengono normalmente utilizzate in India per la cura del diabete. La Cromac Research Inc. ha recentemente ottenuto il brevetto per il loro impiego farmaceutico.\nCasi ulteriori.\nTabernanthe iboga.\nLa Tabernanthe iboga (o pianta di Iboga) \u00e8 di una pianta utilizzata per mantenere la veglia tra le popolazioni dell'Africa centrale ed orientale, specialmente durante la caccia. Usato in dosi massicce \u00e8 un allucinogeno. Sono stati pubblicati numerosi brevetti sulla pianta di Iboga, per l'utilizzo nella disassuefazione da oppiacei e nicotina.\nAspetti politici e legali.\nUn errore comune riguarda la falsa idea che le case farmaceutiche possano brevettare una pianta. In realt\u00e0 brevettare organismi allo stato naturale non \u00e8 possibile. Possono comunque essere emessi brevetti per una sostanza chimica isolata o derivata dalla piante, spesso con una descrizione sull'uso di quella sostanza chimica. Generalmente l'esistenza, struttura e sintesi, di quei composti non \u00e8 parte della conoscenza medica indigena che porta i ricercatori ad analizzare la pianta per la prima volta. Come risultato, anche se le conoscenze mediche indigene sono prese come prior art, la conoscenza di per s\u00e9 non rende il principio chimico attivo ovvio, il quale \u00e8 applicato in modo standard dalla legge sui brevetti.\nNegli Usa la legge sui brevetti pu\u00f2 essere usata per proteggere composti isolati e purificati.\nNel 1873 Louis Pasteur brevett\u00f2 un fungo non portatore di malattia (patent numero 141072). I brevetti coprenti invenzioni biologiche sono state trattate in modo simile. Nel 1980 a riferimento del caso Diamond v. Chakrabarty, la corte suprema emise un brevetto sul batterio che era stato geneticamente modificato per consumare il petrolio, ragionando sul fatto che la legge americana permette i brevetti su \u201cogni cosa sotto il sole fatta dall'uomo\u201d. La United States Patent and Trademark Office (USPTO) ha osservato che un brevetto su un gene copre il gene isolato e purificato ma non copre il gene come si presenta in natura. &lt;br&gt;\nAltre possibilit\u00e0 negli USA \u00e8 brevettare un cultivar, una nuova variet\u00e0 di un organismo esistente. Il brevetto sul fagiolo Enola \u00e8 un esempio di questo tipo di brevetto. La legge sulla propriet\u00e0 intellettuale degli USA riconosce inoltre i diritti degli allevatori di piante sotto il Plant Variety Protection Act, 7 U. S.C. \u00a7\u00a7 2321-2582.\nConvenzione sulla biodiversit\u00e0.\nLa Convenzione sulla diversit\u00e0 biologica o CBD, \u00e8 stata ratificata nel 1993. Essa assicura i diritti per controllare l'accesso alle risorse genetiche per le nazioni in cui queste risorse si trovano. Un obiettivo della convenzione sulla biodiversit\u00e0 \u00e8 permettere alle nazioni meno progredite di ottenere maggiori benefit dalle loro risorse e dal loro sapere tradizionale.\nSotto le regole dalla Convenzione sulla biodiversit\u00e0, i bioprospettori devono ottenere un consenso informato per accedere a tali risorse e devono condividere ogni benefit con le nazioni ricche di biodiversit\u00e0. Comunque sia alcuni critici ritengono che la Convenzione sulla biodiversit\u00e0 abbia fallito ne fornire regole appropriate a prevenire la biopirateria. Altri affermano che il problema principale \u00e8 il fallimento dei governi nazionali ad emettere leggi che applichino le disposizioni della legge sulla biodiversit\u00e0..\nL'accordo del 1994 sugli aspetti legati al commercio della propriet\u00e0 intellettuale (Agreement on Trade-Related Aspects of Intellectual Property Rights-TRIPs) ed il trattato internazionale sulle risorse genetiche delle piante per l'alimentazione e l'agricoltura del 2001 (International Treaty on Plant Genetic Resources for Food and Agriculture) sono ulteriori accordi internazionali importanti.\nBrevetto USA ed europeo.\nLegislazione europea.\nNella legislazione europea il brevetto:\nLegislazione USA.\nLa legislazione statunitense \u00e8 un poco diversa:"}
{"id": "1652598", "revid": "93116137", "url": "https://it.wikipedia.org/wiki?curid=1652598", "title": "Iperenore", "text": "Nella mitologia greca, Iperenore \u00e8 un abile guerriero troiano di cui racconta Omero nell'\"Iliade\". \nIl mito.\nDurante la guerra di Troia Iperenore, figlio di Panto e Frontide, insult\u00f2 Menelao affermando che era il peggior combattente di tutti gli achei, e l'Atride lo uccise. La sua morte rese vedova la moglie, da poco sposata, e gett\u00f2 nello sconforto i genitori.\nInterpretazione e realt\u00e0 storica.\nDurante il racconto viene descritto di come la sua anima lasci\u00f2 il corpo, ma all'epoca non si dava un valore dell'anima in quanto esistenza pensante ma soltanto di forma vitale, aveva qui il termine collegato anche all'ultimo alito di vita un organo parte del corpo, parte della persona.\nIn realt\u00e0 ad offendere Menelao era stato Euforbo, il fratello di Iperenore, ma dato il significato del nome (arrogante) sembra giocare un doppio ruolo. Omero era solito fornire un significato ai nomi dei protagonisti dell'opera che ben delineavano il carattere, come se i nomi li avesse inventati per adeguarli alle persone."}
{"id": "1652599", "revid": "439868", "url": "https://it.wikipedia.org/wiki?curid=1652599", "title": "Sune Bergstr\u00f6m", "text": ""}
{"id": "1652600", "revid": "983767", "url": "https://it.wikipedia.org/wiki?curid=1652600", "title": "Ceresi", "text": "I Ceresi (o \"Caeresi\") erano un popolo celto-germanico, collegato trib\u00f9 belghe.\nI Ceresi vengono menzionati da Cesare, insieme a Condrusi, Eburoni e Pemani, tra quelle popolazioni germaniche che, in Gallia Belgica, nel 57 a.C., si unirono all'alleanza anti-romana, al comando del re dei Suessoni Galba, a cui fornirono 40.000 uomini.\nIl formarsi della coalizione fece da preludio alla battaglia del fiume Sabis.\nCesare fornisce un elenco dettagliato dei popoli che presero parte all'alleanza, per un totale di 306.000 armati. Oltre ai 40.000 Germani erano rappresentati nell'alleanza i Bellovaci (con 60.000 armati), Suessioni (50.000 armati), Nervi (50.000), Atrebati (15.000), Ambiani (10.000), Morini (25.000), Menapi (7.000), Caleti (10.000), Veliocassi (10.000), Viromandui (10.000), Atuatuci (19.000). "}
{"id": "1652601", "revid": "1776051", "url": "https://it.wikipedia.org/wiki?curid=1652601", "title": "Leone Azzali", "text": ""}
{"id": "1652603", "revid": "1543377", "url": "https://it.wikipedia.org/wiki?curid=1652603", "title": "Imbrio", "text": "Imbrio () \u00e8 un personaggio della mitologia greca.\nGenealogia.\nFiglio di Mentore, spos\u00f2 Medesicasta (figlia di Priamo)\nNon ci sono notizie di sua progenie.\nMitologia.\nVisse a Pedeo con la moglie Medesicasta (una figlia illegittima di Priamo) e quando ebbe inizio la guerra si trasfer\u00ec presso la casa di Priamo dove fu accolto e trattato alla stregua di un figlio. \nAbile guerriero, combatt\u00e9 con valore per la difesa della citt\u00e0 e in una delle tante battaglie affront\u00f2 Teucro che lo uccise con la lancia.\nPer rappresaglia, Ettore uccise Anfimaco e Aiace d'Oileo, per vendicare Anfimaco recise il capo al cadavere di Imbrio e in segno di disprezzo gli diede un calcio, facendola volare tra i combattenti greci e troiani che si affrontavano. \nLa testa, una volta ricaduta al suolo, si ferm\u00f2 ai piedi di Ettore mentre era intento a contrastare altri nemici."}
{"id": "1652604", "revid": "287204", "url": "https://it.wikipedia.org/wiki?curid=1652604", "title": "Sune Bergstrom", "text": ""}
{"id": "1652606", "revid": "1833487", "url": "https://it.wikipedia.org/wiki?curid=1652606", "title": "Quadrivio (Campagna)", "text": "Quadrivio o Quadrivio Basso, (\"Cruc'via\" in dialetto locale, mentre in italiano, in una traduzione letterale \"Crocevia\") \u00e8 la pi\u00f9 importante e popolosa frazione del comune di Campagna, in provincia di Salerno.\nGeografia fisica.\nL'abitato si sviluppa in zona collinare a 185 m/slm circa, fra le localit\u00e0 Sant'Angelo, Pezzarotonda, la frazione Galdo e il vallone del fiume Tenza. Punto centrale della frazione \u00e8 l'incrocio della Strada statale 91 della Valle del Sele con la Strada Provinciale 31 e la Strada Provinciale 38. Con circa 5.352 abitanti secondo l'ultimo censimento, \u00e8 il pi\u00f9 grande centro abitato del territorio comunale.\nStoria.\nLa localit\u00e0 originariamente era denominata \"Starza\". Con la presenza del \"crocevia\" (SS91 con la SP31 e la SP38) ha assunto popolarmente il nome Quadrivio. Sorto negli anni cinquanta, si \u00e8 sviluppato notevolmente in seguito al terremoto dell'Irpinia del 1980 ed \u00e8 diventato un solo nucleo urbano con le localit\u00e0 limitrofe di \"Piantito\", \"Vetrale\", \"Fravitole\" e \"Visciglito\", oltre a Starza, ospitando una comunit\u00e0 eterogenea di abitanti provenienti dai comuni limitrofi. \u00c8 allo studio, da parte dell'attuale amministrazione comunale, un nuovo nome da attribuire al centro abitato.\nMonumenti e luoghi d'interesse.\nNon presenta alcun edificio storico o artistico ma nella prima met\u00e0 degli anni 80 vi furono ritrovati reperti archeologici del IV-III secolo a.C. e negli anni 90 parte di una necropoli alla localit\u00e0 Piantito, che hanno testimoniato la presenza di popolazioni autoctone con influssi greci.\nEconomia.\nFulcro economico dell'intero territorio comunale, presenta numerose attivit\u00e0 commerciali con vendita al dettaglio (materiale edile, alimentare, abbigliamento), istituti bancari, due farmacie, due alberghi e numerosi uffici."}
{"id": "1652608", "revid": "2730", "url": "https://it.wikipedia.org/wiki?curid=1652608", "title": "Battaglia del cratere", "text": "La battaglia del cratere (in inglese Battle of the Crater), \u00e8 stato un combattimento della guerra di secessione americana, che costituiva una delle operazioni dell'assedio di Petersburg. Venne combattuta il 30 luglio del 1864, tra l'Armata Confederata della Virginia Settentrionale, guidata dal generale Robert E. Lee e l'Armata del Potomac, diretta dal Mag. Gen. George G. Meade (sotto la supervisione diretta del generale-in-capo, Ten. Gen. Ulysses S. Grant).\nPreludio alla battaglia.\nDurante l'assedio di Petersburg (Virginia), le armate erano allineate lungo una serie di posizioni fortificate e trincee, per una distanza superiore ai 32\u00a0km, che si estendeva dal vecchio campo di battaglia di Cold Harbor, nei pressi di Richmond fino ad aree a sud di Petersburg.\nDopo che il generale Lee aveva messo in scacco Grant nel suo tentativo di conquistare Petersburg il 15 giugno, la battaglia and\u00f2 incontro ad una stasi. Grant aveva imparato una dura lezione nella battaglia di Cold Harbor, dove Lee aveva dimostrato la sua grande capacit\u00e0 di dirigere la resistenza in posizioni fortificate e si stava facendo portare alla completa inattivit\u00e0 per via delle trincee e fortini in cui Lee l'aveva confinato. Finalmente, il Ten. Col. Henry Pleasants, che comandava il 48\u00ba Reggimento di fanteria della Pennsylvania, del Mag. Gen. Ambrose E. Burnside (IX Corpo), propose una tattica innovativa per risolvere questo problema.\nPleasants, che nella vita civile era stato un ingegnere minerario della Pennsylvania, propose di scavare un lungo condotto minerario sotto le linee dell'Esercito confederato e di piazzare cariche esplosive direttamente sotto un forte (Elliott's Salient) nel bel mezzo della linea del I Corpo confederato. Se avesse avuto successo, questa procedura non soltanto avrebbe ucciso tutti i difensori nella zona, ma avrebbe aperto un varco nelle difese dei Confederati. Se l'esercito unionista fosse riuscito a tracimare per la breccia ed a penetrare nell'area alle spalle dei Confederati, la citt\u00e0 di Petersburg sarebbe caduta in mani unioniste. Burnside, che aveva subito un grave smacco dopo la sconfitta del 1862 nella battaglia di Fredericksburg, diede il via libera a Pleasants, in modo da ripristinare la propria reputazione grazie a questa tattica innovativa.\nCostruzione della galleria.\nGli scavi cominciarono nel tardo giugno, e sia Grant sia Meade lo consideravano \"un modo per tenere occupati gli uomini\" e dubitarono che avesse alcun valore strategico. Presto persero interesse e poco dopo Pleasants si ritrov\u00f2 con pochi materiali per il progetto: addirittura i suoi soldati dovevano cercarsi il legname per sostenere la struttura. Comunque il lavoro progrediva con costanza. La terra veniva rimossa a mano e portata via in slitte improvvisate fatte da scatole di gallette con maniglie posticce, mentre le pareti e il tetto della miniera vennero rivestite con legname proveniente da un mulino abbandonato e dall'abbattimento di un vecchio ponte.\nLa galleria procedeva verso l'alto, elevandosi mentre si muoveva lungo le linee confederate in modo da evitare l'allagamento terminale del fronte della miniera, e si pompava aria fresca grazie a un ingegnoso sistema di scambio d'aria nei pressi dell'entrata; i minatori mantenevano un fuoco acceso alla base di un condotto di ventilazione, che emergeva dietro le linee dell'Unione. Un condotto in legno correva per l'intera lunghezza del tunnel. Il fuoco riscaldava l'aria ristagnante, forzandola nel condotto di ventilazione e dunque fuori dalla miniera. Il vuoto risultante aspirava aria dall'entrata, e la portava nel dotto di legno verso il punto dove i minatori scavavano. In questo modo si riusciva anche a mascherare l'entrata del tunnel, ed il progresso degli scavi. \nIl 17 luglio lo scavo aveva raggiunto le linee confederate. Presto cominciarono a circolare voci, che raggiunsero i Confederati, sulla costruzione di una galleria, ma Lee si rifiut\u00f2 dar credito alla cosa, o almeno di darle alcuna importanza almeno per due settimane prima di cominciare i lavori di \"contro-scavo\", che furono casuali, superficiali e scoordinati e che non permisero di scoprire la miniera. Il generale John Pegram, le cui batterie di cannoni erano sopra il sito dell'esplosione, prese sul serio la minaccia, ed ordin\u00f2 la costruzione di una nuova linea di trincee ed il ricollocamento delle postazioni di artiglieria molto dietro alla linea originale.\nLa galleria aveva la forma di una \"T\". Il condotto di avvicinamento era lungo circa 156 metri, iniziava in un'area depressa alla base di un'altura e finiva pi\u00f9 di 15 metri sotto la batteria di cannoni dei Confederati, rendendo la sua scoperta difficile da parte di questi ultimi. L'entrata al tunnel era larga circa un metro ed alta circa un metro e mezzo. Alla fine, si estendeva una galleria perpendicolare, lunga 23 m in ciascuna direzione. I generali Grant e Meade decisero improvvisamente di utilizzare la galleria tre giorni dopo il suo completamento, dopo un fallito attacco noto successivamente come la prima battaglia di Deep Bottom. Le armate unioniste riempirono la galleria con 320 fusti di polvere da sparo, cio\u00e8 circa 3 600\u00a0kg (8.000 libbre). Gli esplosivi si trovavano all'incirca 6 metri sotto il fortino e le linee dei confederati e lo spazio vuoto della T venne riempito con una dozzina di metri di terra compressa nella galleria principale, in modo da prevenire che l'onda esplosiva potesse fuoriuscire dalla bocca della miniera, investendo gli unionisti.\nIl 28 luglio la gigantesca mina venne armata.\nSviluppo della battaglia.\nLa mattina del 30 luglio 1864 la miccia venne accesa, ma, come nel resto del tunnel, Pleasants aveva a disposizione della miccia di qualit\u00e0 scadente che i suoi uomini dovevano congiungere. Cos\u00ec, all'ora prevista non ci fu nessuna esplosione. Due volontari del 48\u00ba Reggimento (il ten. Jacob Douty e il serg. Harry Reese) strisciarono allora nel tunnel, e dopo aver scoperto che la miccia si era spenta ad uno dei nodi la rimpiazzarono con una nuova pi\u00f9 lunga e la riaccesero. Finalmente alle 4 e 44 del mattino, la carica esplose con una tempesta di terra, uomini ed armi. Si form\u00f2 un cratere che \u00e8 tuttora visibile: lungo 52 metri, largo 24 e profondo 9,1 metri. Nella sola esplosione morirono tra i 250 (o 280) e i 350 soldati Confederati.\nIl piano dell'Unione era quello di sfruttare l'esplosione per mandare le truppe afro-americane di Ferrero, che erano state addestrate per muoversi attorno ai bordi del cratere, attraverso il varco creato, per aprirsi poi a ventaglio ed attaccare gli obiettivi strategici nelle retrovie confederate.\nIl piano venne pregiudicato a causa dell'interferenza di Meade il giorno prima della battaglia. Burnside aveva addestrato una divisione di truppe di colore (USCT) del brig. gen. Edward Ferrero a condurre l'assalto. Erano stati preparati a muoversi intorno alla cima del cratere per poi disperdersi e fare breccia tra le linee dei Confederati, quindi altre due divisioni di Burnside, formate da truppe bianche, sarebbero andate in supporto di Ferrero e alla volta di Petersburg.\nMeade, che non aveva fiducia nell'operazione, ordin\u00f2 a Burnside di non usare le truppe nere nella testa dell'assalto, credendo che sarebbe fallito e che i soldati neri sarebbero morti invano, creando ripercussioni politiche nel Nord. Burnside protest\u00f2 con il generale Grant, che per\u00f2 era d'accordo con Meade, cos\u00ec selezion\u00f2 una divisione bianca di rimpiazzo formata estraendo il comandante a caso. Fu scelto il Brigadier Generale della 1\u00aa divisione, James H. Ledlie, ma questi fall\u00ec nel dirigere i suoi uomini e durante la battaglia fu dichiarato ubriaco e incapace di comandare (Ledlie sarebbe stato poi congedato per il suo comportamento).\nSubito dopo l'esplosione, le truppe confederate furono troppo costernate per aprire il fuoco verso gli unionisti per circa 15 minuti. Tuttavia, l'impreparata divisione bianca di Ledlie attese, secondo alcune testimonianze, circa 10 minuti prima di uscire dalle proprie trincee e iniziare l'assalto. I ponticelli di legno che avrebbero dovuto facilitare l'attraversamento della trincea non erano stati posti, e i soldati dovettero scalare fuori dalla trincea per arrivare nella \"terra di nessuno\". Giunti al cratere, invece di aggirarlo come era stato previsto nell'addestramento delle truppe nere, i soldati di Ledlie pensarono che potesse essere utilizzato come una sicura trincea in cui ripararsi, cos\u00ec vi entrarono sprecando tempo prezioso mentre i Confederati, guidati dal Magg. Gen. William Mahone riunivano il maggior numero di truppe possibile per un contrattacco. In un'ora si riunirono attorno al cratere e cominciarono a fare fuoco dentro di esso con fucili ed artiglieria. Mahone descrisse quest'episodio come un \"tiro al tacchino\" (\"turkey shoot\"). Il piano fall\u00ec ma Burnside, invece di evitare altre perdite, mand\u00f2 all'attacco gli uomini di Ferrero; nelle ore successive i soldati di Mahone e quelli del Magg. Gen. Bushrod Johnson sterminarono il IX Corpo che provava a scappare dal cratere. Altre truppe dell'Unione avanzarono sulla parte posteriore destra del cratere fino al terrapieno e assalirono le linee dei Confederati facendole arretrare in una lotta corpo a corpo che dur\u00f2 molte ore. I Confederati di Mahone si spostarono rapidamente fuori da un avvallamento della terra di circa 180 metri dalla parte destra degli Unionisti. Questa carica riconquist\u00f2 il terrapieno e respinse gli unionisti indietro, verso est.\nConseguenze.\nI Confederati persero 1.032 uomini nella battaglia, mentre l'Unione ne perse circa 5.300, la met\u00e0 dalla divisione di Ferrero. I Confederati catturarono prigionieri 500 soldati dell'Unione. Sia i feriti di pelle bianca, sia quelli di pelle nera furono portati all'ospedale dei Confederati che si trova a \"Poplar Lawn\" a Petersburg. Burnside venne rimosso dal comando. Anche se altrettanto colpevole per la disfatta come Burnside, Meade sfugg\u00ec alla censura. A Mahone invece, la vittoria, ottenuta in gran parte grazie ai suoi sforzi nel sostenere gli uomini di Johnson scossi e frastornati dall'esplosione, fece guadagnare una duratura reputazione come uno dei migliori giovani generali dell'armata di Lee negli ultimi anni della guerra.\nGrant scrisse al Capo di Stato Maggiore H.W. Halleck: \"Si tratta della questione pi\u00f9 triste a cui abbia assistito nel corso di questa guerra\". Raccont\u00f2 a Halleck che mai come allora \"mi venne concessa una simile opportunit\u00e0 di conquistare delle fortificazioni, come non avevo mai visto e che non penso potr\u00f2 avere pi\u00f9 occasione di fare di nuovo\". Pleasants, che non ebbe un ruolo direttivo nel corso dello svolgimento della battaglia, ricevette un encomio per la sua idea e per la sua esecuzione. Quando ricevette il grado di brigadiere generale il 13 marzo 1865, venne fatta esplicita menzione del suo ruolo nell'esplosione.\nNonostante la battaglia fosse stata una vittoria tattica dei Confederati, la situazione strategica nel Teatro Operativo Orientale rimase uguale. I due eserciti rimanevano nelle loro trincee e l'assedio continu\u00f2.\nSito archeologico.\nL'area della battaglia del cratere \u00e8 una parte del Petersburg National Battlefield Park molto frequentata. L'entrata della miniera \u00e8 annualmente aperta per delle visite durante l'anniversario della battaglia. Esistono aree incavate, residui del crollo della galleria e dei pozzi di aerazione che si estendono a forma di \"T\" verso la fine. Il parco include diversi altri siti, principalmente quelli che furono una porzione delle linee degli unionisti attorno a Petersburg."}
{"id": "1652613", "revid": "66934", "url": "https://it.wikipedia.org/wiki?curid=1652613", "title": "Sune K. Bergstroem", "text": ""}
{"id": "1652616", "revid": "1318658", "url": "https://it.wikipedia.org/wiki?curid=1652616", "title": "Hospicio Caba\u00f1as", "text": "LHospicio Caba\u00f1as di Guadalajara, Jalisco, Messico, \u00e8 uno dei pi\u00f9 vecchi complessi ospedalieri dell'America spagnola, ed \u00e8 stato dichiarato Patrimonio dell'Umanit\u00e0 dall'UNESCO nel 1997.\nPrese il nome da Juan Ruiz de Caba\u00f1as y Crespo, vescovo di Guadalajara, il quale, per ordine del re Carlo IV, progett\u00f2 un ricovero per orfani, anziani e invalidi, che funzionasse anche da ospedale e laboratorio di apprendistato.\nJuan Ruiz de Caba\u00f1as assunse Manuel Tols\u00e1, uno dei migliori architetti dell'epoca, per progettarne la struttura. Il progetto di Tols\u00e1 si basava su esempi classici quali l'H\u00f4tel des Invalides a Parigi ed il monastero dell'Escorial a Madrid. Gli edifici formano un rettangolo che misura 164 x 145 metri. Sono strutture a piano singolo con un'altezza di 7,5 metri. La cappella \u00e8 alta il doppio e possiede una cupola che raggiunge i 32,5 metri. Il complesso \u00e8 eretto su un livello, \"in modo da facilitare la deambulazione di malati, anziani e bambini\".\nLa costruzione, di quella che sarebbe stata chiamata \u201cCasa della Misericordia\u201d, inizi\u00f2 nel 1805 e apr\u00ec i battenti nel 1810. Nello stesso periodo per\u00f2, negli stravolgimenti della guerra d'indipendenza, la Casa della Misericordia divenne quartier generale militare, armeria e scuderia.\nNel 1829 l'edificio riprese la sua missione di carit\u00e0 e, nel 1845, portato a termine il progetto di costruzione originale, fu chiamato Hospicio Caba\u00f1as in onore del suo fondatore. Rimase in funzione fino al 1980, quando chiuse i battenti, e riapr\u00ec restaurato nel 1983 come sede dell'Istituto Culturale Caba\u00f1as, per la promozione e la diffusione culturale.\nSi presenta oggi come un museo in cui si possono ammirare i monumentali murales del grande pittore Jos\u00e9 Clemente Orozco che ne decor\u00f2 gli interni.\nI murales di Jos\u00e9 Clemente Orozco.\nAlla fine del 1937, su invito dello stato di Jalisco, Jos\u00e9 Clemente Orozco arriv\u00f2 all'Hospicio Caba\u00f1as per dipingere l'antica cappella senza sapere che la sua opera sarebbe diventata una delle pi\u00f9 importanti opere plastiche del paese. Il suo lavoro termin\u00f2 nel marzo del 1939.\nIl pittore apparteneva al gruppo di artisti postrivoluzionari convinti che l'arte grafica doveva essere per tutti e che le loro opere dovevano essere create in luoghi pubblici.\nIn due anni, Orozco dipinse sulle pareti, sulla volta e sulla cupola della cappella 53 murales che esprimono vari momenti della storia del Messico. Dalla Conquista, alla Colonia, ai tempi moderni, interpretando la vita preispanica e lo scontro culturale tra indigeni e spagnoli; la fondazione di Guadalajara; e scene tragiche della realt\u00e0 contemporanea. Scena centrale, nella cupola, l'\u201dUomo di fuoco\u201d: una figura umana avvolta dalle fiamme, che molti considerano - assieme alle figure che lo circondano - i quattro elementi della natura, mentre secondo altri potrebbe rappresentare la metafora della Fenice."}
{"id": "1652617", "revid": "66934", "url": "https://it.wikipedia.org/wiki?curid=1652617", "title": "John R. Vane", "text": ""}
{"id": "1652618", "revid": "253269", "url": "https://it.wikipedia.org/wiki?curid=1652618", "title": "Gloria Hendry", "text": "\u00c8 nota principalmente per aver interpretato alcuni film appartenenti al genere blaxploitation, come \"Rubare alla mafia \u00e8 un suicidio\" (1972), \"Black Caesar - Il Padrino nero\" (1973) e \"Black Belt Jones\" (1974)\nNel 1973 \u00e8 stata la prima Bond girl afroamericana della storia del cinema, interpretando il ruolo di Rosie Carver in \"Agente 007 - Vivi e lascia morire\".\nBiografia.\nDi origini indiane, africane, cinesi e irlandesi, Gloria Hendry \u00e8 nata in Florida ed \u00e8 cresciuta a Newark. Il suo primo impiego \u00e8 stato come segretaria per la NAACP, in un ufficio di New York. Successivamente inizi\u00f2 una carriera di modella e, tra il 1965 e il 1972, lavor\u00f2 in veste di coniglietta nel club di New York della celebre rivista maschile \"Playboy\".\nNel 1968 debutt\u00f2 come attrice, interpretando un piccolo ruolo in \"For Love of Ivy\", accanto a Sidney Poitier. Nel 1970 fu diretta da Hal Ashby in \"Il padrone di casa\".\nNel 1972 interpret\u00f2 il suo primo film blaxploitation, \"Rubare alla mafia \u00e8 un suicidio\". Il suo primo ruolo importante lo ebbe nel 1973, in \"Black Caesar - Il Padrino nero\" e nel suo sequel \"Tommy Gibbs criminale per giustizia\", dove affianc\u00f2 Fred Williamson. Lo stesso anno interpret\u00f2 la Bond girl Rosie Carver in \"Agente 007 - Vivi e lascia morire\". Nel 1974 fu la co-protagonista di \"Black Belt Jones\", un film di blaxploitation contaminato con i film di kung fu, e la protagonista assoluta di \"Savage Sisters\".\nDopo la fine della blaxploitation, la Hendry apparve in alcune serie televisive come \"Falcon Crest\" e \"Hunter\". La sua ultima interpretazione risale al 2005, nel cortometraggio \"Seven Swans\"."}
{"id": "1652619", "revid": "729019", "url": "https://it.wikipedia.org/wiki?curid=1652619", "title": "Iperkaliemia", "text": "Per iperkaliemia (o iperpotassiemia) in campo medico, si intende un eccesso di potassio (simbolo chimico K) nel sangue dell'organismo.\nIl potassio \u00e8 il principale catione intracellulare e il principale determinante del potenziale di membrana a riposo. La conseguenza dell'iperkaliemia pi\u00f9 pericolosa per l'organismo \u00e8 l'alterazione del ritmo cardiaco (presenza di aritmie).\nLa concentrazione intracellulare di potassio \u00e8 di 150 mmol/L. La concentrazione plasmatica di potassio \u00e8 di 3,5-5 mmol/L. Si definisce iperkaliemia quell'insieme di disordini elettrolitici causati da una concentrazione plasmatica di potassio superiore a 5 mmol/L.\nImportanza del potassio nel corpo umano.\nDurante le fasi del potenziale d'azione, che comporta il battito cardiaco, gli ioni del potassio svolgono un ruolo determinante. Il potassio attraversa i canali ionici sia in entrata che in uscita, l'ingresso \u00e8 favorito da elementi quali l'insulina, l'alcalosi e gli agonisti beta2-adrenergici, mentre l'unico elemento che al contrario favorisce l'uscita \u00e8 l'acidosi. Un'alterazione di queste componenti porta di conseguenza ad un'alterazione del potassio nel sangue e del suo funzionamento.\nFisiologia.\nNelle cellule cardiache l'aumento della concentrazione di potassio extra-cellulare diminuisce la negativit\u00e0 del potenziale di riposo della cellula cardiaca, depolarizzandola in parte. Di conseguenza diminuisce anche l'intensit\u00e0 del potenziale d'azione, e questo fa s\u00ec che la contrazione del cuore sia via via pi\u00f9 debole.\nEziologia.\nLe cause di iperkaliemia possono dipendere da tre fattori fondamentali: l'aumentato apporto di potassio, la fuoriuscita di potassio dalle cellule e la ridotta eliminazione.\nAumentato apporto di K+.\nDa solo, non costituisce mai una causa di iperkaliemia.\nPseudo iperpotassiemia o iperpotassiemia spuria.\nQuesto dato oltre ad alterazioni metaboliche pu\u00f2 essere causato da:\nFattori di rischio.\nIpocalcemia e acidosi.\nTerapia.\nIl trattamento \u00e8 a base di farmaci quali il furosemide o una combinazione di insulina (attivatore della pompa sodio-potassio e quindi del riassorbimento cellulare di potassio) e glucosio e una combinazione di sorbitolo e kayexalate. Nonostante le avvertenze dell\u2019FDA per gli eventi avversi (necrosi colon, sanguinamenti, colite ischemica) segnalati con l\u2019associazione Kayexalate\u2013sorbitolo quest\u2019ultima risulta ancora disponibile e ampiamente usata negli USA. Di relativo recente inserimento fra i farmaci finora in uso \u00e8 il patiromer, il farmaco \u00e8 commercializzato in polvere per sospensione orale. In casi pi\u00f9 gravi \u00e8 indicata la dialisi.\nModificazioni ECG.\nNel tracciato elettrocardiografico le variazioni principali dovute ad iperkaliemia sono:"}
{"id": "1652620", "revid": "1776051", "url": "https://it.wikipedia.org/wiki?curid=1652620", "title": "Luigi Bacciconi", "text": ""}
{"id": "1652623", "revid": "1305772", "url": "https://it.wikipedia.org/wiki?curid=1652623", "title": "Alter Ego (videogioco)", "text": "Alter Ego \u00e8 un videogioco ideato nel 1986 dallo psicologo statunitense Peter J. Favaro e pubblicato dalla Activision per Apple II, Commodore 64, Mac OS e MS-DOS. Consiste in un simulatore di vita (pi\u00f9 precisamente, un simulatore di vita sociale) che presenta elementi tipici da videogioco di ruolo. Originariamente venne distribuito in due versioni, una con protagonista maschile e una con protagonista femminile. Nel 2009 ha ricevuto una conversione ufficiale per dispositivi mobili da parte di Choose Multiple LLC, che ne pubblica gratuitamente una versione limitata come gioco accessibile da web browser; il gioco per browser non limitato era gi\u00e0 online almeno dal 2001.\nModalit\u00e0 di gioco.\nIl videogioco si divide in sette parti, corrispondenti a sette et\u00e0 della vita, dalla prima infanzia (che inizia con il parto) fino alla vecchiaia, e si pu\u00f2 scegliere di partire da una qualunque di esse. Prima di cominciare si risponde a una serie di domande che servono a formare un profilo di personalit\u00e0, o in alternativa si pu\u00f2 lasciare che il computer lo crei casualmente. In ogni fase, che viene introdotta da una citazione celebre, il giocatore pu\u00f2 selezionare delle icone, appartenenti a diverse categorie, che rappresentano singoli eventi. Le situazioni in cui si trova il protagonista sono quelle di una persona ordinaria negli Stati Uniti d'America degli anni 1980.\nA centro schermo ci sono molte icone scorrevoli che rappresentano \"esperienze di vita\", collegate da linee cronologiche (ma si possono selezionare in qualunque ordine), e appartenenti a varie categorie anche ripetute pi\u00f9 volte (sociale, intellettiva, familiare ecc.), ma ciascuna utilizzabile una sola volta nella fase. Ai lati dello schermo ci sono alcune icone fisse che rappresentano \"scelte di vita\" e si possono selezionare anche pi\u00f9 volte per influenzare determinati aspetti della propria vita (scuola, lavoro, relazioni ecc.).\nAl contrario di videogiochi come \"Little Computer People\", gli eventi sono presentati tramite puro testo, disponibile solo in inglese. L'interazione si riduce a una serie di domande a scelta binaria o scelta multipla, in modo simile alle visual novel. Le risposte dell'utente determineranno il carattere, la conoscenza intellettuale, la salute fisica o i rapporti umani del protagonista. Una delle icone fisse permette di vedere le attuali statistiche del personaggio, comprendenti alcune generalit\u00e0 civili e 12 valori percentuali relativi alla persona. Con il passare del tempo si pu\u00f2 trovare un lavoro o continuare a studiare, decidere di sposarsi e fare figli; il gioco termina con la morte, naturale o accidentale. Il videogioco presenta situazioni di natura sessuale che sono facoltative.\nSviluppo.\nIl dottore in psicologia Peter J. Favaro ebbe l'idea di coniugare le sue conoscenze con il mondo dei videogiochi, e dopo aver contattato un agente di New York riusc\u00ec a lavorare al suo progetto con James Charne, manager dell'Activision. Favaro fu lasciato libero di affrontare anche temi scottanti come sesso e violenza senza censure da parte della Activision. L'obiettivo era dare ai giocatori la possibilit\u00e0 di sperimentare nuove scelte di vita e come queste contribuiscono a plasmare le persone. I tanti test sulla personalit\u00e0 che Favaro esamin\u00f2 durante i suoi studi in psicologia fecero da base per le domande di \"Alter Ego\". Per raccogliere pi\u00f9 esperienze trascorse un anno a New York intervistando gente comune su quali fossero i loro ricordi pi\u00f9 vividi.\nAccoglienza.\nLe edizioni storiche di \"Alter Ego\" ricevettero di solito giudizi molto buoni dalla critica. Favaro ottenne molti riconoscimenti, tra cui un premio del Consumer Electronics Show.\nRecensito all'interno del primo numero dell'edizione italiana della rivista \"Zzap!\", il videogioco in versione Commodore 64 ottenne un giudizio complessivo di 98% e venne considerato il miglior gioco del mese.\nIl successo di pubblico non fu per\u00f2 all'altezza del successo di critica, secondo Favaro perch\u00e9 in quel periodo l'industra dei giochi pi\u00f9 intellettuali era in crisi in favore di quelli pi\u00f9 d'azione.\nKeith Stuart di \"The Guardian\" consider\u00f2 \"Alter Ego\" come uno dei trenta migliori videogiochi dimenticati nel corso del tempo."}
{"id": "1652626", "revid": "1645873", "url": "https://it.wikipedia.org/wiki?curid=1652626", "title": "Bandiera di Terranova e Labrador", "text": "La bandiera di Terranova e Labrador \u00e8 stata adottata il 28 maggio 1980 ed \u00e8 stata disegnata dall'artista di Terranova Christopher Pratt.\nLa bandiera con sfondo bianco ha nella parte sinistra quattro triangoli blu e nella destra due triangoli bianchi con bordo rosso e una freccia dorata con bordo rosso.\nNella parte sinistra i quattro triangoli blu ricordano la Union Flag e rappresenta il retaggio britannico della provincia.\nI due triangoli rappresentano le due aree della provincia, l'isola e la parte continentale. La freccia dorata simboleggia un brillante futuro; quando la bandiera \u00e8 posta verticalmente la freccia diventa una spada, in onore del sacrificio dei militari di Terranova e Labrador. Inoltre i due triangoli con la freccia formano un tridente e simboleggia la dipendenza della provincia dalla pesca e dalle risorse del mare.\nIl colore blu rappresenta il mare, il bianco la neve e il ghiaccio dell'inverno, il rosso lo sforzo e la lotta degli abitanti della provincia, il colore oro rappresenta la fiducia in s\u00e9 stessi e nel futuro.\nLe due parti della provincia hanno una propria bandiera.\nTerranova.\nLa Bandiera di Terranova \u00e8 un tricolore verde, bianco e rosa a bande verticali.\nCreata nel 1843 \u00e8 la seconda bandiera pi\u00f9 antica del Commonwealth dopo la Union Flag. Sebbene appare molto simile alla bandiera irlandese, la bandiera di Terranova ha preceduto quella irlandese di cinque anni ed \u00e8 la bandiera pi\u00f9 antica del mondo ad utilizzare il colore rosa.\nLabrador.\nLa bandiera del Labrador \u00e8 stata creata nel 1947, \u00e8 bianca, verde e azzurra a bande orizzontali con la fascia centrale verde larga la met\u00e0 delle altre due. Nella parte bianca a sinistra \u00e8 rappresentato un ramoscello verde."}
{"id": "1652627", "revid": "167080", "url": "https://it.wikipedia.org/wiki?curid=1652627", "title": "Ceroesi", "text": ""}
{"id": "1652628", "revid": "167080", "url": "https://it.wikipedia.org/wiki?curid=1652628", "title": "Caeresi", "text": ""}
{"id": "1652629", "revid": "1543377", "url": "https://it.wikipedia.org/wiki?curid=1652629", "title": "Comunit\u00e0 montana dell'Appennino Cesenate", "text": "La Comunit\u00e0 montana dell'Appennino Cesenate si trova in provincia di Forl\u00ec-Cesena e comprende le valli dei fiumi Savio e Rubicone.\n\u00c8 costituita dai comuni di:\nIl suo territorio \u00e8 situato nella parte sud-orientale della Romagna, in un crocevia al confine con le regioni Toscana e Marche. In esso \u00e8 presente il Parco nazionale delle Foreste Casentinesi, Monte Falterona e Campigna, nonch\u00e9 la sorgente del Tevere, terzo fiume italiano per lunghezza che bagna la capitale."}
{"id": "1652632", "revid": "465036", "url": "https://it.wikipedia.org/wiki?curid=1652632", "title": "Congregazione dei Missionari Oblati di Maria Immacolata", "text": ""}
{"id": "1652633", "revid": "2188454", "url": "https://it.wikipedia.org/wiki?curid=1652633", "title": "Omicidio di Graziella Campagna", "text": "L'omicidio di Graziella Campagna venne commesso a Villafranca Tirrena il 12 dicembre 1985 dalla mafia. La sua storia \u00e8 stata fonte d'ispirazione anche per il film TV \"La vita rubata\".\nStoria.\nCresciuta in una famiglia numerosa (erano sette tra fratelli e sorelle) a Saponara Superiore, abbandona gli studi e trova lavoro come aiuto lavandaia in una citt\u00e0 vicina, Villafranca Tirrena, un impiego in nero che le frutta solo 150.000 lire al mese. Svolgendo quest'attivit\u00e0, un giorno trova un documento nella tasca di una camicia di propriet\u00e0 di un certo \"Ingegner Cannata\". Il documento rivela che il vero nome dell'uomo \u00e8 Gerlando Alberti junior, nipote latitante del boss Gerlando Alberti (assicurato alla giustizia anni prima dal generale Carlo Alberto dalla Chiesa). Quest'informazione le coster\u00e0 la vita.\nIl 12 dicembre, dopo aver finito di lavorare, va come di consueto ad aspettare l'autobus che la condurrebbe a casa. Ma nell'attesa successe qualcosa e quella sera la corriera arriva a Saponara senza di lei. La madre, che la aspettava, si preoccupa; Graziella non era ragazza ritardataria.\nNessuno riesce a trovarla, inizialmente si pensa ad una \"fuitina\" (una scappatella con un ragazzo) ma l'ipotesi non regge, in quanto l'unica persona che poteva aver progetti con lei era in quel momento a casa con la famiglia e lei l\u00ec non c'era. Il maresciallo presente in quel momento in caserma per\u00f2 \u00e8 cos\u00ec convinto che sia una fuitina che addirittura si prende un giorno di vacanza.\nTestimoni affermarono che lei quella sera sal\u00ec su un'auto sconosciuta molto tranquillamente, quindi con qualcuno alla guida di sua conoscenza e di cui si fidava, cosa che parve ugualmente molto strana ai familiari, visto che si trattava di una cerchia ristretta di persone.\nDue giorni dopo il corpo fu ritrovato a Forte Campone \u2013 vicino a Villafranca Tirrena \u2013 e riconosciuto dal fratello, Pietro Campagna. Aveva cinque ferite d'arma da fuoco, rivelatasi una lupara calibro 12 che spar\u00f2 da non pi\u00f9 di due metri di distanza dalla vittima.\nLe ferite erano sulla mano e sul braccio (con cui probabilmente tent\u00f2 di proteggersi), all'addome, alla spalla, alla testa e al petto.\nI processi.\nI processi seguenti vanno avanti a rilento. Gerlando Alberti junior e Giovanni Sutera, il suo guardaspalle anche noto come Giovanni Lombardo, vennero rimandati a giudizio il 1\u00ba marzo 1988.\nIl movente che Alberti abbia voluto uccidere la ragazza perch\u00e9 a conoscenza del suo vero nome e quindi potenzialmente una minaccia viene giudicato debole dal giudice Marcello Mondello il 28 marzo 1990.\nSei anni dopo, nel 1996, una trasmissione tv (\"Chi l'ha visto?\") riporta il caso agli occhi del grande pubblico; vengono indagati per favoreggiamento anche Franca Federico, titolare della lavanderia dove lavorava Graziella, suo marito, Francesco Romano, sua cognata Agata Cannistr\u00e0 e suo fratello Giuseppe Federico.\nIl 17 dicembre del 1996 l'Associazione Antimafie \"Rita Atria\" di Milazzo e il Comitato per la pace e il disarmo unilaterale di Messina, presentano il primo dossier sull'omicidio Campagna: \"Graziella Campagna a 17 anni Vittima di mafia\". Pochi mesi pi\u00f9 tardi il dossier diventa un libro: \"Graziella Campagna a 17 anni vittima di mafia, storie di trafficanti, imprenditori e giudici nella provincia dove la mafia non esiste\" (Armando Editore). Le due associazioni, insieme alle scuole di tutto il comprensorio (Milazzo, Barcellona, Santa Lucia, Villafranca), si schierano accanto alla famiglia.\nL'11 dicembre 2004 verranno giudicati colpevoli e condannati all'ergastolo sia l'Alberti sia Sutera, Franca e Agata saranno condannate a due anni di penitenziario, gli altri saranno prosciolti.\nGerlando Alberti uscir\u00e0 di prigione il 4 novembre 2006 per via del ritardo con cui \u00e8 stata depositata la sentenza.\nLui e Sutera saranno comunque ricondannati all'ergastolo il 18 marzo 2008 dai giudici della Corte d'Assise d'Appello di Messina.\nIl 18 marzo 2009, la Cassazione respinge il ricorso formulato dai due imputati e riconferma l'ergastolo ai due."}
{"id": "1652637", "revid": "1305772", "url": "https://it.wikipedia.org/wiki?curid=1652637", "title": "Pomonte (Gualdo Cattaneo)", "text": "Pomonte \u00e8 una frazione del comune di Gualdo Cattaneo, nella provincia di Perugia.\nIl borgo si trova a 461\u00a0, sulle colline che separano la valle del torrente Puglia dalla valle Umbra.\nStoria.\nFu un feudo dei conti di Antignano, la cui contea si estendeva dal castello localizzato sulle colline sopra Bevagna fin verso il territorio di Gualdo.\nNel 1305, per porre fine alle scaramucce con i duchi di Spoleto, il cui rettore era Deoticlezio, i rappresentanti di Pomonte furono convocati nella cattedrale di Foligno per cercare un accordo.\nNell'anno 1318, invece, si verific\u00f2 una rivolta contro i guelfi, che volevano tributi e pretendevano la difesa della chiesa locale con le armi: essi si dichiararono seguaci di Federico I da Montefeltro, che in quel periodo cercava la supremazia in Umbria.\nPoi, nel 1322, Todi assunse la giurisdizione sul castello.\nNel 1368 appartenne a Bonifacio Tancredi di Rosciano .\nQuindi tocc\u00f2 ai Trinci di Foligno, con Corrado IV che ne divent\u00f2 vicario nel 1421.\nSegu\u00ec un periodo sotto i bettonesi Crispolti (dal 1451) e poi sotto la diretta giurisdizione della Santa Sede, dal 1658.\nNel 1802 fu annesso al territorio di Gualdo Cattaneo.\nDurante la seconda guerra mondiale, nel 1943, il castello divenne alloggio di un comando tedesco; nel 1944 i partigiani si riappropriarono di tutte le propriet\u00e0 in esso contenute.\nCultura.\nEventi.\nNel mese di agosto vi si svolge la festa della \"Cotta del carbone\", durante la quale si rievoca la produzione del carbone vegetale."}
{"id": "1652640", "revid": "169529", "url": "https://it.wikipedia.org/wiki?curid=1652640", "title": "Giambattista Bosco Lucarelli", "text": "Sottosegretario nel Gabinetto Facta, fu vicepresidente dell'Assemblea costituente, deputato, senatore e Sindaco di Benevento.\nBiografia.\nAppartenente ad un'antica famiglia aristocratica, stabilitasi inizialmente a San Martino Sannita alla fine del XVI secolo, dove acquis\u00ec i titoli di barone di Lentace e Mancusi, quindi proprio nel capoluogo Benevento, fu un'importante figura politica del Sannio, dove all'et\u00e0 di venti anni fond\u00f2 l'Associazione Democratica Cristiana e l'Unione Giovanile Cattolica. Ottenuti molti consensi in queste iniziative, prosegu\u00ec la sua opera fondando una Banca cattolica del Sannio e una Federazione delle casse rurali, leghe di agricoltori e cooperative.\nNel 1911 venne eletto Sindaco di Benevento a soli 30 anni, adoperandosi in importanti iniziative come lo sviluppo dell'Istituto industriale che ora porta il suo nome.\nNel 1919 ader\u00ec al Partito Popolare diventando in breve tempo vicepresidente nazionale del partito.\nDeputato dal 1919 al 1926, effettu\u00f2 numerosi interventi a favore della parificazione dei diritti fra cooperative socialiste e cattoliche. Sostenitore del decentramento amministrativo, mir\u00f2 a ricostituire l'antico Sannio fondendo le province di Benevento, Avellino e Campobasso.\nSottosegretario per l'Industria e il Commercio durante il Gabinetto Facta, decadde dal mandato parlamentare a seguito della presa del potere da parte del fascismo.\nTorn\u00f2 nuovamente alla vita politica al termine della seconda guerra mondiale e fu fondatore della Democrazia Cristiana a Benevento. Membro della Consulta Nazionale nel 1945, l'anno successivo fu eletto deputato all'Assemblea costituente ottenendo anche l'incarico di vicepresidente.\nIn questa veste si batt\u00e9 per l'istituzione della Regione Sannio, con l'obiettivo di staccare Benevento dalla Campania e formare una nuova regione, insieme alle province di Campobasso e Avellino.\nFu anche deputato, senatore e presidente della Deputazione provinciale di Benevento."}
{"id": "1652641", "revid": "123716960", "url": "https://it.wikipedia.org/wiki?curid=1652641", "title": "Mariolina Venezia", "text": "Biografia.\nVive a Roma, dopo aver vissuto a lungo in Francia.\n\u00c8 autrice del romanzo che nel 2007 ha vinto il premio Campiello: \u00ab\"Mille anni che sto qui\"\u00bb, edito da Einaudi, saga familiare ambientata a Grottole, piccolo comune della Basilicata, che narra le vicende umane di cinque generazioni dall'Unit\u00e0 d'Italia fino alla caduta del muro di Berlino.\nNel 2009 si \u00e8 cimentata con il genere del giallo, pubblicando per Einaudi \u00ab\"Come piante tra i sassi\"\u00bb, ambientato a Matera, nuovamente in Basilicata. Segue il romanzo \u00ab\"Da dove viene il vento\"\u00bb, pubblicato sempre per Einaudi nel 2011. Nel 2013 pubblica \u00ab\"Maltempo\"\u00bb, che ha come protagonista Imma Tataranni, la stessa PM conosciuta in \"Come piante tra i sassi\". Alla protagonista di questi due romanzi e dei due successivi intitolati \"Rione Serra Venerd\u00ec\" e \"Via del Riscatto\" \u00e8 ispirata la serie televisiva \"Imma Tataranni - Sostituto procuratore\".\nHa pubblicato diverse raccolte di poesie e ha lavorato come sceneggiatrice di fiction televisive, per \"La squadra\", \"Don Matteo\" e numerose altre serie."}
{"id": "1652642", "revid": "104035243", "url": "https://it.wikipedia.org/wiki?curid=1652642", "title": "Laogono", "text": "Nella mitologia greca, Laogono era il nome di vari personaggi presenti nella guerra di Troia, scoppiata per colpa del rapimento di Elena, moglie di Menelao un re acheo, effettuato da Paride figlio di Priamo il re di Troia. Il conflitto scoppiato fra i due regni viene raccontato da Omero nell' \"Iliade\". \nIl mito.\nSotto il nome di Laogono ritroviamo:"}
{"id": "1652644", "revid": "767487", "url": "https://it.wikipedia.org/wiki?curid=1652644", "title": "Alvin Lee", "text": "Biografia.\nInizia molto giovane a esibirsi, formando presto il celebre gruppo. Con i Ten Years After nel 1969 partecipa al festival di Woodstock dove si esibisce in un assolo di chitarra durante il brano \"I'm Going Home\" entrato nella leggenda della musica rock.\nNel 1973 Alvin lascia la band per poter lavorare da solista; la riformer\u00e0 nel 1989 pur sempre continuando il suo progetto solista.\nI suoi principali ispiratori sono stati Chuck Berry e Scotty Moore, quest'ultimo leggendario chitarrista entrato nella Rock and Roll Hall of Fame.\n\u00c8 deceduto nel 2013 all'et\u00e0 di 68 anni per le complicazioni seguite a un intervento chirurgico."}
{"id": "1652645", "revid": "599013", "url": "https://it.wikipedia.org/wiki?curid=1652645", "title": "Ipsenore", "text": ""}
{"id": "1652646", "revid": "59975", "url": "https://it.wikipedia.org/wiki?curid=1652646", "title": "Three sides of every story", "text": ""}
{"id": "1652647", "revid": "287204", "url": "https://it.wikipedia.org/wiki?curid=1652647", "title": "Bjorn Tore Kvarme", "text": ""}
{"id": "1652648", "revid": "599013", "url": "https://it.wikipedia.org/wiki?curid=1652648", "title": "Ippotione", "text": ""}
{"id": "1652649", "revid": "120342812", "url": "https://it.wikipedia.org/wiki?curid=1652649", "title": "Tranquillo Marangoni", "text": " \u00c8 stato il principale xilografo italiano del Novecento.\nA Genova vice preside fino al 1971 \ndella sezione staccata del Accademia Albertina di Belle Arti di Torino (succursale genovese divenuta autonoma come liceo artistico statale di genova)\nBiografia.\nFiglio di Maurilio e di Jop Maria.\nIn giovent\u00f9 aiuta il padre prendendo dimestichezza con il legno e gli attrezzi da lavoro e dedica il suo tempo libero al disegno.\nNel 1927 prende a lavorare presso un mobiliere di S. Osvaldo, vicino a Udine per poi impiegarsi presso la fabbrica di sci \"Lamborghini\" a Udine, come caporeparto di finitura sci e attrezzi sportivi.\nNel biennio 1933-1934 fa il servizio militare di leva a Bolzano e Trento, nell'artiglieria da campagna, dove svolge mansioni di disegnatore addetto alla topografia.\nNel 1936 contrae matrimonio con Caterina Nascimbeni, di Tolmezzo, dalla quale avr\u00e0 tre figli: Ausilia (1938), Paolo (1941) e Aldo (1946).\nSollecitato da un amico inizia la sua attivit\u00e0 di xilografo nel 1942; costruisce da s\u00e9 le sgorbie, i bulini, le tavolette ed il piccolo torchio. Esegue il primo ex libris mentre \u00e8 impiegato presso i Cantieri Navali di Monfalcone (Gorizia) in qualit\u00e0 di disegnatore edile e arredatore navale.\nNel 1943 si trasferisce a Cave di Selz, una piccola frazione di Ronchi dei Legionari (da dove part\u00ec Gabriele D'Annunzio per l'impresa fiumana), vicino a Monfalcone.\nDurante la II Guerra Mondiale incide moltissimi timbri per le brigate partigiane riproducendo anche timbri di comandi ed uffici tedeschi, utilizzati per comporre lasciapassare per i partigiani e per i militari italiani provenienti dal fronte orientale.\nDopo la liberazione partecipa per la prima volta ad una mostra d'arte. Un anno dopo (1946) per la prima volta viene premiata una sua xilografia alla mostra \"Premio Dama Bianca\" a Gorizia. Organizza la sua prima mostra personale a Trieste. Pubblica una cartella di 10 xilografie su \"Trieste romana e medioevale\". Crea i primi pannelli decorativi modellati anche in bassorilievo e tutto tondo e incisi. Inizia la sua attivit\u00e0 di organizzatore di mostre d'arte grafica. Nel 1953 fonda con Giovanni Giuliani, Virgilio Tramontin, Remo Wolf e Giorgio Trentin l'Associazione degli Incisori Veneti-AIV e partecipa alla prima Esposizione Internazionale della Xilografia \"Xylon\" a Zurigo; viene nominato membro onorario della \u201cThe Society of Wood Engravers\" di Londra.\nNel 1958 esegue la sua prima serie di francobolli per le Poste Italiane.\nSi trasferisce a Genova e diviene il preside del Liceo Artistico, ruolo che lo occuper\u00e0 fra il 1967 ed il 1981. Sperimentazione continua nelle varie tecniche artistiche: affresco, graffito, mosaico, linoleumgrafica, vetrata, tessitura dell'arazzo, stampa delle stoffe, illustrazione del libro, grafica pubblicitaria, decorazione del vetro, decorazione architettonica, modellismo architettonico, uso delle materie plastiche. \nNel 1966 realizza diverse incisioni commissionate dalla Secco Sistemi a scopo commemorativo dell'azienda; l'edizione fu realizzata in 500 esemplari numerati e stampati con i legni originali e firmati dall'incisore. Viene nominato membro corrispondente della Reale Accademia Albertina del Belgio, quindi membro onorario della \"Royal Society of Painter, Etchers and Engravers\" di Londra; il cardinale di Torino Anastasio Ballestrero dell'ordine dei Frati Scalzi della Beata Vergine del Carmelo gli promuove il volume \"Santa Teresa di Ges\u00f9\", la sua opera pi\u00f9 nota, completata nel 1984.\nL'anno seguente si trasferisce a Ronco Scrivia.\nNel 1986 costituisce la Xilon Italiana - Associazione degli Xilografi Italiani; ne viene eletto presidente.\nA seguito di infarto muore il 26 marzo 1992 a Ronco Scrivia (GE).\nCollegamenti esterni.\nTranquillo Marangoni Xilografo"}
{"id": "1652653", "revid": "33277", "url": "https://it.wikipedia.org/wiki?curid=1652653", "title": "Congregazione degli Oblati di Maria Vergine", "text": ""}
{"id": "1652655", "revid": "74801", "url": "https://it.wikipedia.org/wiki?curid=1652655", "title": "Prestwick", "text": "Prestwick \u00e8 una citt\u00e0 dell'area amministrativa scozzese dell'Ayrshire Meridionale, nel Regno Unito. \u00c8 situata sulla costa occidentale della Scozia, circa a sud-ovest di Glasgow ed adiacente alla citt\u00e0 di Ayr, con cui forma un unico agglomerato urbano. La sua popolazione \u00e8 di circa abitanti (2004).\nStoria.\nIl nome di Prestwick deriva dall'antico inglese \"Preost wic\", ossia \"priest's farm\" (\u201cfattoria del prete\u201d), chiaro riferimento al fatto che la citt\u00e0 nacque attorno ai terreni di un edificio religioso, come probabilmente il vicino villaggio di Monkton (\u201ccitt\u00e0 del monaco\u201d).\nPrestwick ha oltre mille anni di storia, come testimoniato da un documento del 1600, il \"Charter of Confirmation\", nel cui preambolo si fa riferimento alla fondazione del \"burgh\" di Prestwick circa 617 anni prima, ossia intorno al 983 d.C.. Al 1163 risalgono le prime testimonianze dell'esistenza di una chiesa a Prestwick (edificio le cui rovine sono ancora visibili ad est della ferrovia). Prestwick assunse lo status di \"burgh\" nel 1170 e di \"Royal Burgh\" nel 1214.\nAll'inizio del XX secolo la citt\u00e0 vide triplicare la sua popolazione e fu costruita una tranvia per la vicina Ayr. L'aeroporto fu aperto nel 1936 e risult\u00f2 molto utile agli alleati durante la seconda guerra mondiale, soprattutto per le condizioni meteorologiche migliori rispetto ad altri aeroporti dell'isola. Anche durante la seconda guerra mondiale, degli aviatori polacchi furono di base a Monkton, una citt\u00e0 prossima. Monkton era la locazione di un memoriale agli aviatori polacchi, che fu scoperto in uno stato di negligenza nel 1986 e fu ristorato. Oggi il memoriale \u00e8 in Prestwick, di fronte alla costa.\nInfrastrutture e trasporti.\nPrestwick ha assunto un ruolo cruciale nell'aviazione scozzese sin dagli anni '30 del XX secolo. Nonostante il declino degli anni '80 e '90, l'Aeroporto Internazionale di Glasgow Prestwick \u00e8 oggi nuovamente molto attivo, grazie soprattutto alle compagnie aeree a basso costo, quali Ryanair e Wizz Air, ed al trasporto aereo di merci (la Polar Air Cargo fa base qui con la sua flotta di Boeing 747 da trasporto. Prestwick \u00e8 anche uno dei centri principali del sistema di controllo del traffico aereo in Europa, dal momento che pu\u00f2 monitorare il 70% dello spazio aereo britannico e l'area europea dell'Atlantico del Nord.\nPrestwick ospita anche la base aerea \"HMS Gannet\" della Marina Militare Britannica, che viene utilizzata anche per numerosi voli militari americani, bench\u00e9 Prestwick non sia pi\u00f9 base militare degli Stati Uniti.\nPrestwick \u00e8 servita da due stazioni ferroviarie (\"Prestwick Town\" e \"Prestwick Airport\"), con collegamenti diretti per Glasgow ed Ayr. La citt\u00e0 \u00e8 raggiungibile anche tramite le strade A77 Glasgow-Stranraer e A78 per Greenock.\nSport.\nOltre che per l'aeroporto, Prestwick \u00e8 rinomata anche per aver ospitato le prime edizioni del pi\u00f9 antico torneo di golf del mondo, l'Open Championship (la prima edizione fu tenuta nel 1860). La citt\u00e0 dispone di ben tre campi da golf, tra cui la \"Prestwick Old Course\" dove furono disputate le prime 12 edizioni dell'Open."}
{"id": "1652657", "revid": "125278441", "url": "https://it.wikipedia.org/wiki?curid=1652657", "title": "Piero Ginori Conti", "text": "Biografia.\nFiglio di Gino Ginori Conti e di Paolina Fabbri, di vecchia famiglia aristocratica fiorentina, Piero Ginori Conti nasce a Firenze il 3 giugno 1865; frequenta l'Istituto Cesare Alfieri, dove consegue \"con pieno plauso\" la Laurea in scienze sociali il 19 agosto del 1888.\nI matrimoni.\nNel 1894 sposa Adriana de Larderel (1872-1925) - figlia del conte Florestano, nipote di Fran\u00e7ois, e della cugina Marcella de Larderel - erede di uno tra i pi\u00f9 cospicui patrimoni toscani. Ci\u00f2 che spinge Florestano de Larderel ad accettare Ginori Conti come genero \u00e8 la necessit\u00e0 di assicurare la continuit\u00e0 nella gestione dell'impresa familiare in assenza di eredi maschi e il desiderio di continuare il percorso di nobilitazione familiare che aveva spinto, in precedenza, i de Larderel a legarsi con importanti casate sia francesi, come i Dufour, che italiane come i Salviati. Rimasto vedovo nel 1925, si risposa con Odette Guillemard. Dal primo matrimonio ha sei figli, quattro maschi e due femmine, dal secondo nasce un'unica figlia femmina.\nL'energia elettrotermica.\nIl suo arrivo alla guida della ditta di estrazione dell'acido borico imprime una svolta all'attivit\u00e0 degli stabilimenti che utilizzano vapore naturale per produrre energia elettrica. La sua azione si articola su due piani: il miglioramento della qualit\u00e0 dei prodotti, con accrescimento della produzione e diminuzione dei prezzi, e lo sfruttamento del calore prodotto dal vapore endogeno dei soffioni per la produzione di energia elettrica. Il 4 luglio 1904, a Larderello, accende cinque lampadine grazie ad una dinamo azionata da un motore alternato che usa il vapore emesso dal sottosuolo. Questo sistema migliora fino ad arrivare nel 1916 alla distribuzione di elettricit\u00e0 a 2750\u00a0KW in tutta la zona circostante.\nRaggiunta la notoriet\u00e0 internazionale, Larderello riceve la visita della celebre scienziata Marie Curie durante la Prima Guerra mondiale.\nIl 15 gennaio 1912, la societ\u00e0 che gestisce la prima centrale elettrica geotermica di Larderello si fonde con le due societ\u00e0 concorrenti nella produzione di acido borico (la Eredi Durval di Monterotondo Marittimo e la A. e G. Fossi di Firenze) in una nuova ditta, la Societ\u00e0 Boracifera di Larderello. Questa ristrutturazione permette non solo di rafforzare il controllo familiare sul capitale azionario della societ\u00e0, ma anche di far fronte alla diminuzione dell'acido borico e alla concorrenza sempre pi\u00f9 forte degli USA. Lo sviluppo tecnologico consente di suddividere la vicenda storica della Societ\u00e0 Boracifera in due ben distinti periodi: \nGli anni del fascismo.\nAlla fine della Prima guerra mondiale, a cui hanno partecipato anche i figli e, come infermiera, anche la moglie di Ginori Conti, viene organizzato uno sciopero negli stabilimenti della Larderello SPA, eccetto quello di Larderello stesso: la resistenza della lega degli operai dura dal 9 maggio al 9 giugno e continua sporadicamente fino all'ottobre del 1920. Il lavoro riprende con perdite enormi per gli operai: quattrocento impiegati vengono licenziati, le cure mediche non sono pi\u00f9 gratuite e lo stipendio non \u00e8 garantito in caso di malattia. Inoltre gli operai dovranno d'ora in poi pagare l'affitto per le loro case, iscriversi al Partito Nazionale Fascista e verranno inquadrati e sorvegliati. La famiglia Ginori Conti/Larderel \u00e8 grande sostenitrice di Benito Mussolini e favorisce la fascistizzazione di Larderello. Il 16 ottobre 1920 viene creato il decimo Fascio di combattimento, primo ed unico in tutta la zona fino al 1922]. Nell'ottobre dello stesso anno, molti dei dipendenti della Societ\u00e0 boracifera di Larderello saranno presenti alla Marcia su Roma. Sotto l'impulso filantropico dei Larderel e del Ginori Conti i circoli sportivi o altri diventeranno ben presto circoli dei Balilla\", \"squadre d'azione\", \"squadre sportive delegate alle gare organizzate dalle autorit\u00e0\". \nPiero Ginori Conti, tenuto in grande stima dal Duce, riceve la gran croce e il gran cordone dell'Ordine dei Santi Maurizio e Lazzaro e, nel 1939, ministro di Stato. Quest'ultima distinzione gli valse funerali di Stato celebrati nella cattedrale di Santa Maria del Fiore a Firenze, il 5 dicembre 1939. Lascer\u00e0 ai figli un'eredit\u00e0 di 15 milioni di lire di allora, in immobili e titoli mobiliari.\nQuando le Ferrovie dello Stato espropriano Piero Ginori Conti della sua stessa azienda, questi si sente in dovere di accettare la situazione e invia al Duce un telegramma:\nL'evoluzione aziendale.\nIl 27 marzo 1931 esplode il primo soffione dotato di una forza tale che il rumore \u00e8 udito fino a Volterra e Massa Marittima, distanti 25 chilometri. La sua portata \u00e8 tale da superare i 205\u00a0\u00b0C di temperatura. Nel 1936, una nuova super centrale di 60\u00a0MW ad uso delle Ferrovie dello Stato entra in attivit\u00e0. Essa sfrutta due milioni di chili di vapore d'acqua, oltre al gas naturale (93% di anidride carbonica, 2,5% d'idrogeno solforato, 4,5% di residuo combustibile). \nA partire da met\u00e0 degli anni Venti, Piero Ginori Conti \u00e8 assistito dal primogenito Giovanni (1899-1972) - dottore in chimica, direttore generale degli stabilimenti, affida un ruolo rilevante nel settore delle perforazione - e dall'ultimogenito Federigo (1909-1975), vicedirettore generale e direttore del laboratorio di ricerca, istituito nel 1938. \nLa Societ\u00e0 boracifera Larderello si emancipa dai due gruppi finora egemoni del sistema elettrico toscano, la Societ\u00e0 Ligure Toscana di Elettricit\u00e0 e la Societ\u00e0 Elettrica Valdarno, poi fuse nella Selt-Valdarno, divenendo un'eccellenza nello studio e nello sfruttamento dell'energia geotermica. Si spiega cos\u00ec l'interesse delle Ferrovie dello Stato per gli stabilimenti boraciferi. Queste, all'inizio degli anni Trenta, sono impegnate in programmi di elettrificazione della rete di trasporto. Nel 1932 vengono sottoscritti accordi per soddisfare il fabbisogno elettrico dell'ente ferroviario. Per Ginori Conti si tratta di salvare dal fallimento la Boracifera di Larderello, visti i cali dei consumi privati conseguenti alla crisi economica. \u00c8 anche per questo motivo che, nel 1939 Ginori Conti accetta che la Societ\u00e0 Boracifera passi definitivamente nelle mani di Ferrovie dello Stato. Nonostante la guerra, le ferrovie continuano ad incrementare la ricerca del vapore e della produzione d'energia elettrica, che giunger\u00e0 nel 1943 ad un picco di 900\u00a0GW.\nSostegno ad attivit\u00e0 culturali.\nNell'ultimo periodo della sua vita Piero Ginori Conti si impegna a sostegno di iniziative culturali. Nel 1932 diventa socio dell'Unione intellettuale italiana e, nel corso di tutti gli anni Trenta, \u00e8 presidente dell'Accademia Colombaria. Il desiderio di contribuire personalmente allo studio della civilt\u00e0 fiorentina del Rinascimento, si traduce in azioni di mecenatismo e nella raccolta di un'imponente collezione di libri e documenti antichi e, successivamente, nella creazione di una fondazione nata a questo scopo. L'ente non sopravvive alla Seconda guerra mondiale. La collezione viene donata alla Biblioteca Nazionale Centrale di Firenze, al Museo nazionale del Bargello e alcuni fondi minori nati al Gabinetto Vieusseux.. Il principe \u00e8 anche rotariano nei primi anni del Rotary International in Italia. Diviene governatore dell'allora Distretto 46, nell'anno 1928-1929 oltre che presidente del RC di Firenze.\nI funerali di Stato.\nLa grande considerazione di Mussolini gli vale la gran croce e il gran cordone dell'Ordine dei Santi Maurizio e Lazzaro, oltre ai funerali di Stato celebrati nella cattedrale di Santa Maria del Fiore a Firenze, il 5 dicembre 1939. Lascer\u00e0 ai figli un'eredit\u00e0 di 15 milioni di lire di allora, in immobili e titoli mobiliari."}
{"id": "1652659", "revid": "3115", "url": "https://it.wikipedia.org/wiki?curid=1652659", "title": "Dipartimento federale della difesa, della protezione della popolazione e dello sport", "text": "Il Dipartimento federale della difesa, protezione della popolazione e dello sport (DDPS) \u00e8 uno dei sette dipartimenti (ministeri) nel governo svizzero. Guy Parmelin \u00e8 a capo del dipartimento dal 1\u00ba gennaio 2016."}
{"id": "1652660", "revid": "152625", "url": "https://it.wikipedia.org/wiki?curid=1652660", "title": "Te Pertenezco", "text": ""}
{"id": "1652661", "revid": "152625", "url": "https://it.wikipedia.org/wiki?curid=1652661", "title": "Angelitos", "text": ""}
{"id": "1652665", "revid": "152625", "url": "https://it.wikipedia.org/wiki?curid=1652665", "title": "Ritmos Vitales", "text": ""}
{"id": "1652667", "revid": "1805885", "url": "https://it.wikipedia.org/wiki?curid=1652667", "title": "Alberto Rocchetti", "text": "Biografia.\nNato a Montalto di Castro, in provincia di Viterbo, inizia a studiare musica da giovanissimo; a 11 anni entra al conservatorio ma verr\u00e0 cacciato all'et\u00e0 di 16 anni.\nDue suoi fratelli, Mario e Santino Rocchetti fanno parte di un noto gruppo beat e rhythm 'n' blues, i Rokketti, ed \u00e8 proprio nel complesso di famiglia che Alberto debutta, alla fine degli anni sessanta.\nDopo lo scioglimento del gruppo, Alberto forma La Seconda Genesi, in cui \u00e8 anche voce solista, con cui partecipa ad alcuni festival pop, tra cui quello di Villa Pamphili.\nNella seconda met\u00e0 degli anni settanta diventa il tastierista del fratello Santino, eseguendo anche i cori (sua \u00e8, ad esempio, la voce in falsetto in \"Divina\"); si dedica poi all'attivit\u00e0 di session man, e nel 1983, il tastierista viene reclutato da Enrico Ruggeri insieme al batterista del gruppo di Santino, Luigi Fiore, suonando con lui per sei anni sia dal vivo che in studio; in questo periodo suona con gli Champagne Molotov (\u00e8 il cantante del gruppo), gruppo di Ruggeri che ha anche una carriera in proprio, esibendosi nel 1985 al Festival di Sanremo (sezione Giovani) con il brano \"Volti nella noia\" (composto per la musica da lui e Luigi Schiavone) ed al Festivalbar 1984.\nNel 1989 entra nella band di Vasco Rossi (con cui collabora tuttora), esordendo nel tour dell'album \"Liberi liberi\".\nHa anche suonato con il chitarrista Nando Bonini ad un album tributo agli AC/DC, ha suonato dal vivo anche con Renato Zero.\nAttualmente vive nel suo paese natale nella Maremma laziale. Viene infatti soprannominato \"Il lupo maremmano\".\nStrumentazione live.\nIl suo equipaggiamento in tour con Vasco Rossi \u00e8 costituito da:"}
{"id": "1652670", "revid": "533647", "url": "https://it.wikipedia.org/wiki?curid=1652670", "title": "San Pietro Eremita", "text": ""}
{"id": "1652671", "revid": "47767", "url": "https://it.wikipedia.org/wiki?curid=1652671", "title": "San Pietro eremita", "text": ""}
{"id": "1652672", "revid": "1543377", "url": "https://it.wikipedia.org/wiki?curid=1652672", "title": "Osomatsu-kun", "text": ", \u00e8 un manga serializzato dall'autore Fujio Akatsuka che \u00e8 stato pubblicato nel \"Sh\u014dnen Sunday\" dal 1962 al 1969. Da tale manga sono state tratte due serie animate (simili a quella di Doraemon), la prima trasmessa nel 1966 in 60 episodi e prodotta da Studio Zero; la seconda nel 1988 di 88 episodi \u00e8 stata prodotta dalla Pierrot ed \u00e8 apparsa prima in Giappone su Fuji Television e poi grazie alla tv satellite Animax, anche in altri paesi del sudest asiatico. In Italia, entrambe le serie sono del tutto inedite. Nel 1988 da questo manga \u00e8 stato tratto anche un videogioco per Sega Mega Drive intitolato \"\".\nQuesta serie ha aiutato la reputazione di Akatsuka come artista di gag comiche, molto prima del suo altro manga popolare \"Tensai Bakabon\". \"Osomatsu-kun\" \u00e8 apparso in numerosi speciali di \"Sh\u014dnen Sunday\". Nel 1964, Akatsuka vinse il decimo Shogakukan Manga Award per \"Osomatsu-kun\".\nNel 2015 \u00e8 stata trasmessa in Giappone la serie \"Mr. Osomatsu\", in Italia distribuita sottotitolata su Crunchyroll.\nAnime.\nTrama.\nOsomatsu \u00e8 un bambino stravagante e un poco sfortunato che vive assieme ai suoi cinque fratelli gemelli: hanno 10 anni e il loro compleanno \u00e8 il 24 maggio. Frequentano assieme la scuola e vanno generalmente molto d'accordo, in particolare il protagonista si trova in sintonia con Choromatsu (intelligente ma molto egoista), e vi son molte occasioni in cui i due si mettono in contrasto con gli altri. Dovranno inoltre \"combattere\" contro Iyami e il suo assistente Chibita."}
{"id": "1652673", "revid": "33277", "url": "https://it.wikipedia.org/wiki?curid=1652673", "title": "Istituto degli Oblati di San Francesco di Sales", "text": ""}
{"id": "1652681", "revid": "33277", "url": "https://it.wikipedia.org/wiki?curid=1652681", "title": "Congregazione degli Oblati di San Giuseppe d'Asti", "text": ""}
{"id": "1652682", "revid": "124688034", "url": "https://it.wikipedia.org/wiki?curid=1652682", "title": "Mick Taylor", "text": " Dal 1969 al 1974 \u00e8 stato il chitarrista solista dei Rolling Stones e ha esercitato una notevole influenza sulla scena musicale rock di fine anni '60.\nBiografia.\nMicheal Kevin Taylor nacque a Welwyn Garden City, ma crebbe ad Hatfield, dove suon\u00f2 per alcuni anni nei Gods e in altre piccole band locali. L'episodio che dette una svolta alla sua vita avvenne all'et\u00e0 di sedici anni, quando John Mayall lo invit\u00f2 a suonare con s\u00e9 sul palco durante una session all'Hatfield Polytechnic. Durante quella sessione improvvisata comprese che il suo futuro sarebbe stato da musicista. L'anno successivo fu contattato da Mayall e a soli diciassette anni ottenne il posto da chitarrista che in precedenza era stato occupato da Eric Clapton e Peter Green. Tempo dopo, schermendosi avrebbe detto: \u00abUn minuto prima stavo suonando con gli amici musicisti di Hatfield e un minuto dopo ero in tour negli States come solista di John Mayall e dei Bluesbreakers\u00bb. Dopo l'esordio nei Bluesbreakers, nel 1969 venne contattato dai Rolling Stones per sostituire provvisoriamente Brian Jones, ma nel luglio dello stesso anno divenne un membro del gruppo a tutti gli effetti. Lavor\u00f2 poi con Bob Dylan e Phoebe Snow.\nNel dicembre del 1974 lasci\u00f2 la formazione per dedicarsi, senza alcuna fortuna, alla carriera solista. Il suo distacco dagli Stones non ha mai trovato una spiegazione univoca. A quanto sembra, le ragioni della rottura vanno ricercate nell'inconciliabilit\u00e0 tra la sua direzione musicale e quella degli Stones, che a met\u00e0 anni settanta abbandonarono il blues rock per approcciare generi diversi, nel difficile rapporto con Keith Richards, in quel periodo fortemente compromesso dall'eroina, in problemi relativi al non accreditamento dei brani a cui Taylor aveva collaborato e nell'eccessiva frenesia dei tour.\nNel 1979 usc\u00ec \"Mick Taylor\", il suo primo album da solista, composto da otto brani di cui il primo \u00e8 \"Leather Jacket\", un \"cut\" delle registrazioni per \"Exile on Main St.\" a Villa Nellc\u00f4te in Francia. Tre anni dopo collabor\u00f2 all'incisione del disco \"No Compromise\" della Guido Toffoletti's Blues Society. Nel 1988, insieme a Mick Jagger, Keith Richards e Ronnie Wood (tranne Charlie Watts e Bill Wyman che non erano presenti) Taylor partecip\u00f2 alla cerimonia di inclusione dei Rolling Stones nella Rock and Roll Hall of Fame. Nel 1996 registr\u00f2 dal vivo insieme a Luciano Ligabue la canzone \"Hai un momento Dio?\", tratta dal disco \"Su e gi\u00f9 da un palco\" del musicista italiano.\nNel 2013, trentadue anni dopo l'ultima esibizione con i Rolling Stones, Taylor si riun\u00ec con i vecchi compagni di band in occasione del cinquantesimo anniversario del gruppo, mentre tra il 2013 e il 2014 suon\u00f2 con loro in numerosi concerti, tra cui il Glastonbury Festival e il concerto ad Hyde Park."}
{"id": "1652683", "revid": "339392", "url": "https://it.wikipedia.org/wiki?curid=1652683", "title": "Santa Felicita e i 7 martiri", "text": ""}
{"id": "1652684", "revid": "339392", "url": "https://it.wikipedia.org/wiki?curid=1652684", "title": "Shtimja", "text": ""}
{"id": "1652685", "revid": "486946", "url": "https://it.wikipedia.org/wiki?curid=1652685", "title": "Malisheva", "text": ""}
{"id": "1652688", "revid": "486946", "url": "https://it.wikipedia.org/wiki?curid=1652688", "title": "Dragashi", "text": ""}
{"id": "1652690", "revid": "767487", "url": "https://it.wikipedia.org/wiki?curid=1652690", "title": "Baton Rouge (gruppo musicale)", "text": "I Baton Rouge erano un gruppo musicale hair metal, formatosi nel 1986 in Louisiana.\nStoria.\nIl gruppo era originariamente composto da Lance Bulen alla voce, il chitarrista/tastierista Kelly Keeling, il bassista Keith Harrison e Harold Knappenburger alla batteria. Il gruppo inizi\u00f2 la carriera sotto il nome di \"Voices\", poi cambiato in \"Meridian\", e poi ancora in \"Baton Rouge\" a causa della similitudine del nome con la band Melidian.\nI Baton Rouge si ricollocarono a Los Angeles nel 1987, attraversando un periodo di cambi di ruolo e formazione. Keeling assunse il ruolo di frontman, Bulen pass\u00f2 alla chitarra, mentre vennero arruolati due nuovi membri, il bassista Scott Bender ed il batterista Corky McClellan. La \"major\" Atlantic Records not\u00f2 la band, e dopo sei esibizioni li misero sotto contratto. Con la collaborazione nel songwriting dei due membri dei Surgine Jack Ponti e Vic Pepe (il primo collabor\u00f2 alla composizione del primo album dei Bon Jovi), i Baton Rouge iniziarono a lavorare alla pubblicazione del futuro album. Nel frattempo, nel 1989, Keeling, Bulen, e lo stesso Jack Ponti, contribuirono alla composizione di alcuni brani del disco dei Bonfire \"Point Blank\".\nIl debutto dei Baton Rouge, \"Shake Your Soul\", verr\u00e0 pubblicato nel 1990 proprio sotto la produzione di Jack Ponti. Il disco vedeva la partecipazione di diversi ospiti come il batterista Frankie LaRocka dei Company of Wolves e della band di John Waite, o Joe Franco, batterista dei Good Rats e Twisted Sister con l'aggiunta del tastierista Bobby Gordon e del produttore Randy Cantor, sempre nel ruolo di tastierista. Tra i vari brani figurava anche una traccia scritta in collaborazione con Jaime Kyle dal titolo di \"There Was a Time (The Storm)\". Il tastierista David Cremin, \u00e8 accreditato nel disco ed \u00e8 ritratto sul retro della copertina, tuttavia non partecip\u00f2 alle registrazioni. Il brano \"Shake Your Soul\" raggiunse la posizione 160 nelle classifiche statunitensi.\nI Baton Rouge subirono un ulteriore cambio di formazione per le registrazione del secondo disco. Infatti venne aggiunto l'ex chitarrista dei Keel Tony Palmucci al posto di Cremin. Viene cos\u00ec dato alle stampe nel 1991 il secondo disco \"Lights Out on the Playground\", che includeva anche il brano scritto da Jack Ponti \"Desperate\", registrato in precedenza anche dai Babylon A.D. ed incluso nel loro disco omonimo. Keeling appar\u00ec come corista nel disco \"Hey Stoopid\" (1991) di Alice Cooper, tuttavia egli non sar\u00e0 accreditato, ma sar\u00e0 compreso nella \"East Coast Gang\", un gruppo di coristi accreditati nel disco.\nNello stesso 1991 Keeling ricevette un'offerta per entrare nei Blue Murder, gruppo fondato dall'ex chitarrista dei Tygers of Pan Tang, Thin Lizzy e Whitesnake John Sykes. Keeling accett\u00f2 la proposta e conseguentemente i Baton Rouge si sciolsero nel 1991.\nDopo lo scioglimento.\nKeeling registr\u00f2 le tracce del disco dei Blue Murder \"Nothin' But Trouble\", tuttavia Sykes decise successivamente di ri-registrare la propria voce su quella di Keeling, cosicch\u00e9 quest'ultimo appar\u00ec solamente come corista, e risult\u00f2 cantante principale solo in una traccia del disco. I Blue Murder si sciolsero nel 1994.\nNel 1993 Bulen collabor\u00f2 con Paul Sabu e l'ex bassista dei White Lion e Black Sabbath Dave Spitz in un quartetto chiamato \"Insomnia\", ma Sabu abbandon\u00f2 il progetto l'anno successivo e continu\u00f2 come trio per breve tempo.\nDal 1996 Bulen fond\u00f2 un progetto con l'ex membro degli XYZ Patt Fontaine chiamato \"Puzzlegut\", mentre Kelly Keeling reggiunse il progetto solista dell'ex chitarrista degli Europe John Norum pubblicando i dischi \"Another Destination\" (1995) e \"Worlds Away\" (1996) ma abbandoner\u00e0 il chitarrista nel 1997.\nLo stesso anno, Keeling former\u00e0 una nova versione dei Baton Rouge, con l'appoggio di Jack Ponti. La nuova formazione del gruppo vedeva Keeling come l'unico sopravvissuto dei vecchi membri.\nNel settembre del 1997, l'etichetta tedesca MTM Music pubblica il disco omonimo \"Baton Rouge\" prodotto da Jack Ponti. \nPonti suon\u00f2 nel ruolo di chitarrista e testierista con il contributo del bassista Pat Schick, il tastierista Guy Daniel ed il batterista Camus Celli. Due delle tracce incluse nell'album vennero scritte con la collaborazione di Stan Bush, mentre \"Love's a Loaded Gun\" fu un brano composto da Ponti, Vic Pepe e Alice Cooper, e apparso proprio nel album di Cooper \"Hey Stoopid\" del 1991. I riformati Baton Rouge per\u00f2 durarono solo per la registrazione del nuovo disco. Infatti Keeling non consider\u00f2 mai il gruppo una riunione dei Baton Rouge ed effettivamente si trattava solamente di un progetto ideato da Jack Ponti nel quale venivano eseguite vecchie demo composte da quest'ultimo e dove Keeling partecip\u00f2 come vocalist.\nKeeling continu\u00f2 a collaborare con noti pergonaggi della scena musicale, ed entr\u00f2 negli M.S.G. di Michael Schenker pubblicando il disco \"The Unforgiven\" nel 1999. Successivamente fonder\u00e0 il nuovo progetto \"Guitar Zeus\" con il noto batterista Carmine Appice (Vanilla Fudge, King Kobra ecc). Nel 2004 Keeling sar\u00e0 cantante nel disco dell'ex chitarrista dei Dokken George Lynch chiamato \"Furious George\".\nTony Palmucci divenne turnista per Dee Snider dei Twisted Sister."}
{"id": "1652692", "revid": "339392", "url": "https://it.wikipedia.org/wiki?curid=1652692", "title": "De\u00e7ani", "text": ""}
{"id": "1652695", "revid": "599013", "url": "https://it.wikipedia.org/wiki?curid=1652695", "title": "Bibrax", "text": ""}
{"id": "1652697", "revid": "1573940", "url": "https://it.wikipedia.org/wiki?curid=1652697", "title": "Ninku", "text": " \u00e8 un manga giapponese creato da K\u014dji Kiriyama, che \u00e8 stato adattato ad una serie animata prodotta dalla Pierrot e diretta da Noriyuki Abe, arrivando ad una trasmissione di 55 episodi durante gli anni 1995 e 1996, ed un film. L'anime grazie al lavoro di Animax \u00e8 arrivata fuori dal paese giungendo in quasi tutto il continente asiatico. Il film intitolato \"Ninku: The Movie\" \u00e8 uscito nel 1996 ed \u00e8 stato prodotto da Pierrot. arrivando fino nel nord america nel 1998. Il manga \u00e8 stato pubblicato su 9 \"tank\u014dbon\" e serializzata in Sh\u016beisha \"Weekly Sh\u014dnen Jump\" magazine dal 1993 al 1995, mentre dal 2005 \u00e8 iniziato una seconda serie.\nTrama.\nLa storia di \"Ninku\" \u00e8 incentrata su un ragazzo di 12 anni chiamato Fuusuke () che \u00e8 il guerriero pi\u00f9 potente della scuola di arti marziali di Ninku, uno stile inventato che mescola le discipline di ninjutsu e karate. Viene spiegato che nel passato chi usava tale abilit\u00e0 veniva preso di mira da un regno malvagio, dove in seguito \u00e8 stato costituito l'esercito di Ninku per combatterli. Il nome dei vari gruppi delle squadre sono presi dalla astrologia cinese (i 12 animali dello zodiaco cinese) (\u5e72\u652f Eto) e ogni capitano del reggimento \u00e8 chiamato con lo stesso nome dell'animale (\u5e72\u652f\u5fcd Etonin). Quando nel passato la guerra fin\u00ec, i Ninku vennero sconfitti e molti di loro uccisi, (eccetto pochi capitani).\nAll'inizio della storia, 3 anni dopo i fatti narrati, Fuusuke, il giovane capitano della prima squadra e Hiroyuki (\u30d2\u30ed\u30e6\u30ad), il suo pinguino, iniziano una ricerca avventurosa per radunare tutti i capitani di Ninku, dove ognuno usa un elemento in particolare. Nel frattempo \u00e8 apparsa anche una squadra di Ninku che sta provando ad impadronirsi del mondo. Fuusuke e il suo pinguino devono sia sconfiggere questa nuova squadra che aiutare i compagni.\nPersonaggi.\nFuusuke (\u98a8\u52a9 F\u016bsuke)\nAicho\nToji"}
{"id": "1652700", "revid": "767487", "url": "https://it.wikipedia.org/wiki?curid=1652700", "title": "Coito ergo sum", "text": "Coito ergo sum \u00e8 il settimo disco della band comedy rock italiana Prophilax, uscito nel 2008.\nI brani.\nIl disco si apre con \"Vivi e lascia chiavare\", seguito da \"Clero...ttura de cojoni\", dai toni power metal, brano in cui viene trattata l'opposizione del gruppo nei confronti delle scelte della Chiesa. \"Silicojone\", invece, mira a denunciare il degrado del ruolo femminile nella televisione italiana.\nIn \"Mandami in radio col beep\", ironicamente autocensurata, vengono condannate quelle canzoni trasmesse alla radio e in televisione aventi solo un fine commerciale. Nella seguente \"Big Bamboo\" \u00e8 presente un duetto tra \"Ceppaflex\" e la corista Tizianal (Tiziana Giudici) su base funk.\n\"Frate 'Nkiappetto\", caratterizzata da uno stile che richiama lo speed metal dei pi\u00f9 conosciuti Mot\u00f6rhead, tratta la tendenza di cedere alla tentazione del piacere carnale talvolta presente nell'ambiente ecclesiastico . In \"Altri cazzi, stessi culi\" emerge una certa voglia di ribellarsi ad una societ\u00e0 che opprime sempre pi\u00f9, mentre in \"Stronzemon\" troviamo una parodia dei Pok\u00e9mon. Diverse spillette rappresentanti gli Stronzemon sono in vendita durante i concerti del gruppo.\nA seguire troviamo \"Casa chiusa\", nella quale si chiede a gran voce l'abolizione della legge Merlin sulla regolamentazione della prostituzione, e la provocatoria \"Me scarico tutto\", che parla di pirateria informatica. Nel brano \"S.P.E.R.M.A.\" viene goliardicamente consigliato di dissetarsi con il seme maschile per salvaguardare, grazie ai suoi effetti benefici, il proprio aspetto. Gli ultimi due pezzi dell'album sono \"Figli di cani\", nel quale viene contestato il comportamento dei vigili urbani, e \"Vivo col gay\", in cui si prendono posizioni di contrasto all'omofobia.\nContenuto.\nRispetto ai lavori precedenti della band, questo disco affronta tematiche pi\u00f9 sociali e meno goliardiche/pornografiche (tranne che per poche canzoni), mentre per quanto riguarda la formazione \u00e8 da segnalarsi il triplice ruolo (chitarre, bassi e tastiere) in fase di registrazione di Ludovico \"Sbohr\" Piccinini.\nMusicalmente si tratta di un disco un po' pi\u00f9 omogeneo ed \"heavy\" dei precedenti e conta 24 tracce, di cui circa la met\u00e0 sono dedicate a siparietti introduttivi recitati.\nOltre a quella del cantante-fondatore Fabio Pinci, in alcune tracce \u00e8 presente la voce femminile di Tiziana Giudici, talvolta impiegata in veri e propri duetti (\"Ti ano\", \"Vivo col gay\", \"Big Bamboo\").\nIl disco \u00e8 stato presentato ad un concerto a Roma presso la discoteca Alpheus (oggi \"Planet\") il 7 marzo 2008, preceduto da due brani in anteprima sul MySpace della band: \"Silicojone\" e \"Mandami in radio col beep\". Entrambi i pezzi sono stati trasmessi dall'emittente Radio Rock. Nella scena d'apertura del videoclip di \"Mandami in radio col beep\" compare Sabina Guzzanti, fan del gruppo romano."}
{"id": "1652702", "revid": "486946", "url": "https://it.wikipedia.org/wiki?curid=1652702", "title": "Istogu", "text": ""}
{"id": "1652703", "revid": "126257", "url": "https://it.wikipedia.org/wiki?curid=1652703", "title": "Admagetobriga", "text": "Admagetobriga (in latino \"Admagetobriga\") \u00e8 una fortezza gallica la cui localizzazione non \u00e8 stata finora individuata con precisione. \u00c8 probabile che si trovasse in Alsazia, presso S\u00e9lestat . Un'altra localizzazione \u00e8 l'oppidum gallico sull'altura del \"Mons Arduus\" (ora \"Mont Ardoux\"), a Pontailler-sur-Sa\u00f4ne/Heuilley-sur-Sa\u00f4ne, nei cui pressi, alla confluenza tra la Saona e l'Ognon, a met\u00e0 del XVIII secolo, sarebbe stata trovata un'ansa di un'anfora, o di un'urna, con l'iscrizione .\nEtimologia.\nIl toponimo contiene un suffisso derivante dalla radice celtica \"*brig-\" con il significato di \"altura\" o \"fortezza\". All'interno del nome \u00e8 presente il termine \"*mageto-\" o \"*mogeto-\" derivato da una radice \"*mag-\" (grande). Il nome potrebbe quindi voler essere un accrescitivo che suona pressappoco come \"fortezza potente\".\nBattaglia di Admagetobriga.\nNei pressi della fortezza, nel 60 a.C., si svolse la battaglia di Admagetobriga che vide l'alleanza gallica tra Edui e Sequani soccombere contro i Suebi ed altre trib\u00f9 germaniche guidate da Ariovisto. L'evento \u00e8 citato da Cesare:\nContesto storico.\nGli attriti tra gli invasori di stirpe germanica e le popolazioni galliche minacciate si inquadra nel contesto storico che avrebbe fornito a Cesare i motivi (o i pretesti) per pianificare l'invasione militare di tutta la Gallia."}
{"id": "1652704", "revid": "1005847", "url": "https://it.wikipedia.org/wiki?curid=1652704", "title": "Gjilani", "text": ""}
{"id": "1652705", "revid": "339392", "url": "https://it.wikipedia.org/wiki?curid=1652705", "title": "Vitia", "text": ""}
{"id": "1652706", "revid": "27644", "url": "https://it.wikipedia.org/wiki?curid=1652706", "title": "Pisiforme", "text": ""}
{"id": "1652708", "revid": "17815", "url": "https://it.wikipedia.org/wiki?curid=1652708", "title": "Zubin Potoku", "text": ""}
{"id": "1652709", "revid": "76963", "url": "https://it.wikipedia.org/wiki?curid=1652709", "title": "Stella Rotondaro", "text": "Biografia.\nNata a Calcutta il 18 agosto 1980, ma da sempre cresciuta in Toscana, precisamente a Firenze, debutta giovanissima in televisione nel programma \"Piccoli fans\" con Sandra Milo.\nNei primi anni novanta, comincia l'attivit\u00e0 di attrice in due importanti film: \"Jackpot\" del 1992 e \"Pacco, doppio pacco e contropaccotto\" del 1993. \u00c8 proprio nel 1993 che partecipa a \"Non \u00e8 la Rai\", trasmissione televisiva nella quale ebbe un ruolo importante, cantando in playback con la sua voce a differenza della maggior parte delle sue colleghe. Dopo quest'esperienza, nella seconda met\u00e0 degli anni '90 partecipa ai musical \"Sono tutti pi\u00f9 bravi di me\" e \"Il grande campione\".\nTorna alla ribalta negli anni 2000, quando, nel 2001 \u00e8 nel cast del musical di Saverio Marconi \"La piccola bottega degli orrori\" dove interpreta una delle tre ragazze-coro e nel 2005, \u00e8 la protagonista del serie tv di Italia 1, \"Grandi domani\", e l'anno successivo recita nel film \"La principessa degli sparvieri\"."}
{"id": "1652710", "revid": "17815", "url": "https://it.wikipedia.org/wiki?curid=1652710", "title": "Zve\u00e7ani", "text": ""}
{"id": "1652712", "revid": "17815", "url": "https://it.wikipedia.org/wiki?curid=1652712", "title": "Leposaviqi", "text": ""}
{"id": "1652713", "revid": "339392", "url": "https://it.wikipedia.org/wiki?curid=1652713", "title": "Skenderaji", "text": ""}
{"id": "1652714", "revid": "339392", "url": "https://it.wikipedia.org/wiki?curid=1652714", "title": "Obiliqi", "text": ""}
{"id": "1652716", "revid": "17815", "url": "https://it.wikipedia.org/wiki?curid=1652716", "title": "Fush\u00eb Kosova", "text": ""}
{"id": "1652717", "revid": "339392", "url": "https://it.wikipedia.org/wiki?curid=1652717", "title": "Lipjani", "text": ""}
{"id": "1652718", "revid": "17815", "url": "https://it.wikipedia.org/wiki?curid=1652718", "title": "Novob\u00ebrda", "text": ""}
{"id": "1652719", "revid": "339392", "url": "https://it.wikipedia.org/wiki?curid=1652719", "title": "Podujeva", "text": ""}
{"id": "1652721", "revid": "486946", "url": "https://it.wikipedia.org/wiki?curid=1652721", "title": "Gllogovci", "text": ""}
{"id": "1652722", "revid": "599013", "url": "https://it.wikipedia.org/wiki?curid=1652722", "title": "Distretto di Pri\u0161tina", "text": ""}
{"id": "1652724", "revid": "10652", "url": "https://it.wikipedia.org/wiki?curid=1652724", "title": "Abbreviazioni standard degli autori micologi", "text": "Questa lista elenca, in ordine alfabetico, le abbreviazioni standard dei nomi dei micologi che si ritrovano nella nomenclatura binomiale delle specie da loro descritte: "}
{"id": "1652730", "revid": "1429175", "url": "https://it.wikipedia.org/wiki?curid=1652730", "title": "Alessia Barela", "text": "Biografia.\nNata a Chieti il 13 giugno 1974, cresce tra Salerno e Madrid. Ancora adolescente, nei primi anni ottanta, si stabilisce a Roma dove frequenta il Liceo Linguistico e la Facolt\u00e0 di Lettere con indirizzo Teatro e Spettacolo\nStudia recitazione in versi con Marisa Fabbri e impostazione della voce con Carlo Merlo. Frequenta la Scuola biennale di teatro dell'insegnante argentina Beatrice Bracco e dell'insegnante Francesca De Sapio. Segue uno stage teatrale con Dominique De Fazio Frequenta la scuola di teatro presso l'MTM, diretto da Lydia Biondi, il corso di dizione tenuto da Silvia Luzzi e lo stage \"Metodo Kristin Linklater\" tenuto da Susan Main. Prende lezioni di canto dal tenore Gianluca Terranova.\nLavora in piccoli teatri off di Roma con M. Cotugno, P. Zuccari, A. Vannucci, Giorgio Colangeli, Piero Di Iorio, R. Cucciolla. Il suo esordio da attrice \u00e8 del 1999 nella miniserie tv \"Tutti gli uomini sono uguali\", insieme a Enzo De Caro, Massimo Wertm\u00fcller, per la regia di Alessandro Capone.\nTra il 1991 e il 1994 ha preso parte a tre edizioni del programma cult \"Non \u00e8 la Rai\".\nIl debutto cinematografico \u00e8 invece del 1998 con il film \"Un anno in campagna\" del regista Marco Di Tillo. Nello stesso anno partecipa a \"Zora la vampira\", regia dei Manetti Bros., nelle sale nel 1999.\nNel 2001 \u00e8 la protagonista, accanto a Valerio Mastandrea, di \"Velocit\u00e0 massima\", film presentato in concorso al Festival di Venezia. Nel 2002 \u00e8 nel cast di \"Passato prossimo\", diretto da Maria Sole Tognazzi.\n\u00c8 tra i protagonisti delle stagioni 2003 e 2007 della serie tv \"La squadra\", in onda su Rai 3, e a quelle 2006 e 2007 della serie tv \"Distretto di Polizia\", in onda su Canale 5. Nel 2008 \u00e8 tra gli interpreti principali della serie tv di Rai 2, \"Terapia d'urgenza\", regia di Carmine Elia, Lucio Gaudino e Giampaolo Tescari. Fa parte del cast di Tutti Pazzi Per Amore 2 di L.Muscardin e di Ultimo l\u2019occhio del falco di M. Soavi. Nel 2013 \u00e8 Marta nella web-fiction \"Una mamma imperfetta\", per la regia di Stefano Chiantini e Ivan Cotroneo. \u00c8 nel cast di \"Viaggio sola\" di Maria Sole Tognazzi, nel ruolo di Fabiana e di Io e Lei di M. Sole Tognazzi.\nNel 2014 \u00e8 protagonista con Bruno Todeschini del film coproduzione Francia Svizzera di R. Colla \"Seven Days\". Nel 2015 \u00e8 co-protagonista, insieme a Gianmarco Tognazzi, nel film \"Il Ministro\", diretto da Giorgio Amato. Fa parte del cast della serie \"La Porta Rossa\" e \"Nero a met\u00e0\".\nNel 2016 scrive ed interpreta i 10 episodi della serie web Noi due (e gli altri), pubblicata su Repubblica.it.\nNel 2008 \u00e8 stata madrina della VII edizione del Premio Etruria Cinema. Nel dicembre dello stesso anno ha fatto parte della giuria tecnica Concorso Nazionale Sceneggiature \"Francesco Crocco\" del Mitreo Film Festival e nel 2009 ha fatto parte del comitato organizzatore, in qualit\u00e0 di consulente artistica giurie e concorsi, dello stesso festival. \u00c8 direttore artistico del Full Moon Festival. Ha vinto il premio Cineciak, nastro d\u2019argento e il Golden Graal per \"Una mamma imperfetta\"."}
{"id": "1652733", "revid": "1714743", "url": "https://it.wikipedia.org/wiki?curid=1652733", "title": "Roberto d'Orl\u00e9ans", "text": "Biografia.\nInfanzia ed esilio.\nSecondo figlio di Ferdinando Filippo d'Orl\u00e9ans, a sua volta figlio di Luigi Filippo re dei Francesi, e di Elena di Meclemburgo-Schwerin, \u00e8 il fratello di Filippo VII, Conte di Parigi e Pretendente unionista al Trono di Francia e di Navarra.\nRimase orfano di entrambi i genitori molto presto: suo padre nel 1842 e sua madre nel 1858. Durante l'infanzia e l'adolescenza, lui e suo fratello maggiore sono stati principalmente accuditi dai nonni, il re Luigi Filippo e della regina Maria Amalia di Borbone Napoli . Ha seguito il resto della famiglia Orl\u00e9ans in esilio dopo la rivoluzione del 1848.\nSuo nonno abdic\u00f2 in favore di suo fratello il 24 febbraio. Come risultato, la madre di Roberto, Elena, si present\u00f2 davanti alla camera dei deputati per proclamare i diritto al trono del figlio maggiore e nominare se stessa reggente, accompagnata da suo cognato, il Duca di Nemours e i suoi figli. Tuttavia, Ledru-Rollin, Cr\u00e9mieux e Lamartine, rovinarono i suoi piani e istituirono la Seconda Repubblica francese. Elena e i suoi figli lasciarono cos\u00ec la Francia per la Germania, mentre Luigi Filippo e il resto della famiglia reale si trasferirono nel Regno Unito. L\u00ec si stabilirono a Claremont, propriet\u00e0 del re Leopoldo I del Belgio.\nCarriera militare.\nInviato a Torino per l'addestramento militare poco dopo la morte di sua madre, il Duca di Chartres \u00e8 diventato un ufficiale dei dragoni piemontesi e combatt\u00e9 nelle guerre di unificazione italiana dal lato della Francia e di Casa di Savoia. Ha in particolare combattuto alla battaglia di Palestro, per la quale \u00e8 stato insignito dal re Vittorio Emanuele II.\nNel 1861, Chartres ha combattuto al fianco di suo fratello in un'altra guerra: la guerra civile americana, dove fu nominato capitano. Serv\u00ec come assistente aiutante generale nello staff del comandante dell'armata del Potomac, il maggiore generale George B. McClellan. Prest\u00f2 servizio nella Battaglia di Gaines' Mill il 27 giugno 1862 e si dimise dall'esercito dell'Unione il 15 luglio 1862. Durante il loro soggiorno negli Stati Uniti, i principi sono stati accompagnati dal loro zio, il Principe di Joinville.\nMatrimonio.\nTornando in Europa, il Duca di Chartres decise di sposarsi, ma, in qualit\u00e0 di membro in esilio di una casa reale, considerato illegittimo dalla maggior parte delle dinastie regnanti del continente, scopr\u00ec che non sarebbe stato in grado di sposare una principessa straniera.\nSpos\u00f2, l'11 giugno 1863 nella chiesa di St Raphael a Kingston upon Thames, Francesca Maria d'Orl\u00e9ans (1844-1925), figlia di suo zio il Principe di Joinville e di Francesca di Braganza. Hanno comprato e vissuto in una casa a Ham (ora sede del Cassel Hospital).\nTrovandosi a Bruxelles con gli zii, il Principe di Joinville e il Duca d'Aumale, al momento della dichiarazione di guerra della Francia alla Prussia nel 1870, il Duca di Chartres chiede senza esitazioni a Napoleone III l'autorizzazione a partecipare al conflitto. Ma il ministro della guerra si oppone e Roberto di Chartres pu\u00f2 arruolarsi soltanto dopo la caduta dell'Impero, utilizzando lo pseudonimo di Robert Le Fort con il quale \u00e8 nominato capo di squadrone dell\"'arm\u00e9e de la Loire\".\nTerminato il conflitto, \u00e8 creato cavaliere della Legion d'onore e nel 1871 \u00e8 inviato dal Governo provvisorio in Algeria per domare una rivolta indigena.\nNel 1881, il regime repubblicano, sempre pi\u00f9 ostile alle famiglie che hanno regnato sulla Francia, mettono a disposizione il Principe, che \u00e8 definitivamente radiato dall'Esercito nel 1886 con la promulgazione della Legge d'esilio.\nMorte.\nIl Duca di Chartres mor\u00ec il 5 dicembre 1910, all'et\u00e0 di 70 anni, a Saint Firmin.\nDiscendenza.\nDall'unione tra il Duca di Chartres e Francesca Maria d'Orl\u00e9ans nacquero cinque figli:"}
{"id": "1652735", "revid": "152625", "url": "https://it.wikipedia.org/wiki?curid=1652735", "title": "Zelig Circus", "text": ""}
{"id": "1652738", "revid": "26415", "url": "https://it.wikipedia.org/wiki?curid=1652738", "title": "Asfodeli", "text": ""}
{"id": "1652740", "revid": "466539", "url": "https://it.wikipedia.org/wiki?curid=1652740", "title": "Veronica Marchi", "text": "Biografia.\nInizia a cantare da bambina, giocando col pianoforte della sorella, e intraprende poi lo studio del pianoforte e della chitarra, diplomandosi in teoria e solfeggio al conservatorio di Riva del Garda. Le prime apparizioni in pubblico risalgono alla fine degli anni '80. Il 1989 la vede protagonista della trasmissione di Rai 2 \"Piccoli e grandi fans\".\nScrive la sua prima canzone, \"Cosa c'\u00e8\", a 9 anni, con la quale vince il \"Microfono D'oro\" a Mirandola nel 1992. Proseguono negli anni le partecipazioni a concorsi e manifestazioni, tra le quali Trenta ore per la vita, Telethon, Karaoke di Fiorello, che vince cantando \"Io penso positivo\" di Jovanotti.\nIl 2005 \u00e8 l'anno del debutto discografico. L'album omonimo \u00e8 prodotto artisticamente dalla stessa cantautrice in collaborazione con Mauro Magnani ed esce per l'etichetta discografica La Matricula di Luigi Pecere, edizioni Rai Trade. Il disco riceve consensi, ottiene una menzione Targa Tenco sezione Opera Prima (prima ex aequo), Premio Bianca D'Aponte, Premio DemoRai. Dal primo singolo, \"Bambina\", viene estratto un video diretto da Sebastiano Festa.\nIn questo periodo apre i concerti di Cristina Don\u00e0, Niccol\u00f2 Fabi, Nada, Antonella Ruggiero, Lara Martelli, Teresa De Sio, Roberto Angelini, Marta Sui Tubi, Laura Bono, Davide Van De Sfroos, Eugenio Finardi.\nNell'estate del 2007 esce in distribuzione digitale \"Saldi di primavera\", prima del nuovo album in uscita a maggio 2008. Il nuovo disco \u00e8 anticipato dal singolo \"Splendida Coerenza\", brano col quale ottiene il primo posto e il premio della critica al Giffoni Music Concept. Il secondo disco di Veronica Marchi esce il 9 maggio 2008, intitolato \"L'acqua del mare non si pu\u00f2 bere\".\nDal 2006 porta avanti un progetto parallelo alla sua carriera solista con la rock band Maryposh. Il disco della band \u00e8 prodotto da Giusi Passalacqua.\nNel 2009 \u00e8 direttrice artistica del Circolo Culturale Majakovskij di Verona per la stagione di apertura 2008/2009; apre un blog dove pubblica racconti brevi, blog che il 22 giugno diventa anche una trasmissione radiofonica condotta da lei stessa, intitolata Nerosubianco. Il 16 giugno \u00e8 una delle ospiti del United Verona Artists al Teatro Romano di Verona. Dal 13 novembre \u00e8 parte della compagnia teatral/musicale di Natalino Balasso per la serie di spettacoli intitolati Fog theatre, al Teatro Alcione di Verona.\nNel 2010 prosegue la collaborazione in teatro con la compagnia di Natalino Balasso, con dieci repliche dello spettacolo. Nel frattempo si solidifica la collaborazione con il pittore Serafino Rudari, col quale presenta uno spettacolo intitolato Canzoni a colori. Il 23 e 24 giugno viene chiamata da Enrico De Angelis per diventare una delle voci dello spettacolo dedicato a Fabrizio De Andr\u00e8 \u201cBocche di rosa \u2013 Dieci voci femminili interpretano Spoon River\u201d. Il 7 agosto \u00e8 a Cracovia come unico artista italiano del Leonard Cohen Event 2010.\nNell'agosto del 2011 entra in studio, con Maddalena Fasoli, Andrea Faccioli e Nelide Bandello, per registrare il terzo album che vede la luce in 20 aprile 2012, e che \u00e8 intitolato \u201cLa guarigione\u201d (Cabezon/Audioglobe).\nNel 2014, grazie a un'operazione di crowdfunding, pubblica attraverso Musicraiser il disco \"CoVer\", una raccolta di reinterpretazioni di brani celebri portati in concerto negli anni precedenti. Nel 2015 intraprende due tour europei tra Repubblica Ceca e Polonia e partecipa al Festival di Dijon, in Francia.\nNel 2015 co-produce con Fabio Campedelli l'ep di Sole.\nNel 2016 partecipa alla decima edizione del talent show \"X Factor\" giungendo fino agli \"home visit\" nella categoria \"over\", capitanata da Manuel Agnelli."}
{"id": "1652742", "revid": "339392", "url": "https://it.wikipedia.org/wiki?curid=1652742", "title": "Torneo Sudamericano de Clubes de Futsal", "text": ""}
{"id": "1652743", "revid": "26415", "url": "https://it.wikipedia.org/wiki?curid=1652743", "title": "Quercia spinosa", "text": ""}
{"id": "1652744", "revid": "1573940", "url": "https://it.wikipedia.org/wiki?curid=1652744", "title": "Le ali di Vendemiaire", "text": " \u00e8 un manga in due volumi di Mohiro Kit\u014d pubblicato per la prima volta dalla casa editrice K\u014ddansha nel 1997. In Italia \u00e8 stato pubblicato da Star Comics nel 2001 sugli albi \"Storie di Kappa\" n\u00b0 84/87.\nCiascun volumetto racchiude quattro storie o \"capitoli\", accomunate dalla presenza di alcune \"bambole\" meccaniche dall'aspetto umano chiamate Vendemiaire ed ambientate nello stesso mondo (basato sull'Europa dei primi del Novecento). Le storie sono interconnesse fra loro da riferimenti interni ai vari personaggi.\nI personaggi femminili, sia umani che bambole meccaniche, hanno i nomi di quattro mesi del calendario rivoluzionario francese: \"Vend\u00e9miaire\", \"Brumaire\", \"Thermidor\" e \"Fructidor\".\nTrama.\nCapitolo 1.\nIl giovane Ray assiste all'arrivo del circo nella sua citt\u00e0; tra le attrazioni principali c'\u00e8 una ragazza dotata di due ali d'angelo chiamata Vendemiaire. Ray si affeziona a lei, anche dopo aver scoperto che si tratta di un automa, e cerca di fuggire assieme a lei. Il proprietario del circo per\u00f2 non \u00e8 d'accordo e con la sua frusta taglia in due Vendemiaire e stacca di netto la mano sinistra a Ray. Anni dopo Ray va nuovamente a visitare quel circo e si scopre che al posto della sua mano amputata c'\u00e8 quella di Vendemiaire.\nCapitolo 2.\nProtagonista dell'episodio \u00e8 un giovane aviatore, Will. Giunto nel paese dove deve partecipare a un concorso (fare dieci giri intorno a un campanile con l'aereo), egli incontra il circo visto nel primo episodio e una nuova Vendemiaire, alla quale offre un volo sul suo aereo. Lei prima rifiuta per paura del suo padrone, poi accetta; Will decide cos\u00ec di scommettere col proprietario del circo che se riuscir\u00e0 a portare a termine la sua impresa aerea lui liberer\u00e0 Vendemiaire. Quando Will sta per compiere il decimo e ultimo giro, l'uomo libera un corvo che va a schiantarsi contro l'aereo del giovane, facendolo precipitare e riducendolo in fin di vita. Quando Will si risveglia scopre direttamente dall'uomo che Vendemiaire si \u00e8 uccisa gettandosi da una torre.\nCapitolo 3.\nLa Thermidor del titolo \u00e8 una bimba molto malata che vive con il padre e il fratello Simon. Quest'ultimo, girovagando con l'amichetto Oliver per i boschi, trova la Vendemiaire del primo episodio e crede sia un angelo venuto a portare via l'anima della sorellina. Lui vorrebbe ucciderla per evitare la morte della sorella, per\u00f2 si fa convincere dall'amico a parlarne con il rigattiere che periodicamente visita il paese. Alla fine Vendemiaire si vende direttamente al rigattiere per conto di Simon, cos\u00ec che con la somma ricavata lui e il padre possano pagare le cure mediche necessarie a Thermidor."}
{"id": "1652745", "revid": "1748167", "url": "https://it.wikipedia.org/wiki?curid=1652745", "title": "Signori del male", "text": "I Signori del male (\"Masters of Evil\") sono un gruppo supercriminali dei fumetti, creato da Stan Lee (testi) e Jack Kirby (disegni), pubblicato dalla Marvel Comics. La prima apparizione avviene in \"The Avengers\" (prima serie) n. 6 (1964).\nSono ritenuti la controparte malvagia degli Avengers, avendo ospitato tra le loro file tutti i peggiori criminali che i supereroi Vendicatori hanno affrontato singolarmente.\nStoria del gruppo.\nLa prima formazione (Barone Zemo I).\nDopo una lotta contro Namor il Submariner, gli Avengers ritrovano il corpo congelato di Capitan America, il quale, dopo essersi risvegliato da un lungo sonno, si unisce al gruppo. Dopo esserne venuto a conoscenza, il Barone Heinrich Zemo, l'uomo che ha causato la morte di Bucky e quella apparente di Capitan America, decide di formare un'alleanza per uccidere nuovamente la sua storica nemesi. Zemo ingaggia una squadra composta da Melter (storico rivale di Iron Man), l'Uomo Radioattivo (nemesi di Thor) e dal primo Cavaliere Nero (rivale di Giant-Man) per disperdere l'adesivo X nelle strade di New York, costringendo gli Avengers ad intervenire per combatterli.\nIl loro primo incontro non ha un esito positivo: gli Avengers riescono a sconfiggere tutti i membri dei \"Signori del Male\" e a consegnarli alle autorit\u00e0. Solo il Barone Zemo riesce a scappare dai nemici. Con l'intento di ritrovarsi nuovi alleati, Zemo stringe una coalizione con Amora l'Incantatrice ed Esecutore. Insieme, il trio tenta ripetutamente di sconfiggere i Vendicatori, utilizzando le loro conoscenze scientifiche per creare un altro membro: Wonder Man. Quest'ultimo \u00e8 Simon Williams, un uomo caduto in disgrazia per colpa della ricchezza di Tony Stark. Deciso a vendicarsi dell'eroe corazzato, Simon diventa Wonder Man grazie al Barone Zemo. Infiltratosi negli Avengers, Williams riesce a sconfiggerli dall'interno, ma poi decide di rivoltarsi contro i Signori del Male, sconfiggendoli e morendo durante lo scontro.\nZemo riesce tuttavia a scappare durante il caos della battaglia finale, stringendo alleanze anche con Immortus e altri loschi individui. Rimesso assieme il gruppo originale composto da Melter e dal Cavaliere Nero, il Barone muore in Amazzonia durante un combattimento contro Capitan America, mentre gli altri due criminali vengono consegnati alle autorit\u00e0 subito dopo uno scontro con i Vendicatori svoltosi a New York. I Signori del Male, senza pi\u00f9 un leader e componenti, scompaiono dalla circolazione.\nLa seconda formazione (Ultron-5).\nDiverso tempo dopo, una nuova squadra di \"Signori del Male\" viene formata da Ultron, un'intelligenza artificiale creata da Golia che, dopo aver adottato l'identit\u00e0 di \"Crimson Cowl\" stringe alleanze con Melter, l'Uomo Radioattivo, Klaw il terribile signore del suono, Turbine e il nuovo Cavaliere Nero, Dane Whitman, per distruggere i Vendicatori. Il piano va a buon fine: utilizzando Edwin Jarvis come pedina per i suoi scopi, Ultron riesce a disattivare i loro sistemi di sicurezza e a sconfiggerli.\nGli Avengers, ormai imprigionati, vengono legati ad una bomba pronta per essere lanciata a Manhattan, fino a quando non riescono a liberarsi grazie all'aiuto di Jarvis e del Cavaliere Nero, e a lottare contro i Signori del Male, che vengono facilmente sconfitti. Ultron riesce tuttavia a mettersi in salvo, iniziando a provare odio nei confronti di chi lo ha creato e della razza umana, da lui ritenuta imperfetta. Ultron continua in seguito ad attaccare il gruppo creando anche un sintezoide, la Visione, lavorando per\u00f2 soltanto per se stesso, proprio come il resto dei \"Signori del Male\", che si sciolgono nuovamente per un periodo indeterminato. I loro componenti continuano dunque le loro carriere criminali solitariamente.\nLa terza formazione (Testa d'Uovo).\nNegli anni seguenti, il genio criminale Testa d'Uovo assembla un gruppo di \"Signori del Male\" composto da Moonstone, Scorpione, Squalo Tigre, Turbine, Scarabeo, Shocker e l'Uomo Radioattivo, per uccidere Henry Pym, da tempo una sua grandissima nemesi.\nElihas Starr riesce a sfruttare la schizofrenia dell'eroe Henry Pym a suo vantaggio, costringendolo a fronteggiare i Vendicatori per rubare dell'adamantio. Calabrone viene arrestato dal gruppo e, poco prima dell'inizio del processo, viene rapito dai Signori del Male, che fanno credere agli Avengers che Pym \u00e8 un loro membro. Il piano viene svolto alla perfezione e l'ex Ant-Man viene costretto da Starr a lavorare in un laboratorio segreto per ricercare una formula capace di rendere chiunque la possieda immortali. Nel frattempo, Testa d'Uovo induce al lavaggio del cervello un suo alleato, Shocker, per fargli credere che Pym \u00e8 il vero capo dei Signori del Male: si assicur\u00f2 inoltre che Shocker venisse catturato dai Vendicatori in modo che, interrogato, rivelasse quanto credeva di sapere sul Calabrone. Quest'ultimo riusc\u00ec per\u00f2 ad assemblare delle potenti armi e a sconfiggere da solo, i Signori del Male al gran completo. Nel frattempo anche i Vendicatori scoprono la verit\u00e0 su di lui, capendo cos\u00ec che Pym \u00e8 innocente. Durante la battaglia finale, Testa d'Uovo viene ucciso per errore da Occhio di Falco. Hank Pym viene in seguito scagionato dagli Avengers, uscendo dalla situazione con la reputazione ripulita dall'infamante accusa, ma abbandonando la sua carriera da supereroe per un lungo periodo.\nLa quarta formazione (Barone Zemo II).\nUn nuovo gruppo di \"Signori del Male\" viene poi costituito dal nuovo Barone Zemo, Helmut Zemo, figlio di Heinrich, composto dall'Uomo Assorbente, Titania, Moonstone, Gargoyle, Mimi Spaventia, dal nuovo Calabrone, Blackout, Mister Hyde, Piledriver, Thunderball, Squalo Tigre, Demolitore, Turbine.\nL'alleanza riesce a tenere sott'occhio Ercole e ad appropriarsi della base degli Avengers, torturando il maggiordomo Edwin Jarvis. I Signori del Male riescono ad attuare un piano, capace di sbaragliare tutti i Vendicatori pi\u00f9 importanti: riescono a rapire Capitan America ed il Cavaliere Nero, a portare in coma Ercole e ad isolare la sede dei supereroi con i poteri di Blackout dal resto del mondo.\nBarone Zemo riesce anche a sfruttare i poteri di Blackout per spedire Capitan Marvel in una dimensione oscura, ma l'eroina riesce a salvarsi grazie all'aiuto di Sudario. Il corpo di Ercole viene poi recuperato dai Vendicatori, che lo portano in ospedale, ma l'Uomo Assorbente e Titania riescono a raggiungerlo. Mentre cercano di attaccarlo, Wasp viene soccorsa dal secondo Ant-Man ed insieme sconfiggono i due criminali, consegnandoli alla polizia. Janet van Dyne, soccorsa poi da Thor, attua un piano per riprendersi la sede dei Vendicatori. Il piano va a buon fine ed il gruppo riesce ad attaccare i Signori del Male e costringendo il nuovo Barone Zemo alla fuga.\nLa squadra di Wasp riesce a liberare Capitan America e il Cavaliere Nero, precedentemente imprigionati da Zemo, ed il primo riesce a raggiungere Helmut, con la quale inizia lo scontro definitivo. Durante la loro catastrofica lotta, il Barone cade dal cornicione di un palazzo, morendo apparentemente. Gli Avengers riescono a riprendersi la propria base, e i \"Signori del Male\" vengono tutti trasportati in prigione. I Vendicatori rimasti, contemplano nel frattempo la distruzione della loro base e di tutto ci\u00f2 che conteneva, soprattutto i loro ricordi. Questa \u00e8 stata la prima vittoria dei Signori del Male sui loro avversari.\nThunderbolts.\nDopo essersi senza successo ricostituiti intorno al Dottor Octopus (membri: Uomo Assorbente, Shocker, Titania, Calabrone (Rita DeMara), Gargantua, Jackhammer, Oddball, Powderkeg, e Puff Adder), i Signori del male ritornarono alla carica sotto la guida di Helmut Zemo. Questa volta si trattava di Fixer, Mimi Spaventia, Scarabeo, Golia e Moonstone. Essi approfittarono dell'apparente morte dei Vendicatori causata da Onslaught per spacciarsi per una nuova squadra di supereroi denominati Thunderbolts. Il loro piano era di conquistare la fiducia della popolazione per poi prendere il controllo del mondo intero.\nDiversi Thunderbolts, comunque, lasciarono che il seme del bene germogliasse in loro e, quando la loro copertura cadde, continuarono ad agire da eroi, scontrandosi anche pi\u00f9 volte con gli ex-alleati Signori del male, a cui si erano aggiunti Aqueduct (era \"Water Wizard\"), Bisont, Blackwing, Boomerang, Cardinal, Costrittore, Dragonfly, Anguilla, Icemaster, Joystick, Lodestone, Uomo Scimmia, Quicksand, Scorcher, Shatterfist, Shockwave, Slyde, Sunstroke e Supercharger.\nDopo la vittoria dei Thunderbolts guidati da Occhio di Falco, Crimson Cowl, Cardinal, Cyclone (Pierre Fresson), Man-Killer, Mamba Nero, Skein, Hydro-Man e Machinesmith ricostituirono un'ultima volta i Signori del male. Essi riuscirono a ottenere il controllo di una biotossina che aveva colpito diversi supereroi e che dava potere di vita e di morte su chi ne fosse infetto. Quando scoprirono di esserne per\u00f2 rimasti anch'essi intossicati, molti esponenti lasciarono il gruppo e si schierarono con i Thunderbolts. La tossina fu neutralizzata e i criminali furono tutti catturati.\nLiberatori.\nLa Versione Ultimate dei Signori del male sono i Liberatori che per\u00f2 hanno idee diverse rispetto ai Signori del Male.\nAltri media.\nI Signori del male sono comparsi anche (capitanati dal Dottor Destino) nel videogioco \"\". Qui i Signori del Male sono completamente diversi e molto pi\u00f9 potenti e terribili rispetto alla versione cartacea. Sono formati da tutti i supercriminali della Marvel pi\u00f9 temibili, come il Dottor Destino, Loki, l'Incantatrice, l'Esecutore, Ultron, il Barone Mordo, Mysterio, MODOK e Mefisto."}
{"id": "1652749", "revid": "161374", "url": "https://it.wikipedia.org/wiki?curid=1652749", "title": "Strada Statale 107", "text": ""}
{"id": "1652750", "revid": "767487", "url": "https://it.wikipedia.org/wiki?curid=1652750", "title": "Livingston (Guatemala)", "text": "Livingston \u00e8 un comune del Guatemala facente parte del dipartimento di Izabal.\nL'abitato principale si trova sul lato occidentale dell'estuario del R\u00edo Dulce, nella parte interna della Baia di Amatique.\nQuesta citt\u00e0 fu il porto pi\u00f9 importante del Guatemala sul Mare Caraibico fino alla costruzione della vicina Puerto Barrios.\nLivingston \u00e8 abitata e influenzata da diversi gruppi etnici: Gar\u00edfuna, Maya, Indiani e Ladinos. Di recente Livingston \u00e8 diventata un importante centro turistico del Guatemala.\nLivingston fu cos\u00ec nominata dopo che il giurista e politico Edward Livingston scrisse il \"Livingston Codes\", che fu usato come base per le leggi del governo liberale delle Province Unite dell'America Centrale all'inizio del XIX secolo."}
{"id": "1652759", "revid": "2033494", "url": "https://it.wikipedia.org/wiki?curid=1652759", "title": "Giuseppe Ferlito", "text": "Biografia.\nLaureato in architettura, frequenta la Bottega Teatrale di Vittorio Gassman. Esordisce alla regia nel 1983 con \"Compagno che sei nei cieli\" insieme a Sergio Staino e arriva al cinema di grande distribuzione con \"Femmina\" interpretato da Monica Guerritore e Roberto Farnesi, sceneggiato da Giuseppe Patroni Griffi. \nDal 1990 inizia l'esperienza come insegnante di cinema, presso il Videolaboratorio del Cinema Spazio Uno di Firenze, la Mediateca Regionale Toscana, e la provincia di Firenze. Nel 1994, insieme a un gruppo di appassionati, fonda la Scuola di Cinema Immagina, di cui \u00e8 docente e direttore artistico.\nNel 2001 realizza, con finanziamenti del Ministero dei Beni Culturali, \"N\u00e9 terra n\u00e9 cielo\", che ottiene il premio del pubblico al Festival del Cinema Italiano di Ajaccio nel 2004.\nNel 2008 dirige \"La verit\u00e0 negli occhi\", con Roberto Farnesi. Dello stesso anno \u00e8 \"Non buttarti via\", mediometraggio volto a sensibilizzare i giovani sulla tematica della gestione dei rifiuti domestici, promosso dall'assessorato all'ambiente della provincia di Firenze nelle scuole.\nDopo avere diretto i film \"Ultimo carico\", commedia del quale \u00e8 anche montatore e sceneggiatore (2010) e \"Cavallo di Troia\" (2013), 2016 firma la regia di Infernet, film dedicato a internet e ai suoi pericoli, che vede nel cast, tra gli altri, Remo Girone e Ricky Tognazzi.\nNel 2017 dirige il cortometraggio \"La partita\", tratto dal soggetto vincitore del concorso \"Racconti nella Rete\u00ae - Sezione CORTI\" 2017, scritto dallo sceneggiatore romano Giorgio Marconi (autore anche della sceneggiatura) e prodotto dall'Associazione Culturale LuccAutori (presidente Demetrio Brandi) in collaborazione con la Scuola di Cinema Immagina."}
{"id": "1652761", "revid": "729019", "url": "https://it.wikipedia.org/wiki?curid=1652761", "title": "Guerra anglo-olandese per Giava", "text": "La guerra anglo-olandese per Giava, combattuta nel 1810-1811, contrappose la Gran Bretagna e i Paesi Bassi, allora parte dell'impero di Napoleone: tanto che, a rigore, bisognerebbe parlare di \"guerra anglo-francese per Giava\". Tale conflitto costituisce l'episodio culminante di un ventennio di guerre coloniali, fra la Gran Bretagna da una parte e, dall'altra, le tre entit\u00e0 che successero nel controllo delle cessate Provincie Unite (nell'ordine la Repubblica Batava, il Regno d'Olanda ed il Primo Impero francese).\nContesto.\nDalle Province Unite alla Repubblica Batava.\nIl 20 aprile 1792 l'Assemblea Nazionale Francese, dichiarava guerra ad Austria e Prussia. Con la battaglia di Jemappes, del 6 novembre, venivano occupati ed annessi i Paesi Bassi austriaci. Il 1\u00ba febbraio 1793 la Convenzione Nazionale, succeduta all'Assemblea Nazionale, dichiarava guerra anche alla Gran Bretagna ed alle Provincie Unite, a loro unite da una alleanza difensiva.\nL'8 gennaio 1795 l'armata del generale Pichegru attravers\u00f2 il fiume Waal gelato e mandava avanti l'olandese Daendels che, il 19, occupava Amsterdam. Nel frattempo i 'comitati rivoluzionari' olandesi avevano dato vita alla seconda rivoluzione batava: presero il controllo di Amsterdam e costrinsero lo \"statolder\" Guglielmo V all'esilio, il 18 gennaio.\nLo statolder ordina la consegna delle colonie agli Inglesi.\nQuesti si rifugi\u00f2 in Inghilterra, ove, in odio alla neo-proclamata Repubblica Batava, sottoscrisse delle speciali lettere, ad uso dei comandanti della \"Royal Navy\", indirizzate ai governatori delle varie colonie delle Provincie Unite, contenenti l'ordine di \"permettere l'ingresso delle truppe inviate da Sua Maest\u00e0 Britannica e di non offrire resistenza alle navi da guerra britanniche, bens\u00ec di considerarle vascelli di una potenza amica\".\nGli effetti furono travolgenti: la Colonia del Capo si arrese all'ammiraglio Rodney, seguita da Malacca, Ceylon e dalle Molucche; nella primavera del 1796 seguirono Berbice, Demerara ed Essequibo (oggi Guiana britannica). In parte per la superiore forza britannica, in parte per la fedelt\u00e0 dei governatori e della truppa allo \"statolder\", come dimostr\u00f2 il triste episodio di una squadra navale di soccorso inviata dalla Repubblica Batava ed affidata al contrammiraglio Lucas: essa venne intercettata alla baia di Saldanha, vicino a Citt\u00e0 del Capo, il 17 agosto 1796, e si arresa senza combattere, a causa delle simpatie \"orangiste\" della ciurma.\nRimanevano in mano \"bataviana\" solo la grande base di Giava e le dipendenze nella vicina Sumatra. Tale esito era tutt'altro che imprevedibile: per gran parte della sua storia la Compagnia delle Indie Orientali aveva esercitato sui territori nominalmente soggetti un controllo indiretto: non per nulla si parla, a proposito dell'intero Impero coloniale olandese, di 'impero commerciale', contrapposto all''Impero territoriale' tipico, per il '700, delle esperienze spagnole e britanniche nelle Americhe. Cos\u00ec il controllo olandese su vaste aree come Aceh, Lombok, e Borneo era sempre stato puramente nominale. E lo stesso valeva per i territori soggetti alla Compagnia delle Indie Occidentali che controllava una serie di basi commerciali, pi\u00f9 o meno fortificate, dalle Antille, al Suriname alla Guyana alla Costa d'Oro.\nA questo quadro faceva eccezione la sola grande base di Giava: stante la sua ricchezza e centralit\u00e0 commerciale, la 'Compagnia' vi aveva costruito un controllo forte. E la grande base, appunto, ancora resisteva.\nLa bancarotta della 'Compagnia olandese delle Indie orientali'.\nNel frattempo, erano giunti al pettine i nodi legati alla crisi finanziaria delle due grandi compagnie commerciali che avevano fatto la fortuna delle Province Unite: lungo tutto il '700, mentre i profitti diminuivano, esse avevano continuato a pagare lauti dividendi, giungendo, come inevitabile, al collasso finanziario.\nSin dal giugno 1783 gli Stati Generali della Repubblica delle Sette Province Unite avevano nominato una commissione incaricata di indagare il male ed i possibili rimedi, ma ogni decisione era stata interrotta dalla Seconda Rivoluzione batava. Cosicch\u00e9 tocc\u00f2 alla Repubblica Batava assumere le necessarie misure: nel 1796 venne nominato un \"Comitato per il commercio ed i possedimenti nelle Indie Orientali\" di ventotto membri, presieduto dal Wiselius. Il 1\u00ba gennaio 1800 esso procedette alla liquidazione della Compagnia Olandese delle Indie Orientali ('VOC'): il debito ed i possedimenti territoriali divennero propriet\u00e0 diretta dello stato.\nQuanto alla Compagnia Olandese delle Indie Occidentali, allorch\u00e9 lo statuto venne a naturale scadenza, nel 1791, esso non venne rinnovato: i possedimenti territoriali divennero propriet\u00e0 diretta dello Stato e le azioni scambiate con titoli del debito pubblico.\nIn definitiva, la Repubblica si trovava ad essere diretta proprietaria di un vasto impero coloniale, in gran parte, per\u00f2, occupato militarmente dalla \"Royal Navy\".\nIl lungo conflitto anglo-francese del 1802-1814.\nIl Trattato di Amiens e la restituzione delle colonie.\nLa progressiva estinzione dell'Impero coloniale olandese sembr\u00f2 avere un termine con la fine della guerra della seconda coalizione, segnata dal Trattato di Amiens del 25 marzo 1802. La Gran Bretagna riconosceva la Repubblica francese, restituiva prigionieri ed ostaggi, si ritirava dall'Egitto e da Malta.\nIl trattato presentava notevoli vantaggi per la Repubblica Batava:\nLa subitanea ripresa del conflitto anglo-francese.\nTuttavia le speranze durarono lo spazio di soli 14 mesi. E gi\u00e0 il 16 maggio 1803 una fregata britannica attaccava un convoglio francese nella Manica. Il primo ministro britannico Addington dava cos\u00ec inizio ad un conflitto che avrebbe avuto termine solo nel 1814, con la caduta di Parigi.\nInizialmente la guerra fu unicamente marittima e, ancora una volta, interess\u00f2 anzitutto le colonie olandesi: tutte rioccupate, con l'eccezione, ancora una volta, della grande base di Giava e relative dipendenze nella vicina Sumatra.\nLa creazione del Regno d'Olanda.\nTuttavia Napoleone non aveva rinunciato alla guerra navale. Anzi, vi invest\u00ec sempre molto: la sola Repubblica Batava era obbligata a tenere in armi, oltre a 16.000 soldati, 10 vascelli da guerra e 350 navi da trasporto, in vista di una, sempre rinviata, invasione dell'Inghilterra.\nTotalmente determinato alla mobilitazione degli stati satelliti per il servizio del Primo Impero francese, Napoleone impose la successione della Repubblica Batava con un nuovo Regno d'Olanda, la cui corona affid\u00f2 al proprio fratello minore, Luigi Buonaparte. Il nuovo re giunse all'Aia il 22 giugno 1806.\nLe ingenti spese di riarmo imposte da Napoleone.\nQuale primo effetto, le richieste militari salirono ulteriormente a 40.000 soldati ed una pi\u00f9 grande marina da guerra. Tale riarmo tuttavia non era in principio contrario agli interessi del Regno d'Olanda. Anzi, dava seguito ad esigenze segnalate dallo stesso \"statolder\" Guglielmo V sin dal 1767 e la cui inderogabilit\u00e0 era stata ben segnalata dal disastro alla Quarta guerra anglo-olandese. Il problema fondamentale, semmai, era rappresentato dalla cronica crisi dei commerci, che riducevano drammaticamente le entrate dello Stato. Anzitutto legata alla perdita delle colonie, essa venne ulteriormente aggravata dall'imposizione, con il \"decreto di Berlino\" del 1\u00ba novembre 1806, del Blocco Continentale, poi ottusamente applicato da un piccolo esercito di doganieri.\nInvano re Luigi protestava presso il fratello: egli ottenne unicamente di scontentarlo, sino a spingerlo a fargli dare le dimissioni, il 1\u00ba luglio 1810. Dopodich\u00e9, il 9 luglio seguente, il Regno d'Olanda venne annesso all'Impero francese.\nLa tentata invasione inglese nel Regno d'Olanda.\nUna grande flotta francese venne concentrata sulla Schelda, appoggiata ai porti di Flessinga ed Anversa, quest'ultimo riattivato ed ulteriormente potenziato, sino a trasformarlo in un possente arsenale navale.\nSi trattava di \"una pistola puntata alla testa dell'Inghilterra\". E questa tent\u00f2 di reagire con una spedizione punitiva, mirata a distruggere il potente apparato navale. La spedizione di Walcheren, dotata di pi\u00f9 di 100 vascelli da guerra e da trasporto, 40.000 soldati e 15.000 cavalli, al comando di Lord Chatham, non raggiunse mai Anversa e dovette miseramente ripiegare, alla notizia della disfatta austriaca a Wagram.\nIl destino di Giava.\nDivergenza di interessi fra Francia e Regno d'Olanda.\nRe Luigi aveva offerto un contributo importante al conflitto, organizzando forse 20.000 uomini a difesa di Anversa. Il rischio, in fondo, era stato grave anche per il Regno d'Olanda, il cui destino, caduta Anversa, sarebbe stato segnato. Il suo successo testimoniava, se ve ne era bisogno, della popolarit\u00e0 della quale ancora godeva nel regno la guerra alla Gran Bretagna.\nTuttavia, al contrario del paese dominante, il piccolo regno satellite non poteva ignorare del tutto il destino dei residui possedimenti coloniali.\nL'importanza della grande base di Giava.\nSin dal 1806, poco dopo l'accettazione della corona, Luigi si era preoccupato di porre le premesse per una efficace difesa di Giava, inviandovi il pi\u00f9 rispettato generale olandese, il Daendels, con il grado di \"colonnello-generale\" e, dal 1807, governatore generale delle Indie Orientali Olandesi. Questi giunse a Batavia, oggi ribattezzata Giacarta, solo un anno pi\u00f9 tardi, il 5 gennaio 1808, a causa del quasi insormontabile dominio dei mari esercitato dalla \"Royal Navy\". Qui prese il posto del predecessore, Albertus Wiese.\nBatavia era stata, dalla fondazione nel 1619 e per quasi due secoli, la maggiore base della Compagnia Olandese delle Indie Orientali e, in pratica, la sua seconda capitale, dopo Amsterdam. Stante la sua ricchezza e centralit\u00e0 commerciale, la \"Compagnia\" aveva istituzionalizzato il controllo diretto del territorio e ne controllava le vaste risorse.\nCi\u00f2 nonostante, la progressione della conquista inglese aveva ormai trasformato Batavia in una sorta di ridotto. Non piccolo per\u00f2, come aveva dimostrato l'assenza di ogni iniziativa inglese nel corso della guerra del 1781-83.\nDaendels governatore di Giava.\nDaendels trov\u00f2, quindi, mezzi sufficienti per dare avvio ad un vasto programma di difesa, in vista di un prevedibile attacco britannico. Anzitutto liber\u00f2 l'intera isola da ogni marginale presenza inglese. Prosegu\u00ec erigendo ospedali ed acquartieramenti militari, due arsenali a Surabaya e Semarang, un collegio militare a Batavia. Demol\u00ec il vecchio castello di Batavia, sostituendolo con un nuovo forte a Meester Cornelis (Jatinegara), ed eresse il \"Fort Lodewijk\" a Surabaya.\nLa sua opera principale, tuttavia, fu la realizzazione della \"Grande via postale\" (nota agli Indonesiani come \"Jalan Raya Pos\") nel nord dell'isola, un percorso di 1000\u00a0km, completati in un solo anno, imponendo uno sforzo immenso agli indigeni, che morirono a migliaia. Essi venivano mobilitati con un sistema del lavoro forzato (\"Rodi\"). Ci\u00f2 provoc\u00f2 alcune rivolte e locali e, comunque, alien\u00f2 molte simpatie al governo olandese e favor\u00ec la successiva iniziativa britannica.\nNotizie del preoccupante stato di cose giunse sino a Parigi ove lo stesso Napoleone, ormai diretto padrone dei Paesi Bassi, l'11 novembre 1810 stabil\u00ec di rimpiazzare Daendels, sostituendolo con il Janssens, affidandogli qualche rinforzo.\nLa \"guerra di Giava\".\nLa inesorabile espansione del controllo britannico.\nIl nuovo governatore-generale sbarc\u00f2 a Batavia il 15 maggio 1811. Sfortunatamente per lui, a quella data era gi\u00e0 in avanzato stato di preparazione una forte spedizione, organizzata dalla Compagnia Inglese delle Indie Orientali, al comando di Lord Minto, governatore generale del Raj Britannico in India. Egli aveva conquistato le piazzeforti francesi nell'Oceano Indiano: la Riunione (allora \"\u00cele Bourbon\"), nel 1810 e Mauritius (allora \"\u00cele de France\" o \"\u00eele Maurice\"), il 3 dicembre dello stesso anno, ove 20'000 inglesi avevano avuto ragione di 1'200 francesi, sebbene ben guidati dal Decaen. Seguirono i possedimenti della Compagnia Olandese delle Indie Orientali delle Isole Ambone e delle Molucche.\nL'azione del Minto era inquadrata in una generale politica di 'scalata al potere mondiale', portata avanti in quegli anni dall'Inghilterra: nel 1809, ad esempio, cadeva la Guyana francese, il 4 febbraio 1810 la colonia francese della Guadalupa.\nLa spedizione inglese dall'India.\nNel 1811 un nuovo corpo di spedizione forte di 11'000 uomini, met\u00e0 Inglesi, met\u00e0 Indiani mosse verso Giava Lo comandava il generale Auchmuty, ma accompagnato dallo stesso Lord Minto.\nIl 30 luglio Auchmuty sbarcava a Giava. Il 4 agosto occupava la capitale Batavia. Il governatore-generale disponeva di un discreto piccolo esercito, se rapportato alle consuete dimensioni coloniali, composto da Olandesi e Francesi, tuttavia carente di buoni ufficiali. Ad ogni buon conto gli Inglesi lo sorpassavano di numero e si prefer\u00ec concentrare le difese attorno alle fortificazioni di Meester Cornelis, 12\u00a0km a sud-ovest dalla capitale e, soprattutto, lontana dalla flotta.\nQui venne attaccato dai britannici, il 28 agosto: difese con tenacia la piazza, ma venne indotto a ritirarsi verso Buitenzorg, ove gli Olandesi potevano appoggiarsi in quanto la piazza era usualmente utilizzata quale residenza della amministrazione nella stagione secca. La ritirata, tuttavia, venne disturbata e, nel corso della marcia, molti soldati francesi caddero prigionieri dei Britannici.\nJanssens, infine, capitol\u00f2 il 18 settembre, con la resa della pi\u00f9 orientale Semarang.\nL'amministrazione inglese di Giava.\nDa quel momento, e sino al 1816, Giava venne governata da Lord Minto, che scelse come luogotenente-governatore Thomas Stamford Raffles (lo stesso che, il 6 febbraio 1819, avrebbe fondato Singapore), estendendone, di l\u00ec a poco, l'autorit\u00e0, anche a sull'antico, ma piccolo, forte inglese di Bengkulu (nel sud di Sumatra).\nRaffles apport\u00f2 numerose riforme agli, ormai arcaici, metodi amministrativi olandesi ereditati dalla 'Compagnia': abolizione della schiavit\u00f9 e dei lavori forzati, restauro del tempio di Borobudur e di altri antichi monumenti, rilassamento del regime della propriet\u00e0 dei fondi. In generale, tale periodo consent\u00ec una certa ripresa dei commerci, ormai garantiti dalla assoluta preponderanza inglese negli oceani.\nConseguenze della perdita di Giava.\nDefinitivo abbandono della rivalit\u00e0 anglo-olandese.\nLa perdita dell'ultimo ridotto, complet\u00f2 la sconfitta dell'Impero coloniale olandese. L'alleanza e l'annessione francese avevano portato l'antica potenza coloniale alla rovina commerciale. Che gli sforzi dei governi della Repubblica Batava e del Regno d'Olanda, non disgiunti dal rilevante, ma improduttivo, sforzo navale dell'Impero francese, non avevano saputo evitare. Un esito che confermava quello della Quarta guerra anglo-olandese ed una lezione che gli Orange-Nassau non avrebbero pi\u00f9 dimenticato: da quel momento non avrebbero pi\u00f9 rinunciato alla alleanza con il potente ed irruente vicino britannico.\nRiallineamento anglo-olandese.\nTocc\u00f2 metterla a frutto al Principe d'Orange, figlio del defunto \"statolder\" Guglielmo V. Questi, gi\u00e0 il 27 aprile 1813, con Napoleone ancora saldamente insediato in Germania, stabiliva con il ministro degli esteri britannico Castlereagh le linee generali della restaurazione: restituzione delle antiche colonie, estensione delle frontiere delle Province Unite verso ovest, nuovo sistema di governo \"che sappia riconciliare i desideri delle Province Unite con quello delle potenze\".\nIl 30 novembre, un mese e mezzo dopo la sconfitta napoleonica alla battaglia di Lipsia, il Principe d'Orange rientrava nei Paesi Bassi, a Scheveningen, accolto con entusiasmo. Il 2 dicembre entrava in Amsterdam, e veniva proclamato 'Principe-Sovrano dei Paesi Bassi': assai pi\u00f9 di \"statolder\", qualcosa meno di re.\nLo scambio di alcune colonie con il Belgio.\nIl 14 gennaio veniva raggiunto all'Aia dal Castlereagh, sulla via di Chaumont: questi riconferm\u00f2 il progetto di annessione alle antiche Province Unite degli antichi Paesi Bassi austriaci. In cambio, naturalmente, Londra si aspettava da Guglielmo che egli non ponesse eccessive difficolt\u00e0 ad arrangiamenti relativi alle colonie, al momento, comunque, tutte sotto occupazione militare britannica.\nIl trattato anglo-olandese del 1814.\nSi trattava, per Guglielmo, di un ottimo affare. Comunque era forzato a concluderlo. E, come naturale, accett\u00f2. Per la sistemazione definitiva dell'affare, bisogn\u00f2, tuttavia, attendere la firma, il 13 agosto 1814 di un apposito Trattato anglo-olandese: nella sostanza, gli Inglesi restituivano tutti i possedimenti coloniali in Africa, America ed Asia, con l'esclusione della Colonia del Capo e delle basi di Berbice, Demerara ed Essequibo (che passarono a costituire la Guiana britannica).\nNel 1816 Giava, insieme agli altri possedimenti, veniva, infine, resa al neonato Regno Unito dei Paesi Bassi."}
{"id": "1652764", "revid": "110157", "url": "https://it.wikipedia.org/wiki?curid=1652764", "title": "Veronica Marchi (album)", "text": "Veronica Marchi \u00e8 l'album d'esordio dell'omonima cantautrice, pubblicato nel 2005. \nDal primo singolo, \"Bambina\", \u00e8 stato estratto un video per la regia di Sebastiano Festa (E-Gain, unit\u00e0 di crisi). Prodotto da Luigi Pecere e Mauro Magnani."}
{"id": "1652769", "revid": "729019", "url": "https://it.wikipedia.org/wiki?curid=1652769", "title": "Motomondiale 1999", "text": "La stagione 1999 \u00e8 stata la cinquantunesima del Motomondiale; le prove in calendario furono 16 con la conferma dei gran premi dell'anno precedente e il ritorno dei GP del Sudafrica e del Brasile. Quello che nel 1998 era stato il Gran Premio motociclistico di Madrid divenne la terza prova disputata in territorio spagnolo con il nome di Gran Premio motociclistico della Comunit\u00e0 Valenciana.\nIl contesto.\nNessuna modifica particolare venne introdotta n\u00e9 nei regolamenti tecnici, n\u00e9 nel sistema di assegnazione dei punteggi.\nIniziata il 18 aprile con il Gran Premio motociclistico della Malesia, ha avuto termine con il Gran Premio motociclistico d'Argentina il 31 ottobre; dopo le iniziali due trasferte asiatiche (oltre che in Malaysia dove il gran premio venne disputato per la prima volta sul circuito di Sepang, si corse anche in Giappone dove la gara si disput\u00f2 per la prima volta invece sul circuito di Motegi appena inaugurato) e la solita parte centrale composta da 10 prove disputate tutte in Europa tra maggio e settembre, la stagione termin\u00f2 con quattro trasferte: si corse dapprima in Oceania per il Gran Premio motociclistico d'Australia, seguito dalla prova africana del GP del Sudafrica e dall'accoppiata di gran premi in Sudamerica (Brasile e Argentina).\nLa stagione ha visto laurearsi campioni del mondo \u00c0lex Crivill\u00e9 nella classe 500, Valentino Rossi nella classe 250 e Emilio Alzamora nella classe 125. Quest'ultimo si laure\u00f2 campione del mondo nonostante durante l'anno non avesse vinto alcun Gran Premio: era la seconda volta (quinta considerando i sidecar) che accadeva una cosa del genere; tra le classi disputate in singolo il caso precedente era quello di un altro pilota spagnolo, Manuel Herreros, vincitore dell'ultima stagione disputata nella classe 80 nel 1989.\nNel terzo gran premio della stagione in Spagna, il campione mondiale delle 500 dei 5 anni precedenti, Mick Doohan, si infortun\u00f2 gravemente ed al termine dell'anno annunci\u00f2 il suo ritiro dalle corse.\nSistema di punteggio e legenda.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6|| width=6%| 7|| width=6%| 8|| width=6%| 9|| width=6%|10 ||width=6%|11|| width=6%|12 || width=6%|13 || width=6%|14 || width=6%|15 || width=6%|16 &gt;\n!width=5%|Punti\nLe classi.\nClasse 500.\nFra le novit\u00e0 ci fu il ritorno dell'Aprilia. La stagione della classe regina era iniziata con due vittorie di Kenny Roberts Jr appena passato alla guida di una Suzuki ma il pilota spagnolo \u00c0lex Crivill\u00e9 su Honda, dopo il grave incidente occorso al compagno di squadra Mick Doohan, ottenne 6 vittorie nei singoli gran premi e con esse il titolo iridato dei piloti. Con il titolo del pilota spagnolo, primo per un pilota di questa nazione nella classe regina, si interruppe anche la serie di vittorie di piloti non europei, che perdurava dal titolo di Franco Uncini del 1982.\nIl titolo costruttori fu appannaggio della casa motociclistica giapponese Honda che precedette le connazionali Yamaha (3 vittorie, una ciascuno per Max Biaggi passato quest'anno alla casa dei tre diapason, R\u00e9gis Laconi e Norifumi Abe) e Suzuki (4 vittorie con Kenny Roberts Jr). Da rimarcare anche le due pole position ottenute da Jurgen van den Goorbergh sulla MuZ Weber, seppure non seguite da altrettanti risultati positivi in gara.\nIn diverse occasioni furono meno di 15 i piloti che tagliarono il traguardo e, di conseguenza, non vennero assegnati tutti i punti disponibili; nel GP di Gran Bretagna furono ad esempio solo 11.\nClasse 250.\nCon 9 successi nei singoli gran premi, il titolo iridato dei piloti fu di Valentino Rossi su Aprilia che precedette le due Honda di T\u014dru Ukawa e di Loris Capirossi.\nQuest'ultimo, vincendo il GP della Malesia, torn\u00f2 alla vittoria con la casa motociclistica giapponese dopo 5 anni corsi con l'Aprilia.\nL'altra casa motociclistica giapponese, la Yamaha, era assente dalla prima posizione sul podio dal motomondiale 1996 e colm\u00f2 la lacuna grazie alla vittoria ottenuta da Shin'ya Nakano in Giappone.\nCapirossi fu anche protagonista di un episodio negativo in occasione del GP d'Italia: essendo stato considerato colpevole di comportamento scorretto in occasione di un incidente che aveva coinvolto al via lui e Marcellino Lucchi, gli venne esposta la bandiera nera con ulteriore squalifica da scontare nella gara successiva in Catalogna.\nIl GP britannico fu avversato dal maltempo e dovettero essere date due partenze.\nDurante quest'anno da registrare anche la scomparsa, all'et\u00e0 di 87 anni, del primo vincitore della storia in classe 250, il britannico Manliff Barrington che vinse il Tourist Trophy 1949.\nClasse 125.\nPer quanto il numero degli iscritti e dei partenti fosse pi\u00f9 elevato delle altre classi, in occasione dell'ultimo gran premio stagionale, quello d'Argentina, solamente 13 piloti tagliarono il traguardo e, di conseguenza, non tutti i punti vennero assegnati.\nIl titolo iridato and\u00f2 ad Emilio Alzamora su Honda (con la casa costruttrice giapponese che ottenne anche il titolo riservato ai costruttori) ma il maggior numero di vittorie nei singoli gran premi fu di Marco Melandri e di Masao Azuma, anch'essi su Honda, che ne ottennero 5 a testa.\nQuattro vittorie vennero ottenute anche da piloti equipaggiati con moto Aprilia (seconda nella classifica costruttori), 2 da Roberto Locatelli e 2 da Gianluigi Scalvini. Il detentore del titolo dell'anno precedente, Kazuto Sakata arriv\u00f2 quest'anno solamente al quattordicesimo posto."}
{"id": "1652772", "revid": "587852", "url": "https://it.wikipedia.org/wiki?curid=1652772", "title": "Marco Borciani", "text": "Carriera.\nLe sue prime stagioni di corse risalgono al 1994 e al 1995, quando partecipa al campionato italiano Sport Production (prima 8\u00ba poi 4\u00ba), per poi passare al campionato GP 125 Honda senza comunque abbandonare il campionato SP. Nel 1997 debutta nel campionato Europeo della classe 125 ed un anno pi\u00f9 tardi si gioca il titolo con Marco Melandri, dovendo per\u00f2 chiudere la stagione anticipatamente a causa di un infortunio alla mano a tre gare dalla fine.\nHa corso nel 1999 nel mondiale Supersport con una Honda CBR 600F conquistando un solo punto sul circuito del Nurburgring, per poi partecipare dal 2000 al 2007 al mondiale Superbike sempre con motociclette della Ducati (tranne la prima parte della stagione 2005, corsa con la Yamaha R1 del team DFX Treme Sterilgarda). Migliori risultati finali sono stati due decimi posti al termine delle stagioni 2003 e 2004.\nHa vinto due volte il Campionato Italiano Superbike con una Ducati 999 (stagioni 2006 e 2007), piazzandosi anche una volta secondo (2003) e una volta terzo (2004). Ritiratosi dalle competizioni di livello mondiale nel 2007, continua a correre nel campionato italiano Superbike dove Ha chiuso il campionato 2008 all'ottavo posto ed ha terminato al quarto nella stagione 2009. Nel 2010, con una Ducati del team Pata Great Wall, chiude al sesto posto. Nel 2011 invece, disputando solo due gare, conquista sei punti ed il ventunesimo posto in classifica.\nDal 2005 fino al 2009 \u00e8 stato manager di un suo team, il BRC Racing."}
{"id": "1652773", "revid": "599013", "url": "https://it.wikipedia.org/wiki?curid=1652773", "title": "Noboru Ueda", "text": "Carriera.\nUeda ha corso tutta la sua carriera nel campionato mondiale classe 125. Inizi\u00f2 nella stagione 1991 vincendo come wild card la gara d'esordio, il Gran Premio motociclistico del Giappone, in sella ad una Honda. Nella stessa gara aveva dapprima ottenuto la pole position e ha ottenuto anche il giro pi\u00f9 veloce. Ueda vinse un premio pecuniario messo in palio dalla sua Federazione riservato alla migliore wild card, che gli consent\u00ec di continuare anche per il resto del campionato. Ueda si adatt\u00f2 benissimo ai tracciati europei vincendo un combattutissimo Gran Premio motociclistico di Spagna, e calando in rendimento solo nel finale di stagione. Questi risultati gli valsero il 5\u00ba posto della classifica generale. In seguito, dalla stagione successiva e sino al 2002 corse sempre in sella alla stessa moto e nella stessa classe. Al termine del GP della Comunit\u00e0 Valenciana 2002 disputato in sella ad una Honda del team Semprucci Angaia Racing ha annunciato il suo ritiro dalle competizioni. Ueda ottenne come migliori risultati due secondi posti in campionato, dietro a Kazuto Sakata nel 1994 e a Valentino Rossi nel 1997. Ueda ha inoltre il primato di essere il pilota ad aver corso pi\u00f9 gran premi in classe 125 di tutti, essendo sceso in pista in 160 GP, vincendone 13 (di cui l'ultima vittoria risale al Gran Premio d'Italia nel 2001) e ottenendo 39 podi."}
{"id": "1652778", "revid": "599013", "url": "https://it.wikipedia.org/wiki?curid=1652778", "title": "Foz do Igua\u00e7\u00fa", "text": ""}
{"id": "1652779", "revid": "287204", "url": "https://it.wikipedia.org/wiki?curid=1652779", "title": "S\u00e3o Luis", "text": ""}
{"id": "1652803", "revid": "729019", "url": "https://it.wikipedia.org/wiki?curid=1652803", "title": "Avvelenamento da mercurio", "text": "L'avvelenamento da mercurio, anche noto come idrargirismo, mercurialismo, idrargiria o idrargirosi, \u00e8 una condizione clinica caratterizzata dall'assunzione acuta o cronica dell'elemento chimico.\nUso del mercurio.\nIl mercurio viene usato quotidianamente nei termometri, in alcune batterie e nelle otturazioni per la cura della carie dentaria. Inoltre con altre sostanze chimiche viene utilizzato per creare vari composti chimici. Per quanto riguarda l'alimentazione \u00e8 stato dimostrato che molti pesci (a causa della contaminazione marina) possono a loro volta contenerne in quantit\u00e0 elevata. Nei lavori professionali si pu\u00f2 essere esposti a tale sostanza, se vengono trattati metalli o sostanze chimiche.\nUn tempo veniva usato anche per la cura della sifilide o presunta tale (se la dose era alta poteva invece peggiorare i sintomi, o causarne di nuovi), in alchimia e, assieme al piombo e all'arsenico, per lavorazione del feltro dei cappelli; in Inghilterra vi era un detto \"matto come un cappellaio\" (che ispir\u00f2 a Lewis Carroll il personaggio del Cappellaio Matto), a causa dei disturbi mentali e fisici che l'avvelenamento cronico da mercurio, da arsenico e da piombo (saturnismo) provocano.\nPresentazione clinica.\nDopo inalazione acuta.\nIn caso di inalazione acuta di vapori di mercurio:\nDopo ingestione acuta.\nIn caso di ingestione acuta di mercurio non organico:\nIn caso di ingestione acuta di mercurio organico:\nTerapia delle intossicazioni.\nPer le intossicazioni croniche da composti di mercurio inorganico il farmaco di scelta \u00e8 l'acetil-cisteina."}
{"id": "1652804", "revid": "125731486", "url": "https://it.wikipedia.org/wiki?curid=1652804", "title": "Miodio (gruppo musicale)", "text": "I Miodio sono un gruppo musicale italo-sammarinese nato nel 2002.\nStoria.\nHanno al loro attivo un EP pubblicato nel 2006 contenente cinque canzoni, intitolato \"s/t\" e prodotto da Andrea Felli.\nNel 2007 firmano un contratto in esclusiva per la casa discografica Opera Prima.\nNello stesso anno pubblicano il loro primo singolo \"It's Ok\" presente anche nella colonna sonora del film \"Il soffio dell'anima\". Il video di \"It's ok\" vede anche la partecipazione di Valeria Marini.\nSono stati finalisti all'Accademia di Sanremo ed al Festival di Castrocaro. Hanno partecipato alla \"Biennale dei giovani artisti d'Europa e del Mediterraneo\" svoltasi a Napoli e hanno vinto il XVII Festival di San Marino.\nHanno rappresentato San Marino all'Eurovision Song Contest 2008 con la canzone \"Complice\" (ultima in semifinale con 5 punti). Dopo la presenza al festival di Budua in Montenegro, hanno partecipato al concorso internazionale Cerbul de Aur 2008 tenutosi a Bra\u0219ov in Romania con \"Complice\" e con \"Oltre le nuvole\", versione in italiano di \"Dincolo de nori\", un successo degli Holograf presentato anch'esso all'Eurofestival 1994.\nNel 2009 partecipano alla manifestazione on line denominata \"Sanremofestival.59\", con il brano \"Evoluzione genetica\", finendo tra i primi 10. Nel 2010 propongono il brano \"Perdo Contatto\" per il Festival di Sanremo 2010 e \"I feel\" per la selezione svizzera dell'Eurofestival 2011.\nNel 2011 pubblicano il loro primo album ufficiale intitolato \"Miodio\" da cui estraggono anche i singoli \"Rock'n'Roll Robot\" e \"Chiudi Gli Occhi\".\nL'8 febbraio 2022 sono stati annunciati, in coppia con i Fabry &amp; Labiusa, come uno dei 9 \"Big\" partecipanti a \"Una voce per San Marino\", festival musicale che selezioner\u00e0 il rappresentante sanmarinese all'Eurovision Song Contest 2022 a Torino."}
{"id": "1652805", "revid": "729019", "url": "https://it.wikipedia.org/wiki?curid=1652805", "title": "Mucocele", "text": "Mucocele \u00e8 un termine medico descrittivo indicante la distensione di una mucosa dovuta al lento accumularsi di secreto mucoso.\nIn ogni epitelio si pu\u00f2 avere mucocele: seni paranasali, intestino, apparato genitourinario e cos\u00ec via.\nUn mucocele si sviluppa lentamente e per questo pu\u00f2 raggiungere dimensioni notevoli, elicitando la propria presenza magari proprio per una sintomatologia compressiva od ostruttiva.\nLa classificazione riguarda tre gruppi istologici (non distinguibili altrimenti, per esempio radiologicamente):\nEsami.\nL'imaging pu\u00f2 essere d'aiuto.\nTrattamento.\nVaria a seconda della sintomatologia, della localizzazione e dell'utilit\u00e0 del trattamento stesso.\nLocalizzazioni.\nSeni nasali e paranasali.\nLa tipologia comprende le varie possibili insorgenze con relativa usura e occlusione:\nI sintomi e i segni clinici si confondono con quelli delle sinusiti croniche, con comparsa di mucopiocele, altri segni evidenziati sono dolore intenso e mancanza di rinorrea. Se non trattato nel lungo periodo pu\u00f2 causare alterazioni ossee.\nSi manifestano per colpa di un'ostruzione del complesso ostio-meatale, cio\u00e8 degli osti di comunicazione tra i seni, che provoca un continuo accumulo di essudato. Tale ostruzione pu\u00f2 essere causata da un evento scatenante quale l'edema flogistico, trauma, malformazione congenite o poliposi nasale.\nDotto nasolacrimale.\nNel dotto nasolacrimale del neonato \u00e8 presente una sottile membrana mucosa detta valvola di Hasner. Nel 6-12% dei pazienti tale plica non subisce la fisiologica perforazione, comportando mucocele (detto \"congenito\", appunto).\nSi pu\u00f2 avere epifora, distress respiratorio, rimaneggiamento osseo, proptosi unilaterale. Una successiva sovrainfezione pu\u00f2 causare ascesso.\nLa patologia pu\u00f2 risolversi autonomamente. Altrimenti si pu\u00f2 operare una marsupializzazione endoscopica o una dacriocistorinostomia.\nPavimento orale.\nIl mucocele localizzato al pavimento orale prende il nome di ranula. Si tratta di una cisti, non dolente se non suppurata, formatasi in seguito ad ostruzione di una ghiandola del pavimento orale. Si presenta in forma di rilievo liscio e arrotondato di colore bluastro che solleva il pavimento buccale respingendo a lato la lingua. Microscopicamente la ranula \u00e8 costituita da una cavit\u00e0 rivestita di epitelio e delimitata da una sottile capsula fibrosa con infiltrazione leucocitaria. Il contenuto pu\u00f2 essere sieroso o mucoso. L'asportazione chirurgica o la sua marsupializzazione \u00e8 seguita da guarigione.\nAppendice.\nIl mucocele dell'appendice \u00e8 una localizzazione abbastanza rara.\nIl 25% \u00e8 asintomatico e scoperto accidentalmente.\nSe si prospetta un intervento chirurgico, l'eventuale rottura pu\u00f2 comportare pseudomyxoma peritonei."}
{"id": "1652806", "revid": "729019", "url": "https://it.wikipedia.org/wiki?curid=1652806", "title": "Onicolisi", "text": "Per onicolisi, in campo medico, si intende il distacco della lamina (l'unghia) dal letto, ovvero dalla sua normale posizione. Tale spostamento pu\u00f2 essere distale o laterale; pu\u00f2 anche avvenire con episodi isolati non coinvolgendo le rimanenti unghie. L'onicolisi \u00e8 una forma di onicopatia (malattia della lamina).\nEvoluzione.\nPeriodo di insorgenza.\nLa persona si accorge di tale fenomeno quando la linea di demarcazione si estende deformandosi, aumentando la porzione libera. Inizialmente non d\u00e0 alcun fastidio al soggetto che pu\u00f2 anche non accorgersi del procedimento.\nPeriodo finale.\nSolitamente il distacco della lamina dal letto ungueale aumenta progressivamente, si fa pi\u00f9 irregolare, e se raggiunge la parte denominata lunula pu\u00f2 portare al distacco dell'intera lamina. La sovrainfezione microbica da parte di batteri e funghi \u00e8 frequente, e determina solitamente un'evidente alterazione cromatica.\nEziologia.\nLa causa dell'onicolisi pu\u00f2 essere infettiva, oppure rappresentare una conseguenza di malattia concomitante, come la psoriasi. Anche alcuni farmaci, come le tetracicline, sono stati segnalati come possibile causa di onicolisi."}
{"id": "1652809", "revid": "113490210", "url": "https://it.wikipedia.org/wiki?curid=1652809", "title": "Angina tonsillare", "text": "Per angina tonsillare (dolore soffocante delle tonsille) in campo medico, si intende una forma acuta di infiammazione delle tonsille, che di prassi comune viene associata alla patologia propria della faringite in maniera impropria.\nEpidemiologia.\nColpisce prevalentemente i bambini in et\u00e0 scolastica e meno comunemente si esprime negli adulti.\nTipologia.\nEsisteva una vecchia distinzione delle angine (bianche e rosse a seconda dell'eziologia se batterica o virale), ormai ritenuta inutile anche perch\u00e9 possono facilmente trasformarsi velocemente da rosse a bianche.\nSintomatologia.\nI sintomi e i segni clinici presentatati sono vari e comprendono: disfagia, odinofagia, febbre, comparsa di ascessi.\nEziologia.\nInizialmente i virus quali gli adenovirus, virus ECHO, virus parafluenzali, ecc, possono alterare i batteri presenti nella faringe e quindi causare un'infezione da batteri e provocare l'angina. Insorge spesso durante un periodo influenzale come complicanza, grazie ai batteri streptococchi, stafilococchi, pneumococchi e Neisseria.\nEsami.\nGli esami vengono effettuati per differenziarla dalle altre forme di tonsillite:\nTerapia.\nLa terapia consiste nella somministrazione di antibiotici quali penicillina e cefalosporine solo in caso di origine batterica ovviamente. Il trattamento chirurgico specifico (la tonsillectomia) viene indicato soltanto per le forme con pi\u00f9 alta frequenza degli episodi."}
{"id": "1652810", "revid": "287204", "url": "https://it.wikipedia.org/wiki?curid=1652810", "title": "Generi di Thomisidae", "text": "Di seguito \u00e8 riportato l'elenco dei 169 generi viventi e dei 14 generi fossili della famiglia di ragni Thomisidae noti a febbraio 2015.\nLa suddivisione in sottofamiglie segue il catalogo delle forme di vita dell'entomologo Joel Hallan."}
{"id": "1652811", "revid": "297059", "url": "https://it.wikipedia.org/wiki?curid=1652811", "title": "Angina di Plaut-Vincent", "text": ""}
