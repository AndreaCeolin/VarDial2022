{"id": "1767586", "revid": "838137", "url": "https://it.wikipedia.org/wiki?curid=1767586", "title": "Decet Quam Maxime", "text": " Decet Quam Maxime \u00e8 la prima enciclica di Papa Clemente XIV, datata 21 settembre 1769, nella quale il Pontefice condanna il grave abuso diffuso in alcune Chiese locali, specialmente della Sardegna, di versare tasse e contributi ai Vescovi ed ai loro collaboratori per servizi prestati a favore della Chiesa e dei fedeli; il Papa ribadisce che tutto deve essere ricondotto a quanto stabilito dai Concili ecumenici ed in particolare dal Concilio di Trento, di modo che \"\u00ab i ministri della Chiesa e i dispensatori dei misteri di Dio si mantengano completamente estranei anche al pi\u00f9 piccolo sospetto d'avarizia \u00bb\"."}
{"id": "1767594", "revid": "599013", "url": "https://it.wikipedia.org/wiki?curid=1767594", "title": "Ahmad II ibn Ali", "text": "Biografia.\nNominato Luogotenente-Colonnello dell'esercito tunisino, Ahmad II venne investito del titolo di Principe della Corona solo il 14 gennaio 1928 e succedette poco dopo al cugino Habib Bey, il 13 febbraio 1929.\nEgli ebbe molti figli di cui dieci maschi e otto femmine, tra i quali il Principe Ta\u00efeb Bey (1902-1989). Egli fu anche il nonno del giurisperito El Mokhtar Bey.\nEra generalmente risaputo che una delle mancanze pi\u00f9 gravi che ebbe Ahmad II in vita, fu quella di non conoscere affatto il francese e di non parlarlo.\nAlla sua morte, nel 1942 venne sepolto nel mausoleo di Turbet el-Bey di Tunisi, secondo le tradizioni di famiglia."}
{"id": "1767595", "revid": "92010808", "url": "https://it.wikipedia.org/wiki?curid=1767595", "title": "Cum Summi Apostolatus", "text": "Cum Summi Apostolatus \u00e8 un'enciclica di papa Clemente XIV, datata 12 dicembre 1769, nella quale il Pontefice, dopo aver concesso, nello stesso giorno, il Giubileo, esorta i vescovi ad impegnarsi con tutte le forze per combattere contro il diffondersi di idee e opinioni pericolose, che tendono distruggere la religione e la Chiesa."}
{"id": "1767598", "revid": "110157", "url": "https://it.wikipedia.org/wiki?curid=1767598", "title": "Steam (album East 17)", "text": "Steam \u00e8 il secondo album della boy band inglese East 17 uscito nel 1994."}
{"id": "1767600", "revid": "767487", "url": "https://it.wikipedia.org/wiki?curid=1767600", "title": "Jack Lambert (calciatore)", "text": "Carriera.\nEra un largo e robusto attaccante centrale proveniente da Greasbrough, vicino Rotherham (Yorkshire). Cominci\u00f2 la sua carriera al Rotherham County nel 1922. Dopo poco firm\u00f2 per il Leeds United, ma trascorse tre anni senza centrare alcun grande successo. Arriv\u00f2 successivamente al Doncaster Rovers, dove, unitosi al club dal 1925, Lambert divenne un importante goleador. Giocando nello Yorkshire, si guadagn\u00f2 l'attenzione di Herbert Chapman quando era allenatore dell'Huddersfield Town. Quando quest'ultimo si sedette sulla panchina dell', necessit\u00f2 di un buon attaccante e acquist\u00f2 quindi Lambert per \u00a32,000 nel giugno del 1926.\nEgli debutt\u00f2 con la maglia dell'Arsenal contro il Bolton Wanderers al Burnden Park il 6 settembre 1926, ma inizialmente a disagio, segn\u00f2 solamente un goal nella prima stagione trascorsa l\u00ec; fu obbligato poi a giocare con Jimmy Brain per diversi anni. Comunque, riusc\u00ec a sfondare nella stagione 1929-1930, con l'aiuto del playmaker Alex James. Segn\u00f2 cos\u00ec 18 volte in solamente 20 presenze, incluso il primo goal dei \"Gunners\" nella finale di FA Cup 1930 che vinsero contro l'Huddersfield Town.\nLa stagione successiva Lambert realizz\u00f2 ancora pi\u00f9 successi, segnando questa volta 38 reti in 34 partite, un record della squadra a quei tempi (successivamente battuto da Ted Drake) che includeva sette triplette. Quella stagione l'Arsenal vinse la Prima Divisione per la prima volta nella sua storia. Lambert continu\u00f2 a giocare in questo club per un altro po' di anni, andando in goal regolarmente; aiut\u00f2 la squadra a raggiungere ancora la finale di FA Cup nel 1931-1932 (persa per\u00f2 contro il Newcastle Unted) e a vincere per la seconda volta il campionato inglese la stagione successiva.\nMa una volta superati i 30 anni, decise di cambiare aria e fu cos\u00ec venduto al , dove gioc\u00f2 per due anni prima di ritirarsi. A 38 anni ritorn\u00f2 all'Arsenal come allenatore delle riserve, ma rimase ucciso nel 1940 in un incidente d'auto."}
{"id": "1767602", "revid": "1543377", "url": "https://it.wikipedia.org/wiki?curid=1767602", "title": "Boussouma (Centro-Est)", "text": "Boussouma \u00e8 un dipartimento del Burkina Faso classificato come comune, situato della provincia di Boulgou, facente parte della Regione del Centro-Est.\nIl dipartimento si compone del capoluogo e di altri 17 villaggi: Bangagou, Batto, Bissiga, Boussouma-Peulh, Dango, Dierma, Koumbore, Lengha, Lengha-Peulh, Massougou, Nonka, Ouazi, Saaba, Saminonko, Saregou, Tengsoba e Zabga."}
{"id": "1767603", "revid": "110157", "url": "https://it.wikipedia.org/wiki?curid=1767603", "title": "Up All Night (East 17)", "text": "Up All Night \u00e8 il terzo album della boy band inglese East 17 uscito nel 1995."}
{"id": "1767605", "revid": "124549832", "url": "https://it.wikipedia.org/wiki?curid=1767605", "title": "Popcorn (programma televisivo)", "text": "Popcorn \u00e8 stata una trasmissione musicale televisiva andata in onda dal 1980 al 1984 su Canale 5 per 4 edizioni. \nIl programma.\nContenitore musicale nato come alternativa a \"Discoring\", programma musicale della Rai, sub\u00ec numerose variazioni di messa in onda nel corso delle varie edizioni. Esord\u00ec alle dieci del mattino, giovedi 27 marzo 1980, per venire poi spostato, dalla seconda edizione, alle ore 19:00. \nAnche i conduttori che si susseguirono furono diversi: Sammy Barbot condusse la prima edizione, sostituito in corso da Augusto Martelli, Ronnie Jones e la dj Loredana Rancati a partire dal luglio dell'80. Dal dicembre 1980 quest'ultima fu sostituita da Tiziana Fiorveluti. In questa edizione partecip\u00f2 anche Russell Russell, con uno spazio dedicato alla danza. \nLa seconda edizione del 1982 fu condotta da Mauro Micheloni affiancato da Karina Huff insieme ai ballerini della Crazy Gang.\nLa terza edizione '83 fu condotta da Stefania Mecchia e Gianni De Berardinis: la produzione del programma fu affidata a Claudio Cecchetto, che invece condusse la quarta edizione ('83-84), affiancato da Susanna Messaggio, Alessandra Raya e Roberta Manfredi in collegamento da New York. \nAl supergruppo di deejay Band of Jocks fu affidanta la conduzione delle ultime puntate di quest'edizione: essi incisero anche la sigla \"Let's All Dance\".\nIl programma, registrato nello studio 2 del Palazzo dei Cigni di Milano 2, and\u00f2 in onda fino all'11 novembre 1984, quando venne sostituito dal quiz \"Help!\". \nI registi che si sono avvicendati furono Antonio Gerotto, Davide Rampello, Mauro Macario e Lucio Testa.\nSigle.\nSigla di testa: Sammy Barbot - \"California\"\nSigla di testa: Augusto Martelli e la sua orchestra - \"Popcorn Time\".\nSigla di coda: Ronnie Jones - \"Video Games\"\nPrima sigla di testa: Augusto Martelli e la sua orchestra - \"Popcorn Time\".\nPrima sigla di coda: Loredana Rancati - \"Ancora di pi\u00f9\"\nSeconda sigla di testa: Augusto Martelli - \"Rolling Bones\".\nSeconda sigla di coda: Rockets - \"Ideomatic\"\nSigla di testa: Augusto Martelli e la sua orchestra - \"Popcorn Time\".\nSigla di coda: cambiava ogni mese a seconda dell'artista in promozione: (Donatella Rettore - \"Remember\"; Olivia Newton-John - \"Carried Away\"; Toyah Willcox - \"I want to be free\")\nSigla di testa: J.D. Revolution - Jay Duck's Theme.\nSigla di coda: Ogni settimana veniva votato un videoclip che diventava sigla finale, e successivamente quella iniziale alternata al brano di J.D. Revolution. \nSigla di testa: Band of Jocks - Let's All Dance.\nSigla di coda: Ogni settimana veniva utilizzata una sigla diversa (di solito il successo del momento)."}
{"id": "1767607", "revid": "741864", "url": "https://it.wikipedia.org/wiki?curid=1767607", "title": "Ubi Primum (Benedetto XIV)", "text": " Ubi Primum \u00e8 la prima enciclica di Papa Benedetto XIV, datata 3 dicembre 1740.\nNella storia della Chiesa cattolica, questo documento \u00e8 particolarmente importante in quanto per la prima volta il Papa lo intitola \"\u00ab Epistola Encyclica et Commonitoria ad omnes Episcopos \u00bb\", inaugurando in tal modo la serie delle Encicliche, come s'intende nei tempi moderni, ossia lettere circolari destinate a tutto il mondo cattolico.\nCon questa enciclica il Papa invita tutti i Vescovi ad adempiere scrupolosamente ai propri compiti e a preparare con cura i candidati al sacerdozio."}
{"id": "1767609", "revid": "1814453", "url": "https://it.wikipedia.org/wiki?curid=1767609", "title": "Giudizio Universale (rivista)", "text": "Giudizio Universale \u00e8 una rivista culturale italiana a cadenza mensile nata nel 2005 e diretta da Remo Bassetti.\nLa peculiarit\u00e0 del mensile \u00e8 quella di essere dedicato a recensioni che riguardano qualsiasi oggetto. In altre parole, nella rivista sono contenuti, in ogni numero, circa sessanta giudizi relativi a libri, mostre, cd, film, spettacoli, alberghi ma anche leggi, scuole, personaggi, siti internet, bevande, specialit\u00e0 culinarie, uffici pubblici, tendenze ecc.\nTra i suoi collaboratori ci sono alcuni tra i principali intellettuali italiani, fra i quali Michele Serra, Massimo Fini, Vincenzo Cerami, Giulio Ferroni, Tullio Avoledo, Antonio Scurati, Sandro Veronesi, Paolo Giordano, Tito Boeri, Gustavo Zagrebelsky, Carlo Flamigni, Annamaria Testa, Marco Travaglio, Giovanna Zucconi, Stefano Bollani, Vauro, Sergio Luzzatto. Dal numero speciale di luglio 2007 la rivista ha aperto alla collaborazione di famosi scrittori stranieri come Abraham B. Yehoshua, Tahar Ben Jelloun, Jonathan Coe, Javier Cercas, Marc Aug\u00e9, Antonia S. Byatt, Zygmunt Bauman. Periodicamente, a mezzo di concorso, vengono selezionati collaboratori tra giovani di talento.\nLa diffusione \u00e8 nazionale, nelle edicole e nelle principali librerie, oltre che per spedizione in abbonamento. Tiratura di circa 40\u00a0000 copie. Distribuzione e stampa gestiti dalla Mondadori. La sede della rivista \u00e8 a Torino.\nIl pubblico a cui si rivolge \u00e8 colto, con penetrazione particolare tra i professionisti e studenti universitari, la ripartizione dei lettori \u00e8 pressoch\u00e9 uniforme tra uomini e donne.\nDal 2008 la rivista ha sospeso la pubblicazione in edicola e si \u00e8 trasformata in un quotidiano culturale online.\nIl progetto editoriale cartaceo \u00e8 tuttavia continuato sotto forma di pubblicazione di libri (le Guide di Giudizio Universale), caratteristica dei quali \u00e8 la scelta di coppie di autori. Questi i titoli: \"Guida al corpo della donna\" (di Margherita Granbassi e Carlo Flamigni); \"Guida per difendersi dal razzismo\" (di Khaled Fouad Allam e Mimmo Calopresti); \"Guida ai consumi contro la crisi\" (di Antonio Lubrano e Vauro); \"Guida a 49 martiri della storia d'Italia\" (di Roberto Alajmo e Lidia Ravera); \"Guida ai musicisti che rompono da Beethoven a Lady Gaga\" (di Massimo Balducci e Federico Capitoni)."}
{"id": "1767610", "revid": "1144898", "url": "https://it.wikipedia.org/wiki?curid=1767610", "title": "Winston (sigarette)", "text": "Winston \u00e8 un marchio di sigarette prodotte da Japan Tobacco International.\nStoria del marchio.\nLa marca fu introdotta nel 1954, e divenne la pi\u00f9 venduta negli Stati Uniti d\u2019America. Il marchio fu pubblicizzato per la prima volta tra il 1966 e il 1972.\nDurante gli anni ottanta, le sigarette Winston diventarono la marca pi\u00f9 popolare a Porto Rico, probabilmente a causa dello slogan \"Winston y Puerto Rico: No hay nada mejor\" (\"Winston e Porto Rico: Non c'\u00e8 niente di meglio\"), cos\u00ec come per la loro associazione con la \"salsa sensual\" o la \"salsa erotica\".\nNel 1999, venne introdotto con il marchio Winston un nuovo tipo di sigaretta nell'Europa dell'Est: \"Winston One\". Il prodotto prese il nome dal contenuto di condensato (1\u00a0mg) e da quello di nicotina (0,1\u00a0mg) presenti in una sigaretta. \"Winston One\" \u00e8 tuttora uno dei prodotti a base di tabacco con uno dei pi\u00f9 bassi contenuti di nicotina.\nDal 1972 al 2003, Winston \u00e8 stato uno degli sponsor principali del campionato NASCAR.\nLe sigarette Winston sono distribuite in pi\u00f9 di 60 paesi del mondo.\nTipi.\nWinston Fresh Xpression: Catrame 7\u00a0mg, Nicotina 0,5\u00a0mg, CO 7\u00a0mg"}
{"id": "1767611", "revid": "1442080", "url": "https://it.wikipedia.org/wiki?curid=1767611", "title": "David Lodge (scrittore)", "text": "Carriera.\nSi laure\u00f2 nel 1955 allo University College di Londra (dove consegu\u00ec anche un master nel 1959). Nel 1960, ottenne un dottorato di ricerca presso l'Universit\u00e0 di Birmingham, dove insegn\u00f2 inglese dal 1960 al 1987.\nNei suoi romanzi, ha spesso raffigurato in maniera satirica gli accademici (in particolare, gli umanisti). Di religione cattolica (anche se si autodescrisse come un \"cattolico agnostico\"), molti dei suoi personaggi abbracciano la religione cattolica. Anzi, la religione stessa \u00e8 stata spesso trattata nei suoi romanzi, come \"The British Museum Is Falling Down\", \"How Far Can You Go?\" e \"Paradise News\".\nOltre ai celeberrimi racconti in stile ironico e irriverente, Lodge ha scritto durante la sua carriera accademica saggi di critica letteraria dedicati in particolare alla teoria del romanzo e all'indagine di alcuni fondamentali esponenti della letteratura mondiale da Graham Greene a Evelyn Waugh.\nIn contrapposizione a John Barth e al suo saggio \"The Literature of Exhaustion\", David Lodge propone una specie di romanzo realista. Nasce il romanzo problematico di Lodge, che interiorizza l'esitazione dello scrittore contemporaneo tra scrittura realista e pura scrittura \"fictional\". Caratteristiche della metanarrativa di Lodge sono: la strategia dell'autore-nel-testo (narrautore), la strategia del lettore-nel-testo (drammatizzazione della relazione con il lettore), interruzioni della struttura narrativa, enfasi o allusioni al funzionamento e alla costruzione dello stile narrativo, riferimento libero alla letteratura (intertesto), enfasi del paratesto (titoli, sottotitoli, note dell'autore, prefazione).\nDavid Lodge \u00e8 inoltre autore teatrale e televisivo e ha curato le trasposizioni cinematografiche di alcuni suoi romanzi.\nNel 1998, venne nominato Commendatore dell'Ordine dell'Impero Britannico per i suoi meriti in campo letterario. \nOpere.\nNotizie dal Paradiso.\n\u2018Notizie dal Paradiso\u2019, attraverso le storie di un gruppo di persone in partenza per Honolulu, affronta temi come la fragilit\u00e0 umana di fronte alla malattia ed alla morte; il bisogno di riferimenti spirituali inappagato dai riti tradizionali; i problemi familiari che si trascinano da anni pur essendo nati da litigi banali, o sorti da eventi recentissimi. \nTuttavia questi argomenti vengono trattati con un approccio leggero, spesso ironico od umoristico.\nIl protagonista \u00e8 Bernard Walsh, un ex sacerdote cattolico che accompagna suo padre ad Honolulu per visitare la sorella, con cui ha interrotto i rapporti da anni, ma che ora supplica di rivederlo perch\u00e9 sta morendo di cancro. L\u2019anziano signore cova antichi rancori e non vorrebbe accontentarla, ma Bernard lo convince ad affrontare il lungo viaggio. Ne viene ricompensato scoprendo, malgrado una tremenda serie di imprevisti, di avere capacit\u00e0 insospettate. Infatti riesce ad organizzare al meglio l\u2019incontro di rappacificazione familiare, e sistema gli affari della zia in modo da permetterle di trascorrere serenamente gli ultimi mesi di vita. Inoltre incontra una donna che gli fa conoscere il vero amore, superando tabu\u2019 e traumi dovuti alla sua formazione e ad una fallimentare esperienza precedente.\nCon sottile ironia vengono delineati i comportamenti verosimili di persone che, pur trovandosi a condividere un viaggio alle mitiche Hawaii, lo affrontano con stati d\u2019animo ed aspettative totalmente diverse. Il titolo del libro, ad esempio, richiama un personaggio specifico: il sociologo Sheldrake, che partecipa ai viaggi organizzati per sostenere la sua teoria della vacanza come rito sostitutivo di quelli religiosi, abbandonati da molti nell\u2019attuale era del consumismo. Alle Hawaii cerca ovunque insegne, cartelli o d\u00e9pliant con la parola \u2018Paradiso\u2019, per dimostrare che l\u2019ossessiva ripetizione induce convinzione di esserci arrivati nei turisti medi.\ninvece anche ad Honolulu esiste uno stridente contrasto fra la moltitudine che vuole divertirsi e la condizione di poveri e ammalati, che spesso non hanno letteralmente un posto dove vivere. \nLa cultura originaria \u00e8 stata spazzata via, e si tenta di farla sopravvivere con esibizioni folcloristiche piuttosto pacchiane che, peraltro, spesso non convincono neppure i turisti.\nOltre la patina di gaiezza e colore ciascuno intuisce di portare con s\u00e9, intatti, i propri problemi.\nPer\u00f2 a volte succede, come per Bernard, che siano invece le difficolt\u00e0 a far emergere nuove prospettive e a far scoprire che \u00e8 possibile stare meglio cambiando abitudini."}
{"id": "1767613", "revid": "1428919", "url": "https://it.wikipedia.org/wiki?curid=1767613", "title": "Pro Eximia Tua", "text": " Pro Eximia Tua \u00e8 una enciclica di Papa Benedetto XIV, datata 30 giugno 1741 e scritta all'Arcivescovo di Torino.\nQuesta lettera, intitolata \"\u00ab Breve encyclicum ad Episcopos Provinciae Pedemontanae \u00bb\", mostra le difficolt\u00e0 che a volte si riscontrano nel definire i documenti papali. Infatti alla fine del documento si trova la formula \"\u00ab sub anulo Piscatoris \u00bb\", che \u00e8 la formula che viene usata normalmente per i Brevi apostolici. Tuttavia questa lettera, indirizzata all'Arcivescovo di Torino e non a tutti i Vescovi della cristianit\u00e0 (che \u00e8 una delle caratteristiche di una Enciclica), viene presentata ufficialmente come \"breve encyclicum\".\nIn questa enciclica, Benedetto XIV si richiama al breve \"Quanta cura\" indirizzato lo stesso giorno a tutti i Vescovi per condannare l'abitudine di mercanteggiare sulle elemosine per le Messe. Poich\u00e9 questo illecito guadagno risulta praticato anche nelle Diocesi del Piemonte, il Papa invita personalmente l'Arcivescovo di Torino ad intervenire presso il proprio clero per estirpare tale abuso."}
{"id": "1767619", "revid": "741864", "url": "https://it.wikipedia.org/wiki?curid=1767619", "title": "Quamvis Paternae", "text": " Quamvis Paternae \u00e8 una enciclica di Papa Benedetto XIV, datata 26 agosto 1741, nella quale il Pontefice, dopo aver richiamato le disposizioni del suo predecessore Bonifacio VIII e del Concilio di Trento contro gli abusi che si consumano nell'amministrazione della giustizia, ordina che il potere di giudicare sia conferito a persone degne e nel tassativo rispetto delle norme vigenti."}
{"id": "1767624", "revid": "1543377", "url": "https://it.wikipedia.org/wiki?curid=1767624", "title": "Komto\u00e8ga", "text": "Komto\u00e8ga \u00e8 un dipartimento del Burkina Faso classificato come comune, situato della provincia di Boulgou, facente parte della Regione del Centro-Est.\nIl dipartimento si compone del capoluogo e di altri 12 villaggi: Dega, Goghin, Goulanda, Komto\u00e8ga-Peulh, Pissy, Samsagbo, Toece, Womzougou, Yaganse, Yaoghin, Yelboulga e Zoumtoega."}
{"id": "1767626", "revid": "287204", "url": "https://it.wikipedia.org/wiki?curid=1767626", "title": "Komtoega", "text": ""}
{"id": "1767627", "revid": "76963", "url": "https://it.wikipedia.org/wiki?curid=1767627", "title": "Mimmo Cuticchio", "text": "Biografia.\nCuticchio \u00e8 un importante erede della tradizione dei \"cuntisti\" siciliani e dell'Opera dei Pupi, oggi iscritta tra i Patrimoni orali e immateriali dell'umanit\u00e0 dell'UNESCO. \nFiglio del puparo Giacomo Cuticchio, nel 1973 apre a Palermo il Teatro dei Pupi Santa Rosalia. Nel 1977 fonda l'associazione \"Figli d'arte Cuticchio\", che si prefigge di salvaguardare l'arte dell'Opera dei Pupi.\n\u00c8 apparso nel 1990 nel film \"Il padrino - Parte III\" di Francis Ford Coppola e nel documentario \"Prove per una tragedia siciliana\"; ha partecipato al film \"Cento giorni a Palermo\" di Giuseppe Ferrara come voce narrante nel monologo finale da lui scritto, ed \u00e8 stato coprotagonista del film \"Terraferma\", di Emanuele Crialese. Nel 2007 vince il Premio Hystrio \u2013 Teatro Festival Mantova. \n\u00c8 anche attore che sa alternare sulla scena il tono cantilenante del cantastorie con vari stili e registri.\nNel 2015 la collezione di Pupi siciliani iniziata dal padre \u00e8 stata acquisita dalla Fondazione Sicilia, ed \u00e8 ora esposta a Palazzo Branciforte.\nCuticchio ha di fatto creato una nuova generazione di allievi che si ispirano alla sua recitazione e allo stile del \"cuntaro\" (cantastorie) siciliano."}
{"id": "1767628", "revid": "110157", "url": "https://it.wikipedia.org/wiki?curid=1767628", "title": "Resurrection (East 17)", "text": "Resurrection \u00e8 il quinto album della boy band inglese East 17, il primo senza Tony Mortimer e con il nuovo nome \"E-17\". L'album fu pubblicato nel novembre del 1998."}
{"id": "1767630", "revid": "767487", "url": "https://it.wikipedia.org/wiki?curid=1767630", "title": "The Hell E.P.", "text": "The Hell E.P. \u00e8 un EP realizzato dal gruppo hip hop Gravediggaz e dal musicista inglese Tricky.\nIl Disco.\nL'EP \u00e8 uscito nel 1995 con etichetta \"4th &amp; B'way Records\", un'affiliata inglese della Island Records. \nLe produzioni sono state affidate a Tricky, Prince Paul e RZA."}
{"id": "1767641", "revid": "767487", "url": "https://it.wikipedia.org/wiki?curid=1767641", "title": "East 17 - The Platinum Collection", "text": "East 17 - The Platinum Collection \u00e8 il sesto album della boy band inglese East 17 uscito nel 2006."}
{"id": "1767642", "revid": "4175", "url": "https://it.wikipedia.org/wiki?curid=1767642", "title": "Divisione Nazionale 1932-1933", "text": "La Divisione Nazionale 1932-33 fu il 5\u00ba campionato nazionale italiano di rugby a 15 di prima divisione.\n con la formula del girone unico all'italiana; alla fine del girone d'andata, a tutti i gruppi universitari fascisti fu imposto l'abbandono di ogni competizione per prendere parte ai Giochi Littoriali del 1933; i GUF di Padova, Genova e Napoli si allinearono, mentre il rimase nel torneo.\nVincitrice risult\u00f2, per la quinta volta consecutiva su cinque edizioni di campionato, l'."}
{"id": "1767645", "revid": "741864", "url": "https://it.wikipedia.org/wiki?curid=1767645", "title": "Satis Vobis Compertum", "text": " Satis Vobis Compertum \u00e8 una enciclica di Papa Benedetto XIV, datata 17 novembre 1741, nella quale il Pontefice ricorda in quali occasioni si possono permettere i matrimoni segreti, indica le cautele che devono essere osservate in tali occasioni e prescrive alcune norme per la tutela dei figli che eventualmente nascessero da tali unioni."}
{"id": "1767646", "revid": "180559", "url": "https://it.wikipedia.org/wiki?curid=1767646", "title": "Stazione di Albano Villetta", "text": ""}
{"id": "1767647", "revid": "1431409", "url": "https://it.wikipedia.org/wiki?curid=1767647", "title": "Hern\u00e1n Rodrigo L\u00f3pez", "text": ""}
{"id": "1767649", "revid": "741864", "url": "https://it.wikipedia.org/wiki?curid=1767649", "title": "Etsi Minime", "text": "Etsi Minime \u00e8 una enciclica di Papa Benedetto XIV, datata 7 febbraio 1742, nella quale il Pontefice, dopo aver riaffermato la fondamentale necessit\u00e0 di preparare i fedeli alla conoscenza della dottrina cristiana, impartisce alcune dettagliate istruzioni pratiche per insegnarla con profitto; in questo contesto, il Papa accenna alle indicazioni contenute nella lettera pastorale \"Nostri moniti pastorali\", edita quando era Arcivescovo di Bologna."}
{"id": "1767650", "revid": "1543377", "url": "https://it.wikipedia.org/wiki?curid=1767650", "title": "Niaogho", "text": "Niaogho \u00e8 un dipartimento del Burkina Faso classificato come comune, situato della Provincia di Boulgou, facente parte della Regione del Centro-Est.\nIl dipartimento si compone del capoluogo e di altri 7 villaggi: Bassindingo, Gozi, Ibogo, Niaogho-Peulh, Niarba, Sondogo e Tengsoba."}
{"id": "1767653", "revid": "741864", "url": "https://it.wikipedia.org/wiki?curid=1767653", "title": "Certiores Effecti", "text": " Certiores Effecti \u00e8 una enciclica di Papa Benedetto XIV, datata 13 novembre 1742, e scritta all'Episcopato italiano, nella quale il Pontefice, avvalendosi delle disposizioni del Concilio di Trento, ricorda che i sacerdoti che celebrano la Messa non sono tenuti, in certe situazioni, a somministrare l'Eucaristia ai fedeli."}
{"id": "1767655", "revid": "741864", "url": "https://it.wikipedia.org/wiki?curid=1767655", "title": "Cum Illud Semper", "text": " Cum Illud Semper \u00e8 una enciclica di Papa Benedetto XIV, datata 14 dicembre 1742, nella quale il Pontefice affronta, in una lunga e documentata lettera, il problema del governo delle Parrocchie: ricorda che la Parrocchia deve essere affidata a Sacerdoti preparati e di integri costumi; indica le modalit\u00e0 che dovranno essere seguite negli esami di concorso per l'assegnazione delle Chiese parrocchiali; e mette in guardia contro scelte ingiuste e ingiustificate."}
{"id": "1767656", "revid": "741864", "url": "https://it.wikipedia.org/wiki?curid=1767656", "title": "Quemadmodum Preces", "text": " Quemadmodum Preces \u00e8 una enciclica di Papa Benedetto XIV, datata 23 marzo 1743, nella quale il Pontefice ammonisce che spetta solo alla Chiesa stabilire le formule delle preghiere pubbliche, anche quelle in favore dei Principi e dei Regnanti; e che l'autorit\u00e0 laica non ha alcun potere su quanto attiene alle questioni ecclesiastiche."}
{"id": "1767659", "revid": "741864", "url": "https://it.wikipedia.org/wiki?curid=1767659", "title": "Inter Omnigenas", "text": " Inter Omnigenas \u00e8 una enciclica di Papa Benedetto XIV, datata 2 febbraio 1744, e scritta all'Episcopato e al popolo della Serbia e delle regioni circostanti, sottomesse al dominio dei Turchi. Il Pontefice esorta a non cedere agli errori dell'Islam ed a restare fedeli alle regole della Chiesa di Roma.\nQuesta Lettera, che \u00e8 presentata con il titolo di \"Decreta\", dallo stesso Benedetto XIV \u00e8 definita \"Encyclica\" nella \"Quod Provinciale \" del 1\u00ba agosto 1754."}
{"id": "1767660", "revid": "741864", "url": "https://it.wikipedia.org/wiki?curid=1767660", "title": "Cum Semper Oblatas", "text": " Cum Semper Oblatas \u00e8 una enciclica di Papa Benedetto XIV, datata 19 agosto 1744, e scritta all'Episcopato italiano, nella quale il Pontefice impartisce alcune norme sull'applicazione della Messa Parrocchiale \"pro Populo\" e della Messa conventuale per i benefattori della Chiesa; e richiama i Canonici all'obbligo di cantare nel Coro la salmodia divina."}
{"id": "1767662", "revid": "110157", "url": "https://it.wikipedia.org/wiki?curid=1767662", "title": "Around the World (East 17)", "text": "Around the World \u00e8 una canzone della boy band britannica East 17, estratta come primo singolo dal secondo album del gruppo \"Steam\" del 1994."}
{"id": "1767671", "revid": "1543377", "url": "https://it.wikipedia.org/wiki?curid=1767671", "title": "Zabr\u00e9", "text": "Zabr\u00e9 \u00e8 un dipartimento del Burkina Faso classificato come comune, situato della Provincia di Boulgou, facente parte della Regione del Centro-Est.\nIl dipartimento si compone del capoluogo e di altri 42 villaggi: Bangou, Barganse Peulh, Barganse, Bassintare, Beka Zourma, Beka, Benya Kipala, Benya-Peulh, Bissaya, Bougre De Youga, Bougreboko, Bourma, Doun, Gassougou, Gon, Gonse, Gourgou-Samandi, Guirmogo, Mangagou, Moende, Sambaregou, Sampema, Sangou, Sig-Noghin, Sihoun, Songo, Soussoula, Toubissa, Wanda, Wangala, Wilgo, Yokouma, Yoroko, Yoroko-Peulh, Youga, Youga-Peulh, Youkouka, Youngou, Youngou-Peulh, Zakare, Zihoun e Zourma."}
{"id": "1767672", "revid": "120630117", "url": "https://it.wikipedia.org/wiki?curid=1767672", "title": "Il Leone Verde Edizioni", "text": "Il leone verde \u00e8 una casa editrice italiana nata a Torino nel 1997. \u00c8 specializzata in testi delle tradizioni sapienziali, di cui diversi alla prima traduzione in italiano.\nA questi testi affianca anche collane meno specifiche quali \"Il bambino naturale\", sull'arte del maternage naturale e \"Leggere \u00e8 un gusto!\", sui rapporti tra cucina e letteratura."}
{"id": "1767675", "revid": "287204", "url": "https://it.wikipedia.org/wiki?curid=1767675", "title": "Zabre", "text": ""}
{"id": "1767685", "revid": "1543377", "url": "https://it.wikipedia.org/wiki?curid=1767685", "title": "Ferdinand Julius Cohn", "text": "Biografia.\nInsieme a Robert Koch \u00e8 considerato uno dei fondatori della batteriologia moderna.\nCohn nacque nella citt\u00e0 di Breslavia (Wroc\u0142aw) che all'epoca si trovava nella provincia prussiana della Slesia, figlio di un commerciante di origine ebraica, si diplom\u00f2 nel 1844 presso il Maria-Magdalenen-Gymnasium, una delle scuole pi\u00f9 ricche di tradizione della Germania. In seguito studi\u00f2 Biologia a Breslavia e a Berlino, concludendo gli studi nel 1847. Nel 1851 venne nominato docente presso l'istituto di fisiologia botanica dell'Universit\u00e0 di Breslavia, nel 1859 venne nominato professore presso lo stesso istituto.\nNel 1870, in una fontana di acqua potabile scopr\u00ec un batterio filiforme, chiam\u00f2 la sua scoperta \"Crenothrix polyspora\" in tedesco \"Brunnenfaden\" (Filo delle fontane), l'opera scientifica principale di Cohn fu il suo impegno nella classificazione dei batteri.\nA lui si deve inoltre la riscoperta del giardino botanico di Lorenz Scholz von Rosenau a Breslavia.\nNel 1885 gli venne conferita la Medaglia Leeuwenhoek dall'Accademia delle Scienze Olandese, nel 1895 venne premiato con la Medaglia Linneana della Linnean Society of London.\nCohn mor\u00ec nel 1898 nella sua citt\u00e0 natale, la sua tomba \u00e8 tuttora visibile nel cimitero ebraico di Breslavia."}
{"id": "1767686", "revid": "120630604", "url": "https://it.wikipedia.org/wiki?curid=1767686", "title": "Fratelli Frilli Editori", "text": "Fratelli Frilli Editori \u00e8 una casa editrice italiana con sede a Genova fondata dai promotori editoriali Giacomo e Carlo Frilli nel 2000.\nPubblica circa 50 titoli all\u2019anno collocandosi, sulla base della categorizzazione ISTAT, fra le case editrici medio-alte.\nStoria.\nL'attivit\u00e0 della casa editrice ha avuto inizio con la pubblicazione di due \"libri-denuncia\": il romanzo \"Il Sindaco. L'avventura politica di un medico\" del noto pediatra Paolo Cornaglia Ferraris, gi\u00e0 autore di saggi ed articoli di denuncia sul mondo della sanit\u00e0, e \"La Mala-Ricetta\" scritto da un anonimo informatore farmaceutico che aveva deciso di denunciare il sistema utilizzato dalle industrie farmaceutiche per la diffusione dei loro prodotti.\nSubito dopo i fatti del G8 di Genova del 2001 l'editrice ha pubblicato \"Le quattro giornate di Genova\", a cura di Raffaello Bisso e Claudio Marradi, che, con il suo successo in termine di vendite, ha fatto conoscere la casa editrice al grande pubblico, finendo anche in prima pagina di quotidiani nazionali.\nLa tipologia di opere si \u00e8 poi differenziata negli anni successivi andando a comprendere collane storiche, fotografiche e di romanzi gialli e noir, spesso caratterizzati da una \"forte connotazione geografica\". Tra questi oltre ai lavori del giallista milanese Dario Crapanzano, che in seguito \u00e8 stato pubblicato da Mondadori, i romanzi che hanno come protagonista l'investigatore \"Bacci Pagano\", scritti da Bruno Morchio, e quelli che ruotano attorno al commissario \"Antonio Mariani\" di Maria Masella, nonch\u00e9 le opere di Ugo Moriano. Anche la giallista Annamaria Fassio (premio Tedeschi 1999) ha pubblicato alcuni inediti con Fratelli Frilli."}
{"id": "1767688", "revid": "287204", "url": "https://it.wikipedia.org/wiki?curid=1767688", "title": "Steam (singolo East 17)", "text": "Steam \u00e8 una canzone della boy band britannica East 17, estratta come secondo singolo dal secondo album del gruppo \"Steam\" del 1994."}
{"id": "1767690", "revid": "320578", "url": "https://it.wikipedia.org/wiki?curid=1767690", "title": "Brigata golani", "text": ""}
{"id": "1767691", "revid": "183483", "url": "https://it.wikipedia.org/wiki?curid=1767691", "title": "Ammasso del Trapezio", "text": ""}
{"id": "1767692", "revid": "599013", "url": "https://it.wikipedia.org/wiki?curid=1767692", "title": "Josemir Lujambio", "text": ""}
{"id": "1767693", "revid": "767487", "url": "https://it.wikipedia.org/wiki?curid=1767693", "title": "Stay Another Day", "text": "Stay Another Day \u00e8 una canzone della boy band britannica East 17, estratta come terzo singolo dal secondo album del gruppo \"Steam\" del 1994.\nIl video \u00e8 stato diretto da Marcus Adams."}
{"id": "1767695", "revid": "287204", "url": "https://it.wikipedia.org/wiki?curid=1767695", "title": "Geografia delle Comore", "text": "L'arcipelago delle Comore consiste in quattro isole principali allineate lungo un asse nord-ovest sud-est, situate a nord del Canale del Mozambico, tra il Mozambico e il Madagascar. \nLe isole.\nAncora ampiamente conosciute con i loro nomi francesi, le isole sono state ufficialmente ribattezzate con i loro rispettivi nomi swahili dal governo delle Comore. Esse sono Njazidja (Grande Comore), Mwali (Moh\u00e9li), Nzwani (Anjouan), e Mahor\u00e9 (Mayotte).\nLe isole si estendono su una superficie totale di 2.236 chilometri quadrati. Karthala con i suoi 2.361 metri, situata su Grande Comore \u00e8 un vulcano attivo che dal 17 al 19 aprile 2005 erutt\u00f2 cenere e gas, costringendo la maggior parte dei 10.000 abitanti della zona a fuggire. \nNjazidja.\nNjazidja \u00e8 l'isola pi\u00f9 grande, 67 chilometri di lunghezza e 27 chilometri di larghezza, per una superficie totale di 1.146 chilometri quadrati. La pi\u00f9 recente fra le quattro isole dell'arcipelago, \u00e8 di origine vulcanica. Due vulcani rappresentano i punti pi\u00f9 prominente della sua topografia: La Grille a nord, con un'elevazione di 1.000 metri, \u00e8 un vulcano spento; e Kartala nel sud con un'altezza di 2361 metri, la cui ultima eruzione risale al 1977. Un altipiano compreso tra i 600 e i 700 metri di altezza collega le due montagne. La capitale nazionale, Moroni si trova qui. \nNzwani.\nNzwani \u00e8 un'isola dalla forma vagamente triangolare, con quaranta chilometri che separano il vertice dalla base. Ha una superficie di 424 chilometri quadrati. Tre catene montuose - Sima, Nioumakele, e Jimilime \u2013 si diramano da un picco centrale, Mtingui (1.575 metri). Pi\u00f9 antica geologicamente rispetto a Njazidja, possiede una scogliera di corallina prossima alla riva. Il capoluogo dell'isola \u00e8 Mutsamudu, ed \u00e8 anche il porto principale. \nMwali.\nMwali \u00e8 un'isola di trenta chilometri di lunghezza e dodici chilometri di larghezza, con una superficie di 290 chilometri quadrati. \u00c8 la pi\u00f9 piccola delle quattro isole e dispone di una catena montuosa centrale la cui sommit\u00e0 \u00e8 intorno agli 860 metri sul livello del mare. Il capoluogo \u00e8 Fomboni.\nMahor\u00e9.\nMahor\u00e9 \u00e8 geologicamente l'isola pi\u00f9 antica dell'arcipelago. \u00c8 lunga 39 chilometri, e larga 22 per un totale di 375 chilometri quadrati. Il punto di massima elevazione \u00e8 tra i 500 e i 600 metri sul livello del mare. Possiede una barriera corallina ben sviluppata che circonda buona parte dell'isola. Dzaoudzi, capitale delle Comore fino al 1962, \u00e8 il capoluogo amministrativo di Mahor\u00e9 ed \u00e8 situata su un affioramento roccioso.\nClima.\nIl clima \u00e8 tropicale con due stagioni: calda e umida da novembre ad aprile, e una stagione secca nel resto dell'anno. Le temperature medie mensili variano dai 23 \u00b0C ai 28 \u00b0C lungo le coste. Anche se la precipitazioni medie annue sono nell'ordine di 2000 millimetri, l'acqua \u00e8 molto scarsa su gran parte delle Comore. Cicloni si verificano durante la stagione caldo umido.\nDati generali.\n\"Area totale\": 2.170 km\u00b2 \n\"Linea di costa\": 340 km \nElevazioni estreme: \nUso del suolo: \nAmbiente - problematiche attuali: il degrado del suolo ed erosione come risultato delle colture sui pendii senza adeguati terrazzamenti; deforestazione. "}
{"id": "1767696", "revid": "1543377", "url": "https://it.wikipedia.org/wiki?curid=1767696", "title": "Zoaga", "text": "Zoaga \u00e8 un dipartimento del Burkina Faso classificato come comune, situato della Provincia di Boulgou, facente parte della Regione del Centro-Est.\nIl dipartimento si compone del capoluogo e di altri 13 villaggi: Bingo, Bougre De Zoaga, Bourma De Zoaga, Dawega, Koukoadore, Mong-Naba, Pakoungou, Pargou, Tabissi, Zame, Zerboko, Zoaga-Peulh e Zoaga-Yarce."}
{"id": "1767700", "revid": "767487", "url": "https://it.wikipedia.org/wiki?curid=1767700", "title": "Let It Rain (East 17)", "text": "Let It Rain \u00e8 una canzone della boy band britannica East 17, estratta come quarto singolo dal secondo album del gruppo \"Steam\" del 1994."}
{"id": "1767704", "revid": "22356", "url": "https://it.wikipedia.org/wiki?curid=1767704", "title": "Barbourofelis", "text": "Il barbourofelide (gen. Barbourofelis) \u00e8 un mammifero estinto, appartenente all'ordine dei carnivori. Visse nel corso del Miocene superiore (15-6 milioni di anni fa). I suoi resti sono stati rinvenuti in Nordamerica.\nDue canini lunghissimi.\nPer un fenomeno di convergenza evolutiva, l'aspetto di questo animale richiamava moltissimo quello delle estinte tigri dai denti a sciabola: due canini lunghissimi, infatti, sporgevano dalla mascella superiore del barbourofelide. Quando la bocca era chiusa, queste due temibili armi venivano riposte lungo una flangia ossea che nell'animale in vita doveva essere ricoperta di pelle, in modo tale da proteggere i canini. La struttura del barbourofelide era molto robusta: la taglia era quella di un attuale leone, ma la corporatura era pi\u00f9 massiccia e probabilmente l'animale era parzialmente plantigrado, almeno per quanto riguarda gli arti posteriori.\nI denti a sciabola erano pi\u00f9 lunghi che in qualsiasi altro carnivoro, compreso il famoso \"Smilodon\", e venivano azionati da una muscolatura potentissima posta tra il collo e le spalle. Questa muscolatura si ancorava alla regione posteriore del cranio, espansa in modo tale da far risultare la testa piatta e allungata. Il muso, invece, era corto e simile a quello di un felide.\nAccanto ai veri felidi.\nIl barbourofelide probabilmente cacciava grandi prede tramite agguati improvvisi, abbattendole con un colpo dei grandi canini. Sono note numerose specie di \"Barbourofelis\"; le prime specie erano di dimensioni relativamente modeste (ad es. \"B. withfordi\") e i canini non erano smisurati, ma l'ultima specie nota, \"B. fricki\", era di dimensioni imponenti e le due \"sciabole\" erano lunghissime. Questo animale era l'ultimo e pi\u00f9 grande rappresentante della famiglia dei barbourofelidi (Barbourofelidae), animali simili a gatti che si svilupparono nel corso del Miocene, un tempo raggruppati insieme ai nimravidi. Sembra per\u00f2 che i barbourofelidi fossero strettamente imparentati con i veri felidi, mentre i nimravidi fossero una famiglia di carnivori eccezionalmente primitivi, forse ancestrali anche alla divisione tra Feliformia e Caniformia."}
{"id": "1767705", "revid": "174925", "url": "https://it.wikipedia.org/wiki?curid=1767705", "title": "Conall I di Dalriada", "text": ""}
{"id": "1767710", "revid": "110157", "url": "https://it.wikipedia.org/wiki?curid=1767710", "title": "Hold My Body Tight", "text": "Hold My Body Tight \u00e8 una canzone della boy band britannica East 17, estratta come quinto ed ultimo singolo dal secondo album del gruppo \"Steam\" del 1994.\nIl video \u00e8 stato diretto da Lawrence Watson."}
{"id": "1767713", "revid": "1543377", "url": "https://it.wikipedia.org/wiki?curid=1767713", "title": "Barbara Pym", "text": "Biografia.\nBarbara Pym nacque a Oswestry, nello Shropshire. Studi\u00f2 dapprima privatamente presso lo Huyton College, vicino a Liverpool, e in seguito al St Hilda's College di Oxford dove si laure\u00f2 in Lingua e Letteratura Inglese.\nDurante la Seconda Guerra Mondiale prest\u00f2 servizio nel \"Women's Royal Naval Service\", la Sezione Femminile della Reale Marina britannica.\nNon si spos\u00f2 mai; ebbe per\u00f2 serie relazioni sentimentali, come quella con Henry Harvey, suo compagno di studi a Oxford, e con Julian Amery, che in seguito sarebbe diventato un famoso uomo politico.\nVerso la fine della sua vita si ritir\u00f2 a vivere con la sorella minore Hilary nel Barne Cottage di Finstock, nell'Oxfordshire, edificio sul quale nel 2006 venne posta una targa commemorativa.\nEntrambe le sorelle svolsero un ruolo molto attivo nelle iniziative sociali del villaggio. Sono attualmente sepolte nel cimitero presso la chiesa di Finstock: Barbara mor\u00ec di cancro al seno nel 1980, Hilary le sopravvisse sino al 2005, continuando a diffonderne la memoria e il lavoro, e fondando nel 1993 la \"\"Barbara Pym Society\".\nLa fortuna editoriale. I temi.\nI pacati romanzi scritti da Barbara Pym furono regolarmente pubblicati tra il 1950 e il 1961; seguirono poi quindici anni durante i quali i suoi lavori vennero invece ignorati dall'editoria.\nLa riscoperta dell'autrice, che si trasform\u00f2 in vera e propria rivalutazione solo parecchi anni dopo la sua morte, inizi\u00f2 nel 1977: in un articolo pubblicato sul \"Times Literary Supplement\" due critici di fama - Lord David Cecil e Philip Larkin - la definirono \"la scrittrice pi\u00f9 sottovalutata del secolo\". Larkin intratteneva gi\u00e0 da parecchi anni una corrispondenza privata con Barbara Pym.\nIl romanzo con il quale Barbara Pym torn\u00f2 sul mercato proprio nel 1977, \"Quartetto in autunno\", ricevette una \"nomination\" per il Booker Prize. Anche \"The Sweet Dove Died\", in precedenza rifiutato pi\u00f9 volte, venne finalmente pubblicato con grande favore da parte della critica.\nGli ultimi romanzi, bench\u00e9 scritti tra gli anni trenta e gli anni settanta, furono pubblicati postumi.\nI romanzi di Barbara Pym sono veloci ritratti della vita di paese, con una marcata importanza data alle attivit\u00e0 sociali legate alla Chiesa anglicana. I dialoghi sono spesso profondamente ironici.\nPer alcuni anni l'autrice aveva lavorato presso l'International African Institute di Londra, e collaborato alla rivista \"Africa\", sviluppando conoscenze antropologiche che poi si sarebbero riversate in alcune delle sue storie. Nel '55, in occasione dell'uscita di \"Un po' meno che angeli\", il romanzo dove i protagonisti sono in larga parte linguisti ed etnografi, Barbara Pym afferm\u00f2 in un'intervista: \"Mi sembra giusto che gli antropologi, che passano il loro tempo a studiare vita e costumi di altri popoli, siano a loro volta studiati\"\". E all'interno di un altro romanzo paragona gli stessi scrittori agli antropologi perch\u00e9 entrambe le categorie hanno come oggetto di studio una parte di mondo con i suoi abitanti, e i loro comportamenti.\nOpere.\nI suoi diari sono stati pubblicati postumi nel 1985, con il titolo \"A Very Private Eye\"."}
{"id": "1767715", "revid": "1543377", "url": "https://it.wikipedia.org/wiki?curid=1767715", "title": "Zons\u00e9", "text": "Zons\u00e9 \u00e8 un dipartimento del Burkina Faso classificato come comune, situato della Provincia di Boulgou, facente parte della Regione del Centro-Est.\nIl dipartimento si compone del capoluogo e di altri 13 villaggi: Boutaya, Diarra-Betongo, Diella, Dimvousse, Gnekouneta, Guiemssim, Kareta, Korgoreya, Koungou, Kourga, Landre, Litaya, Mangare, Ponga, Possodo, Samprabissa, Sangou-Nazela, Saoupo, Soboya, Soper, Yerba-Peulh e Yergoya."}
{"id": "1767716", "revid": "339392", "url": "https://it.wikipedia.org/wiki?curid=1767716", "title": "Agro Nocerino Sarnese", "text": ""}
{"id": "1767719", "revid": "287204", "url": "https://it.wikipedia.org/wiki?curid=1767719", "title": "Zonse", "text": ""}
{"id": "1767721", "revid": "2108263", "url": "https://it.wikipedia.org/wiki?curid=1767721", "title": "\u00c6thelred II dell'Anglia orientale", "text": "Non esistono prove testuali del suo regno, ma quelle numismatiche lo datano negli anni 870 similmente a quello di Oswald."}
{"id": "1767723", "revid": "124707311", "url": "https://it.wikipedia.org/wiki?curid=1767723", "title": "Clacson", "text": "Il clacson (ma anche segnalatore acustico o avvisatore acustico) \u00e8 un dispositivo elettromeccanico di segnalazione acustica per mezzi di trasporto.\nStoria.\nRegistrato nel 1908 dall'inventore statunitense Miller Reese Hutchinson, il brevetto del dispositivo venne rilevato dall'azienda Klaxon di Newark che incominci\u00f2 a commercializzarlo nel 1914. \nNella sua prima versione, il clacson consiste in un congegno azionato da un piccolo motore elettrico che muove una camma dentata agente su un diaframma metallico, cos\u00ec producendo il tipico suono che pu\u00f2 essere onomatopeicamente reso con la parola \"HA-UU-HA\".\nNell'arco di un breve periodo, anche considerata la sospensione della produzione automobilistica (1914 - 1918) causata dalla \"grande guerra\", venne adottato dalle principali aziende automobilistiche, in sostituzione dei precedenti avvisatori acustici, per lo pi\u00f9 costituiti da trombe a pera, campane e sirene. \nSi stima che alla fine degli anni venti, la Klaxon fornisse il suo dispositivo al 90% delle case automobilistiche statunitensi e al 75% di quelle europee. \nDall'italianizzazione del nome aziendale \"Klaxon\", a partire dal 1923, cominci\u00f2 a comparire sulla stampa la parola \"clacson\" che ebbe subitanea diffusione per indicare il comando di azionamento del dispositivo di segnalazione acustica dei veicoli, specialmente delle autovetture, e anche quale sinonimo del dispositivo stesso. Da questa deriva il verbo clacsonare che significa appunto: \"suonare il clacson\" .\nL'omologazione e l'obbligo di tale dispositivo avvenne con tempi differenti e gli ultimi veicoli con obbligo di adozione sono quelli a due e tre ruote a partire dal 1994, allo stesso tempo il limite minimo di rumorosit\u00e0 o intensit\u00e0 sonora \u00e8 differente a seconda del tipo di veicolo e funzione, e deve essere rilevato ad una determinata distanza e posizione dal mezzo.\nTipologia.\nIl clacson pu\u00f2 essere:\nIl clacson pu\u00f2 essere azionato:\nCollegamenti esterni.\nArticolo \"Sulla storia del Klaxon\" di Donatella Biffignandi, storiografa dell'automobile per il Museo Carlo Biscaretti "}
{"id": "1767727", "revid": "3732", "url": "https://it.wikipedia.org/wiki?curid=1767727", "title": "De Aetna", "text": "Il De Aetna (titolo completo: \"De Aetna ad Angelum Chabrielem liber\") \u00e8 un saggio in latino, scritto da Pietro Bembo al ritorno dal suo soggiorno a Messina presso Costantino Lascaris e pubblicato nel febbraio 1496 (1495 more veneto) da Aldo Manuzio.\nScritto in forma di dialogo tra lo scrittore e il padre Bernardo, il testo narra dell'ascensione sulla cima del vulcano durante un\u2019eruzione. La descrizione e lo studio dell'Etna e della sua attivit\u00e0 \u00e8 fondato insieme sull'esperienza diretta e informazione \"in loco\" e sulla discussione delle testimonianze classiche.\n\u00c8 dedicato ad Angelo Gabriel, patrizio veneziano, compagno di studi del Bembo a Messina e a Padova.\nSul piano del racconto, il \"De Aetna\" costituisce un illuminante esempio di gusto dell\u2019epoca, e si discosta sensibilmente dalle precedenti raffigurazioni letterarie del vulcano: per la prima volta \u00e8 offerta una descrizione della sua attivit\u00e0 eruttiva in termini esclusivamente naturalistici.\nTrama.\nIl dialogo si apre con la dedica all'amico Angelo Gabriele. Le pagine della dedica dimostrano la consuetudine tra i due di scambiarsi le proprie composizioni. Sempre nella dedica vi \u00e8 il ricordo del suo maestro Costantino Lascaris, anche se non nominato direttamente. Nell'offrire l'opera all'amico, il Bembo sottolinea anche le motivazioni che ne hanno portato alla composizione: da quando \u00e8 tornato da Messina tutti gli chiedono notizie sull'Etna e cos\u00ec ha deciso una volta per tutte di mettere per iscritto il dialogo avuto con suo padre al ritorno per rinviare alla lettura coloro che d'ora innanzi gli chiedessero qualche particolare sull'Etna.\nIl dialogo si svolge a Villa Bozza, il Noniano, la villa dei Bembo nel Padovano, a Santa Maria di Non. Pietro va incontro al padre seduto all'ombra dei pioppi sulla riva del fiume Piovego e le prime battute sono sulle preoccupazioni riguardanti la vita politica che assalgono Bernardo anche quando \u00e8 in vacanza. Dopo un breve scambio di battute sulla situazione politica internazionale, il dialogo entra in argomento. Pietro su richiesta del padre racconta della partenza da Messina, della visita a Taormina, che diventa il pretesto per alcune digressioni di cultura classica come quelle sul poeta latino Ovidio ed infine dell'ascensione sull'Etna. Anche questa diventa pretesto per la citazione di autori classici greci come Omero, Pindaro, Pitagora, Empedocle, Teocrito, Strabone e latini come Plinio il Vecchio, Virgilio e Orazio. Puntuale \u00e8 la descrizione del paesaggio e della conformazione fisica del territorio. Mentre i due passeggiano, Pietro descrive il vulcano dandone innanzi tutto la posizione geografica secondo i punti cardinali est-ovest nord-sud. Poi pone l'accento sull'isolamento del complesso geografico di cui fa la descrizione suddividendolo in tre fasce, inaugurando cos\u00ec una classificazione valida ancora oggi. Sorpreso poi da un'improvvisa attivit\u00e0 vulcanica, confessa di affidarsi alla testimonianza dell'amico Urbano Bolzanio per la descrizione della cima del monte. Il dialogo si chiude con il rientro a casa dei due dopo una breve digressione su loci amoeni decisamente in contrasto con la descrizione del locus horridus che ha dominato tutta l'opera.\nStoria editoriale.\nPer la sua stampa fu creato dal bolognese Francesco Griffo e utilizzato per la prima volta un carattere tondo, che chiam\u00f2 Bembo."}
{"id": "1767729", "revid": "110157", "url": "https://it.wikipedia.org/wiki?curid=1767729", "title": "Thunder (East 17)", "text": "Thunder \u00e8 una canzone della boy band britannica East 17, estratta come primo singolo dal secondo album del gruppo \"Up All Night\" del 1995."}
{"id": "1767730", "revid": "19934023", "url": "https://it.wikipedia.org/wiki?curid=1767730", "title": "Pomodoro di San Marzano dell'Agro Sarnese-Nocerino", "text": ""}
{"id": "1767734", "revid": "287204", "url": "https://it.wikipedia.org/wiki?curid=1767734", "title": "Do U Still?", "text": "Do U Still? \u00e8 una canzone della boy band britannica East 17, estratta come secondo singolo dal secondo album del gruppo \"Up All Night\" del 1995."}
{"id": "1767735", "revid": "983767", "url": "https://it.wikipedia.org/wiki?curid=1767735", "title": "Geografia della Guinea Equatoriale", "text": "La Guinea Equatoriale \u00e8 un Paese situato sulla costa occidentale dell'Africa. \u00c8 costituita dal R\u00edo Muni (noto anche come Regione Continentale), sul continente, e da cinque isole (note collettivamente come Guinea Equatoriale insulare): Bioko (l'ex Fernando Po), Corisco, Elobey Grande, Elobey Piccola (Elobey Chico) e Annob\u00f3n (Pagalu). Bata \u00e8 la capitale amministrativa continentale. Ex colonia della Spagna con il nome di Guinea Spagnola, il Paese ottenne l'indipendenza il 12 ottobre 1968. La capitale \u00e8 Malabo, su Bioko.\nConfini.\nLa Guinea Equatoriale continentale \u00e8 un territorio dalla forma pressappoco rettangolare che confina con il Camerun a nord e il Gabon a est e a sud. Nei pressi della costa sorgono le piccole isole di Corisco e di Elobey Grande e Piccola. Bioko (in epoca coloniale chiamata Fernando P\u00f3o), di gran lunga la maggiore delle isole, \u00e8 situata al largo delle coste del Camerun nel golfo del Biafra. Annob\u00f3n, un'isola vulcanica, nonch\u00e9 la minore e pi\u00f9 meridionale fra le Sporadi di Guinea (dorsale insulare che, partendo da Fernando P\u00f3o alias Bioko, prosegue la linea dei Monti Adamaoua dal Camerun in direzione sud - sudovest attraverso Pr\u00edncipe e S\u00e3o Tom\u00e9 e fino ad Annob\u00f3n) e, in particolare, del gruppo meridionale Pedro Escobar (appunto formato, da nordest a sudovest, dalle isole Pr\u00edncipe e S\u00e3o Tom\u00e9 - insieme costituenti una Repubblica indipendente - e Annob\u00f3n - a suo tempo ceduta dalla monarchia portoghese a quella spagnola e quindi aggregata ai possedimenti spagnoli -), \u00e8 situata a sud dell'Equatore, ad almeno 640\u00a0km di distanza a sud-ovest di Bioko.\nMorfologia, idrografia e suoli.\nGuinea Equatoriale continentale.\nLa costa del R\u00edo Muni, il settore continentale del Paese, consiste di una lunga striscia di spiaggia con basse scogliere nella parte meridionale. Dopo una pianura costiera larga circa 20\u00a0km si trova una fascia di colline costiere, preludio degli altopiani interni (chiamati \"mesetas\" in spagnolo) che si innalzano verso la frontiera con il Gabon. Sono presenti varie catene di colline. La catena centrale divide il bacino del fiume Mbini (Benito) a nord dal bacino meridionale del fiume Utamboni (Mit\u00e8mboni). I monti Niefang-Mikomeseng a nord del fiume Mbini sono meno elevati. Tutte queste catene formano segmenti dei monti di Cristallo del Gabon.\nIl fiume Mbini (noto come fiume Woleu in Gabon) corre generalmente da est a ovest attraverso il R\u00edo Muni centrale; non \u00e8 navigabile fatta eccezione per i primi 19\u00a0km nell'entroterra. A nord il fiume Campo (chiamato Ntem nell'Africa francofona) delimita parte della frontiera con il Camerun. Il fiume Utamboni scorre nel sud del Paese. Nel sud-ovest il Muni non \u00e8 un fiume vero e proprio, bens\u00ec l'estuario di vari fiumi del Gabon e della Guinea Equatoriale meridionale. A est il confine \"de facto\" con il Gabon segue il corso serpeggiante del fiume Ki\u00e9 (Ky\u00e9), piuttosto che la frontiera legale che passa lungo la linea degli 11\u00b0 20\u2032 E. I fiumi della Guinea Equatoriale continentale forniscono una limitata quantit\u00e0 di energia idroelettrica e idrica in alcuni siti per la produzione di legname.\nLa pianura costiera \u00e8 ricoperta da depositi sedimentari. L'entroterra \u00e8 composto prevalentemente da antiche rocce metamorfiche rimaste sottoposte a lenti processi di lisciviazione ed erosione che hanno portato alla formazione di suoli relativamente sterili.\nGuinea equatoriale insulare.\nL'isola principale, Bioko, misura circa 72\u00a0km di lunghezza e 35 di larghezza. I coni vulcanici estinti, i laghi di cratere e i ricchi suoli di lava formano un netto contrasto con il paesaggio del continente. A nord il Pico Basil\u00e9, un vulcano estinto, si innalza fino a 3008\u00a0m. Al centro dell'isola, il Picco Moca e le alture del Moca presentano un paesaggio di tipo alpino. La parte meridionale dell'isola, remota e scarsamente sviluppata, \u00e8 costituita dai monti della Gran Caldera, impervi e incisi da torrenti e laghi di cratere.\nLe coste di Bioko sono in gran parte inospitali, essendo costituite quasi interamente da una scogliera alta circa 20\u00a0m, rotta occasionalmente da piccole insenature e spiagge. La costa meridionale \u00e8 molto impervia e pericolosa per la navigazione; San Antonio de Ureca, situato lungo questo tratto, \u00e8 uno degli insediamenti pi\u00f9 isolati dell'isola. Malabo, situata sulla costa settentrionale, ha un porto relativamente buono, costruito sul ciglio parzialmente sommerso di un vulcano. Il fiume Musola e altri torrenti vengono sfruttati per l'energia idroelettrica.\nAnnob\u00f3n \u00e8 un frammento isolato del Paese, situato circa 150\u00a0km a sud-ovest dell'isola di S\u00e3o Tom\u00e9 (S\u00e3o Tom\u00e9 e Pr\u00edncipe) e circa 650\u00a0km a sud-ovest di Bioko. Come quest'ultima, \u00e8 un'isola vulcanica, ma meno elevata, costituita da un ammasso di coni, tra i quali il monte Santa Mina e il monte Quioveo. L'altitudine \u00e8 di circa 670\u00a0m. L'isola, piccola e impervia, misura 6\u00a0km di lunghezza e 3 di larghezza.\nClima.\nSia la regione continentale che le isole hanno clima tipicamente equatoriale, con temperature elevate, piogge intense e cielo coperto da nuvole per gran parte dell'anno. Si riscontrano variazioni locali dovute alle differenze altitudinali e alla vicinanza dal mare.\nLe stagioni umide nella regione continentale vanno da febbraio a giugno e da settembre a dicembre. Le piogge sono pi\u00f9 intense sulla costa che nell'interno. A Bata i mesi pi\u00f9 piovosi sono settembre, ottobre e novembre, e ogni anno cadono in media circa 2400 mm di pioggia. A Calatrava, pi\u00f9 a sud sulla costa, talvolta possono cadere fino a 4600 mm di piogge annue. Nell'interno, tuttavia, la piovosit\u00e0 diminuisce; Mikomeseng, per esempio, riceve ogni anno meno di 1500 mm di pioggia. Le temperature sono piuttosto costanti durante tutto l'anno, e si aggirano attorno ai 26\u00a0\u00b0C. Le temperature massime sono un po' pi\u00f9 basse che a Bioko. L'umidit\u00e0 relativa, tuttavia, \u00e8 pi\u00f9 elevata che a Bioko.\nA Bioko la stagione secca va da novembre a marzo, e per il resto dell'anno il tempo \u00e8 piovoso. La temperatura annua media \u00e8 di circa 25\u00a0\u00b0C, e le temperature variano di poco durante il corso dell'anno, raggiungendo un massimo di 32\u00a0\u00b0C nel pomeriggio e calando fino a un minimo di 21\u00a0\u00b0C durante la notte. Per la maggior parte del tempo il cielo \u00e8 nuvoloso e coperto. Valori estremi di precipitazioni si riscontrano nel sud, dove le piogge portate dai venti monsonici possono raggiungere i circa 11.400 mm annui nei dintorni di San Antonio de Ureca.\nFlora e fauna.\nGran parte del settore continentale della Guinea Equatoriale \u00e8 ricoperto da una fitta foresta pluviale tropicale sfruttata da molto tempo dall'industria del legname. In essa vivono oltre 140 specie di alberi di alto fusto, tra cui i pi\u00f9 importanti dal punto di vista commerciale sono l'okume (\"Aucoumea klaineana\"), il noce africano e varie specie di mogano. Una foresta secondaria ha rimpiazzato la foresta pluviale vergine. Le mangrovie ricoprono lunghi tratti della costa, nonch\u00e9 le sponde dei fiumi. Bioko ha una variet\u00e0 ancora maggiore di vegetazione tropicale, compresi vari tipi di mangrovie.\nLa regione continentale ha una ricca fauna che comprende gorilla, scimpanz\u00e9, varie scimmie, leopardi, bufali, antilopi, elefanti, ippopotami, coccodrilli e vari serpenti, compresi i pitoni. Tra i numerosissimi insetti figurano la mosca tse-tse e la zanzara \"Anopheles\" che trasmette la malaria, nonch\u00e9 una moltitudine di formiche, coleotteri, ragni e termiti. A Bioko non vi sono animali di grandi dimensioni, ma l'isola ospita varie scimmie, antilopi nane e roditori, nonch\u00e9 zanzare e altri insetti."}
{"id": "1767736", "revid": "1829756", "url": "https://it.wikipedia.org/wiki?curid=1767736", "title": "Concerto di Natale", "text": "Il Concerto di Natale \u00e8 un programma televisivo italiano natalizio musicale nato nel 1993 e trasmesso annualmente in televisione la sera della vigilia di Natale (fatta eccezione per il 2015 trasmesso il 18 dicembre a causa dell'Expo), che riunisce ogni anno diversi cantanti italiani e internazionali.\nIl programma.\nIl concerto si \u00e8 tenuto per tredici anni nell'Aula Paolo VI della Citt\u00e0 del Vaticano con il titolo Natale in Vaticano, ed \u00e8 stato trasmesso in televisione dal 1993 al 1995 su Rai 1 e dal 1996 al 2005 su Canale 5.\nNel 2006 l'evento \u00e8 ritornato in RAI andando in onda dal 2006 al 2014 su Rai 2, e nel corso degli anni ha avuto diverse sedi: il Grimaldi Forum di Monte Carlo (2006), il Teatro Filarmonico di Verona (2007 e 2008), il Teatro Massimo Vincenzo Bellini di Catania (2009) e il Mediterranean Conference Center de La Valletta a Malta (2010). Dal 2011 la sede del concerto \u00e8 stata l'Auditorium della Conciliazione di Roma.\nOgni anno il concerto \u00e8 legato a iniziative di solidariet\u00e0 gestite dalla Chiesa, in particolare il Concerto di Natale del 2007 \u00e8 stato dedicato all'iniziativa solidale \"Prodarfur\", per sostenere la Fondazione \"Don Bosco nel mondo\" e dei missionari salesiani ad Al-Ubayyid nel Sudan, che si impegnano per dare una casa ai ragazzi in fuga dal conflitto del Darfur. L'edizione del 2008 \u00e8 stata dedicata all'iniziativa solidale \"Haitichiama\", sempre a favore della Fondazione \"Don Bosco nel mondo\" e i missionari salesiani ad Haiti, che lavorano per strappare dalla strada i ragazzi di Port-au-Prince ed altre citt\u00e0 Haitiane.\nIl concerto viene trasmesso anche alla radio, dal 2012 al 2019 su RTL 102.5, nel 2020 su Radio Monte Carlo e nel 2021 su R101. Dal 2015 la manifestazione torna ad essere trasmessa televisivamente su Canale 5. Sempre dal 2015 al 2016 la voce fuori campo che presenta i conduttori \u00e8 del doppiatore Enrico Maggi, speaker di Canale 5.\nNel 2017 il concerto torna dopo diversi anni a tenersi nell'Aula Paolo VI della Citt\u00e0 del Vaticano andando in onda su Canale 5 e Mediaset Italia in prima serata il 24 dicembre e in replica il 25 e il 30 dicembre pomeriggio. Da questa edizione fino alla successiva il concerto \u00e8 condotto da Gerry Scotti con la partecipazione di Don Davide Banzato. Dal 2019 il concerto \u00e8 condotto da Federica Panicucci con la partecipazione di Don Davide Banzato fino al 2020. Nel 2020 e 2021 la sede del concerto torna ad essere l'Auditorium della Conciliazione di Roma.\nEdizioni.\nIn questa tabella sono riassunte tutte le edizioni."}
{"id": "1767739", "revid": "2108263", "url": "https://it.wikipedia.org/wiki?curid=1767739", "title": "Oswald dell'Anglia orientale", "text": "Non esistono prove testuali del suo regno, ma quelle numismatiche lo datano negli anni 870 similmente a quello di \u00c6thelred II."}
{"id": "1767746", "revid": "486946", "url": "https://it.wikipedia.org/wiki?curid=1767746", "title": "Natale in Vaticano", "text": ""}
{"id": "1767747", "revid": "767487", "url": "https://it.wikipedia.org/wiki?curid=1767747", "title": "Distretto di Kadapa", "text": "Kadapa \u00e8 un distretto dell'India di 2.573.481 abitanti. Capoluogo del distretto \u00e8 Kadapa."}
{"id": "1767749", "revid": "767487", "url": "https://it.wikipedia.org/wiki?curid=1767749", "title": "Distretto di Karimnagar", "text": "Karimnagar \u00e8 un distretto dell'India di 3.477.079 abitanti. Capoluogo del distretto \u00e8 Karimnagar."}
{"id": "1767750", "revid": "767487", "url": "https://it.wikipedia.org/wiki?curid=1767750", "title": "Distretto di Khammam", "text": "Khammam \u00e8 un distretto dell'India di 2.565.412 abitanti. Capoluogo del distretto \u00e8 Khammam.\nMandal.\nAmministrativamente il distretto di Khammam si divide in 4 Divisioni Tributarie e 46 comuni (mandal in Telugu)."}
{"id": "1767751", "revid": "2110845", "url": "https://it.wikipedia.org/wiki?curid=1767751", "title": "Fay Weldon", "text": "Nei suoi romanzi appaiono spesso ritratti di donne contemporanee intrappolate in una struttura patriarcale ed oppressiva, tipica della societ\u00e0 occidentale ed in particolar modo di quella britannica. Dal 1960 \u00e8 sposata con Roy Weldon, da cui ha preso il secondo cognome."}
{"id": "1767752", "revid": "1516566", "url": "https://it.wikipedia.org/wiki?curid=1767752", "title": "Distretto di Krishna", "text": "Il distretto di Krishna \u00e8 un distretto dell'India di 4.218.416 abitanti. Capoluogo del distretto \u00e8 Machilipatnam.\nAmministrazioni.\nAi fini amministrativi, il distretto \u00e8 suddiviso in 50 comuni (detti \"mandal\"), ognuno col suo numero di codice ufficiale: "}
{"id": "1767754", "revid": "287204", "url": "https://it.wikipedia.org/wiki?curid=1767754", "title": "Geografia della Liberia", "text": "La Liberia \u00e8 una piccola nazione dell'Africa subsahariana situata nell'Africa occidentale, nelle coordinate 6,30\u00b0 N e 9,30\u00b0 W. \nIl paese ha la forma approssimativa di un rettangolo e a sud ovest si affaccia sull'Oceano Atlantico e possiede una linea di costa di 579 km. Confina con altre tre nazioni africane sugli altri tre lati per una lunghezza totale di frontiere terrestri \u00e8 1.587 km, di cui 306 km sono spartiti con la Sierra Leone a nord-ovest, 563 km con la Guinea a nord, e 716 km con la Costa d'Avorio ad est. In totale la Liberia si estende su una superficie di 111.370 km\u00b2, di cui 96320 km\u00b2 di superfici terrestri e 15.050 km\u00b2 di specchi d'acqua. Le dimensioni del paese sono simili a quelle della Bulgaria. \nMorfologia.\nLa Liberia presenta un territorio prevalentemente collinare con una limitata pianura costiera denominata Costa del Pepe, estesa maggiormente nel sud del paese. Il resto \u00e8 costituito da un altopiano con basse montagne nel nord-est. Il punto pi\u00f9 elevato viene raggiunto sul Monte Wuteve a 1.440 metri sul livello del mare. \nImportante catena montuosa sono i Monti Nimba posti nel punto di confine con altri due stati, la Costa d'Avorio e la Guinea.\nFra i fiumi principali vi \u00e8 il fiume Cavally, che costituisce parte del confine con la Costa d'Avorio.\nDati generali.\nClima: tropicale caldo-umido. \nLe risorse naturali: miniere di ferro, legname, diamanti, oro, centrali idroelettriche \nUso del suolo e agricoltura \n\"terra coltivata\": 1% \n\"colture permanenti\": 3% \n\"pascoli permanenti\": 59% \n\"foreste e boschi\": 18% \n\"altri\": 19% (1993 est) \n\"Terre irrigate\": 20 km\u00b2 (1993 stima)"}
{"id": "1767757", "revid": "767487", "url": "https://it.wikipedia.org/wiki?curid=1767757", "title": "Distretto di Kurnool", "text": "Kurnool \u00e8 un distretto dell'India di 3.512.266 abitanti. Capoluogo del distretto \u00e8 Kurnool.\nAmministrazioni.\nIl distretto \u00e8 suddiviso in 54 comuni (detti in telugu \"mandal\") a loro volta raggruppati nelle tre divisioni tributarie di Adoni, Nandyal e Kurnool. I comuni sono (ognuno con il suo numero di codice ufficiale): Adoni (23), Allagadda (38), Alur (25), Aspari (26), Atmakur (11), Banaganapalli (44), Bandi Atmakur (33), Bethamcherla (30), C. Belagl (5), Chagalamarri (39), Chippagiri (53), Devanakonda (27), Dhone (49), Dornipadu (41), Gadi Vemula (32), Gonegandla (20), Gospadu (42), Gudur (6), Halaharvi (54), Holagunda (24), Jupadu Bungalow (15), Kallur (18), Kodumuru (19), Koilkuntla (43), Kolimigundla (46), Kosigi (2), Kothapalli (10), Kowthalam (1), Krishnagiri (28), Kurnool (7), Maddikera (52), Mahanandi (35), Mantralayam (3), Miduthur (16), Nandavaram (4), Nandikotkur (8), Nandyal (34), Orvakal (17), Owk (47), Pagidyala (9), Pamulapadu (14), Panyam (31), Pattikonda (51), Peapally (48), Pedda Kadubur (22), Rudravaram (37), Sanjamala (45), Sirvel (36), Srisailam (12), Tugalli (50), Uyalawada (40), Veldurthy (29), Velgodu (13), Yemmiganur (21)."}
{"id": "1767760", "revid": "767487", "url": "https://it.wikipedia.org/wiki?curid=1767760", "title": "Distretto di Mahbubnagar", "text": "Mahbubnagar \u00e8 un distretto dell'India di 3.506.876 abitanti. Capoluogo del distretto \u00e8 Mahbubnagar."}
{"id": "1767761", "revid": "125450971", "url": "https://it.wikipedia.org/wiki?curid=1767761", "title": "Engramma", "text": "Un engramma \u00e8 un ipotetico elemento neurobiologico che consentirebbe alla memoria di ricordare fatti e sensazioni immagazzinandoli come variazioni biofisiche o biochimiche nel tessuto del cervello e di altre strutture nervose. Un engramma \u00e8 perci\u00f2 una sorta di traccia mnemonica che si organizza nel sistema nervoso come conseguenza di processi di apprendimento e di esperienza.\nStoria.\nIl termine engramma risale al biologo tedesco Richard Semon, che nel 1904 us\u00f2 il termine nel suo libro \"Die mneme\" per riferirsi alla rappresentazione neurale di una memoria.\nL'engramma era per l'autore un cambiamento permanente nel sistema nervoso, la traccia mnestica che conserva gli effetti dell'esperienza nel tempo.\nUlteriori ricerche permisero di constatare che l'engramma non si localizzava in alcuna area specifica del cervello del ratto, ma che la memoria era ampiamente diffusa su tutta la corteccia cerebrale.\nIl termine fu infatti ripreso nel 1950 del neuroscienziato Karl Lashey, che lo identificava con un cambiamento transitorio o permanente nel cervello derivante dalla codifica di una esperienza.\nPanoramica.\nUna possibile spiegazione per il fallimento della ricerca nell'individuare l'engramma nei ratti \u00e8 che molti tipi di memoria (ad esempio la memoria visiva-spaziale, l'odore, ed altri) vengono utilizzati nell'elaborazione di compiti complessi, ad esempio per i ratti nel muoversi all'interno di un labirinto.\nI neuroscienziati concordano sul fatto che i tipi di memoria coinvolta nell'esecuzione di compiti complessi vengono ad essere distribuiti tra tutta una variet\u00e0 di sistemi neurali. Ci\u00f2 nonostante certi tipi di conoscenza possono essere rielaborati e contenuti in specifiche regioni del cervello.\nComplessivamente, i meccanismi della memoria restano poco conosciuti. Alcune parti del sistema nervoso, come ad esempio il cervelletto, il corpo striato, la corteccia cerebrale, l'ippocampo, l'amigdala si pensa che svolgano un ruolo importante nella memoria. L'ippocampo secondo alcuni neuroscienziati sarebbe coinvolto nell'apprendimento spaziale e verbale, e sarebbe utile nel consolidamento della memoria a breve termine in memoria a lungo termine.\nSecondo la teoria, uno stesso evento, fatto di immagini, suoni, azioni, parole, emozioni, verrebbe codificato in diverse aree del cervello, collegate tra di loro da collegamenti sinaptici, e collegate con altre informazioni che danno senso compiuto all'esperienza fatta. Questa rete di connessioni neurali che codificano la stessa esperienza, costituisce l'engramma.\nAd oggi il concetto di engramma, pur venendo ammesso in neuroscienza come un'entit\u00e0 astratta non \u00e8 chiaramente definito, n\u00e9 sono definiti i suoi meccanismi basilari.\nRisultati della ricerca neuroscientifica in termini di rappresentazioni neurali dei concetti.\n\u00abLa ricerca ad oggi ha rivelato che i concetti di oggetti (come quello di martello) sono neuralmente rappresentati in molteplici regioni del cervello, corrispondenti ai vari sistemi cerebrali coinvolti nelle interazioni fisiche e mentali con il concetto. Il concetto di martello integra che aspetto abbia, per cosa si utilizza, come si impugna, etc., risultando quindi in una rappresentazione neurale distribuita su aree sensorie, motorie e associative.\u00bb.\nIl processo di formazione di una rappresentazione neurale \u00e8 anche stato osservato in corso."}
{"id": "1767764", "revid": "6923", "url": "https://it.wikipedia.org/wiki?curid=1767764", "title": "Re fannulloni", "text": "Re fannulloni (in francese \u00abrois fain\u00e9ants\u00bb) fu un appellativo attribuito ai re della dinastia merovingia dei Franchi che ne contrassegn\u00f2 il periodo di decadenza dal 639, anno della morte di Dagoberto I, fino al 751, anno in cui Childerico III fu detronizzato da Pipino il Breve.\nStoria.\nLo storico Jacques Le Goff ha mostrato come, in realt\u00e0, la categoria storiografica del \"re inutile\" (la cui espressione stereotipata era \"rex inutilis vel nil faciens\") vada inquadrata in una pi\u00f9 ampia strategia di autolegittimazione messa in atto, nel medioevo, dai re usurpatori. Tale espressione fu usata per la prima volta nei confronti di Luigi V di Francia, l'ultimo dei carolingi nella \"Francia occidentalis\". Solo in seguito fu applicata retroattivamente all'ultimo dei merovingi e da ci\u00f2 l'invenzione del tema dei \"re fannulloni\".\nQuesto infelice titolo venne assegnato a una dinastia di re che morirono quasi tutti molto giovani (tra i venti ed i trent'anni), logorati da una precoce dissolutezza, e che divennero padri in et\u00e0 giovanile (sui quindici-diciotto anni). Come sovrani avevano un potere solo apparente e vivevano chiusi nelle loro \"villae\", circondati da un grande sfarzo. Normalmente questi re venivano mostrati al popolo franco nei grandi raduni del \"Campo di Marzo\" e poi si facevano rientrare nelle loro \"villae\", che solitamente erano nei tre regni di Austrasia, Neustria e Burgundia, da cui uscivano raramente su carri trainati da buoi.\nIl potere vero veniva esercitato dal maggiordomo di Palazzo, che si trovava a capo di ognuno dei tre regni, nominando e deponendo i re secondo i propri interessi. I re non erano altro che burattini nelle loro mani e i loro nomi servirono soltanto a datare i documenti.\nI primi re che furono considerati \"fannulloni\" furono i figli di Dagoberto I: Sigeberto III che gi\u00e0 dal 634 affid\u00f2 l'Austrasia al Maggiordomo Pipino di Landen e dopo di lui al figlio Grimoaldo, mentre il fratellastro Clodoveo II affid\u00f2 la Neustria e la Burgundia al Maggiordomo Ercinoaldo e cos\u00ec poi fecero anche tutti gli altri re che seguirono (con l'eccezione di Childerico II, che govern\u00f2 e combatt\u00e9 in prima persona); tra questi: "}
{"id": "1767768", "revid": "767487", "url": "https://it.wikipedia.org/wiki?curid=1767768", "title": "Distretto di Medak", "text": "Medak \u00e8 un distretto dell'India di 2.662.296 abitanti. Capoluogo del distretto \u00e8 Sangareddy.\nMandals.\nCi sono 45 comuni (in Telugu detti mandals) nel distretto di Medak."}
{"id": "1767770", "revid": "767487", "url": "https://it.wikipedia.org/wiki?curid=1767770", "title": "Distretto di Nalgonda", "text": "Nalgonda \u00e8 un distretto dell'India di 3.238.449 abitanti. Capoluogo del distretto \u00e8 Nalgonda.\nAmministrazioni.\nAi fini amministrativi, il distretto \u00e8 suddiviso in 4 divisioni tributarie (Nalgonda, Miryalaguda, Bhongir e Suryapet), 59 comuni (detti \"mandal\") e 1155 villaggi. I comuni, ognuno col suo numero di codice ufficiale, sono i seguenti: "}
{"id": "1767773", "revid": "767487", "url": "https://it.wikipedia.org/wiki?curid=1767773", "title": "Distretto di Nellore", "text": "Nellore \u00e8 un distretto dell'India di 2.659.661 abitanti. Capoluogo del distretto \u00e8 Nellore.\nAmministrazioni.\nIl distretto \u00e8 suddiviso in 46 comuni (detti in telugu \"mandal\") a loro volta raggruppati in tre divisioni tributarie: Kavali (che raggruppa 19 comuni), Nellore (11 comuni) e Gudur (16 comuni). Dei 46 comuni, 3 sono classificati come municipalit\u00e0 (\"municipality\") e precisamente Nellore (il capoluogo), Chejarla e Kavali."}
{"id": "1767774", "revid": "770634", "url": "https://it.wikipedia.org/wiki?curid=1767774", "title": "Distretto di Nizamabad", "text": "Nizamabad \u00e8 un distretto dell'India di 2.342.803 abitanti. Capoluogo del distretto \u00e8 Nizamabad."}
{"id": "1767780", "revid": "767487", "url": "https://it.wikipedia.org/wiki?curid=1767780", "title": "Distretto di Prakasam", "text": "Prakasam \u00e8 un distretto dell'India di 3.054.941 abitanti. Capoluogo del distretto \u00e8 Ongole."}
{"id": "1767781", "revid": "154893", "url": "https://it.wikipedia.org/wiki?curid=1767781", "title": "Cellule di leydig", "text": ""}
{"id": "1767782", "revid": "838137", "url": "https://it.wikipedia.org/wiki?curid=1767782", "title": "Sollicitudo omnium ecclesiarum", "text": "La Sollicitudo omnium ecclesiarum (\"preoccupazione de tutte le chiese\") \u00e8 una bolla pontificia emanata da Papa Pio VII il 7 agosto 1814.\nIl essa il Pontefice, dopo aver ricordato che gi\u00e0 nel 1801 e 1804, su richiesta dei rispettivi Sovrani, aveva consentito alla ricostituzione della Compagnia di Ges\u00f9 nell'Impero russo e nel Regno delle Due Sicilie, ora ordina la ricostituzione della Compagnia di Ges\u00f9 in tutti gli Stati. In questo modo il Papa ricostituisce una delle pi\u00f9 importanti Congregazioni religiose, soppressa dal predecessore, Papa Clemente XIV, nel 1773, con il breve Dominus ac Redemptor."}
{"id": "1767783", "revid": "3082", "url": "https://it.wikipedia.org/wiki?curid=1767783", "title": "Venanzio Onorio Clemenziano Fortunato", "text": ""}
{"id": "1767784", "revid": "124808", "url": "https://it.wikipedia.org/wiki?curid=1767784", "title": "Truly, Madly, Deeply", "text": ""}
{"id": "1767787", "revid": "1480390", "url": "https://it.wikipedia.org/wiki?curid=1767787", "title": "Geografia di S\u00e3o Tom\u00e9 e Pr\u00edncipe", "text": "S\u00e3o Tom\u00e9 e Pr\u00edncipe \u00e8 un Paese dell'Africa centrale situato lungo l'Equatore nel golfo di Guinea. Comprende due isole principali - S\u00e3o Tom\u00e9 e Pr\u00edncipe - e alcune isolette rocciose quali R\u00f4las, a sud dell'isola di S\u00e3o Tom\u00e9, e Caro\u00e7o, Pedras e Tinhosas, a sud di Pr\u00edncipe.\nS\u00e3o Tom\u00e9, di forma ovale, \u00e8 pi\u00f9 grande di Pr\u00edncipe, situata circa 145 km a nord-est della sua isola sorella. La capitale del Paese, la citt\u00e0 di S\u00e3o Tom\u00e9, \u00e8 situata nella parte nord-orientale dell'isola omonima. I Paesi pi\u00f9 vicini sono il Gabon e la Guinea Equatoriale, situati lungo la costa atlantica dell'Africa centrale.\nMorfologia e idrografia.\nNelle regioni meridionali e occidentali di entrambe le isole, elevate montagne vulcaniche scendono precipitosamente verso il mare, sebbene nessuna delle isole abbia mostrato segni di qualsiasi tipo di attivit\u00e0 vulcanica in secoli recenti. Nel nord-est le montagne scendono gradualmente verso piccole pianure. Il Pico de S\u00e3o Tom\u00e9, punto culminante dell'isola principale, si innalza fino a 2024 m sul livello del mare, e il Pico de Pr\u00edncipe sull'isola minore raggiunge i 948 m. Queste aree montuose sono profondamente incise da torrenti che ne erodono la superficie, e spettacolari colli vulcanici isolati si distinguono come particolari punti di interesse. Torrenti rapidi e impetuosi scendono verso la costa in ogni direzione.\nClima.\nIl clima \u00e8 fondamentalmente marittimo e tropicale, ma, a causa della topografia irregolare, \u00e8 presente una vasta gamma di microclimi. I venti umidi sud-occidentali prevalenti sono intercettati dalle montagne, di modo che le precipitazioni annue superano i 7000 mm nella parte sud-occidentale dell'isola di S\u00e3o Tom\u00e9, mentre l'estremit\u00e0 nord-orientale riceve meno di 760 mm di pioggia. La stagione secca, chiamata \"gravana\", dura da giugno a settembre nel nord-est, ma \u00e8 scarsamente individuabile nelle regioni pi\u00f9 umide. Nelle aree costiere la temperatura annua media \u00e8 elevata, aggirandosi sui 26 \u00b0C; anche l'umidit\u00e0 relativa media \u00e8 elevata, di circa l'80 per cento. Le temperature medie diminuiscono improvvisamente con l'altitudine, e di notte scendono sotto i 10 \u00b0C a circa 700 m di quota. Al di sopra dei 1000 m una fine pioggiolina nebbiosa cade quasi continuamente e le notti sono fredde, sebbene gelate e neve siano del tutto sconosciute.\nFlora e fauna.\nLa vegetazione originaria delle isole era costituita da una lussureggiante foresta pluviale tropicale, con una graduale transizione dalle foreste di pianura alle foreste nebulose. Alcune zone delle isole, specialmente nel sud e nell'ovest, sono ancora ricoperte da foreste pluviali. Gran parte di esse sono in realt\u00e0 foreste secondarie che hanno preso il posto di piantagioni abbandonate. La flora e la fauna comprendono molte specie rare ed endemiche, riflettendo la diversit\u00e0 insulare e ambientale delle isole. Uccelli quali l'ibis, l'averla e il tessitore beccogrosso possono essere avvistati a S\u00e3o Tom\u00e9 e Pr\u00edncipe. Molte specie di piante, uccelli, rettili e piccoli mammiferi sono minacciate dalle pressioni antropiche sulle aree di foresta pluviale rimanenti."}
{"id": "1767790", "revid": "709565", "url": "https://it.wikipedia.org/wiki?curid=1767790", "title": "Graham Swift", "text": "Studi\u00f2 al Dulwich College e poi al Queens' College di Cambridge.\nNel 1996, Swift vinse il James Tait Black Memorial Prize e il Premio Booker con \"Ultimo giro\" (\"Last Orders\"). \"Waterland\" invece \u00e8 considerato uno dei migliori romanzi britannici del secondo dopoguerra ed \u00e8 studiato negli istituti di Letteratura inglese.\nAlcuni dei suoi libri sono stati trasposti in film, come \"Ultimo giro\" (nella pellicola \"L'ultimo bicchiere\" con Michael Caine e Bob Hoskins) e \"Waterland - Memorie d'amore\" (con Jeremy Irons)."}
{"id": "1767794", "revid": "339392", "url": "https://it.wikipedia.org/wiki?curid=1767794", "title": "Santa Radegonda", "text": ""}
{"id": "1767798", "revid": "24823", "url": "https://it.wikipedia.org/wiki?curid=1767798", "title": "Territorio del nord-ovest", "text": "Il Territorio del nord-ovest, anche conosciuto come Vecchio Nordovest e Territorio nordoccidentale dell'Ohio, fu una regione amministrativa indipendente degli Stati Uniti.\nStoria.\nLa regione fu istituita dal Congresso degli Stati Uniti d'America Il 13 luglio 1787, con l'intento di farne successivamente uno Stato dell'Unione. Il 7 agosto 1789 il Congresso conferm\u00f2 la possibilit\u00e0 di creare un nuovo Stato, facendo per\u00f2 qualche modifica a quanto era stato deciso nella legislatura precedente. Il territorio includeva tutto il territorio nordoccidentale della Pennsylvania e quello del fiume Ohio. Copriva inoltre i territori degli attuali stati dell'Ohio, dell'Indiana, dell'Illinois, del Michigan e del Wisconsin, oltre che la parte nordorientale del moderno Minnesota. In totale, l'area copriva 673.000 chilometri quadrati.\nCon l'istituzione dello Stato dell'Ohio nel 1803, il Territorio del Nordovest venne spartito tra il neonato Ohio e il nuovo Territorio dell'Indiana."}
{"id": "1767803", "revid": "110157", "url": "https://it.wikipedia.org/wiki?curid=1767803", "title": "The Pick, The Sickle and The Shovel", "text": "The Pick, the Sickle and the Shovel \u00e8 il secondo album del collettivo hip hop horrorcore Gravediggaz, uscito il 14 ottobre 1997.\nA differenza del precedente, il nuovo album presenta produzioni pi\u00f9 calme, toni meno umoristici trattando in maggior modo questioni sociali e politiche.\nNella canzone \"Fairytalez\", vi \u00e8 la partecipazione della cantante R&amp;B Kelis.\nNel nuovo album Prince Paul produce solo una traccia, di conseguenza la maggior parte delle produzioni vengono affidate a RZA ed al Wu-Syndicate (gli affiliati del sud del Wu-Tang Clan).\nCollaborazioni.\nKelis - \"Fairytalez\"\nShabazz the Disciple - \"Elimination Process\"\nOmen - \"Elimination Process\"\nThe Aleem Brothers - \"Elimination Process\"\nKillah Priest - \"Repentance Day\"\nHell Razah - \"Repentance Day\"\n9th Prince - \"What's Goin' On?\"\nBlue Raspberry - \"What's Goin' On?\"\nTrue Master - \"Hidden Emotions\""}
{"id": "1767804", "revid": "124123", "url": "https://it.wikipedia.org/wiki?curid=1767804", "title": "Selena Romanovna \u010ci\u010dagova", "text": "Scoperta giovanissima dal maestro russo Danilov Bujiatto \u00e8 stata per anni l'\u00e9toile di alcuni teatri moscoviti del suo tempo. Il termine della sua carriera si deve all'incontro con l'alchimista e presunto stregone Andr\u00e9 Barbette che la spos\u00f2 nel 1792, per il quale rinunci\u00f2 alle scene per seguirlo nei viaggi in Europa."}
{"id": "1767808", "revid": "47767", "url": "https://it.wikipedia.org/wiki?curid=1767808", "title": "Radegonda IV", "text": ""}
{"id": "1767809", "revid": "834", "url": "https://it.wikipedia.org/wiki?curid=1767809", "title": "Drowning by Numbers", "text": ""}
{"id": "1767812", "revid": "1186766", "url": "https://it.wikipedia.org/wiki?curid=1767812", "title": "Marcello Girotto", "text": "Biografia.\nDopo aver compiuto gli studi di organo e pianoforte con Luigi Celeghin e presso il Conservatorio di Padova, si specializz\u00f2 all'estero (Francia, Svizzera, Germania) per la prassi esecutiva, e con altri insigni maestri (tra i quali Luciano Berio, Wolfango Dalla Vecchia e Henri Pousseur), per la composizione.\nOltre ad essere stato un importante concertista, insegn\u00f2 organo e composizione organistica al Conservatorio Giuseppe Tartini di Trieste, e intervenne spesso in conferenze e seminari internazionali in qualit\u00e0 di musicista ed organologo. Era inoltre membro della \"Commissione Organi nelle Chiese\" della Diocesi di Treviso.\nMuore il 31 maggio 2018, dopo una breve malattia. Il funerale si \u00e8 tenuto nella chiesa del suo paese natale il successivo 5 giugno. \u00c8 sepolto nel locale cimitero.\nOpere.\nTra le opere per organo, le pi\u00f9 importanti sono \"Puer 78\", \"Messa Organistica di ogni tempo\" (omaggio a Girolamo Frescobaldi) del 1983, \"Ictus\" (omaggio a Johann Sebastian Bach) del 1985 e \"Ut\" (omaggio a Guido d'Arezzo) del 1999.\nSempre del 1999 anche la composizione per organo e saxofono \"Seiunctus Threnus\"."}
{"id": "1767813", "revid": "656701", "url": "https://it.wikipedia.org/wiki?curid=1767813", "title": "178 (numero)", "text": "Centosettantotto (178) \u00e8 il numero naturale che segue il 177 e precede il 179."}
{"id": "1767815", "revid": "834", "url": "https://it.wikipedia.org/wiki?curid=1767815", "title": "Bend It Like Beckham", "text": ""}
{"id": "1767818", "revid": "1251388", "url": "https://it.wikipedia.org/wiki?curid=1767818", "title": "Say It Once", "text": "Say It Once \u00e8 una canzone della boy band britannica Ultra, estratta come secondo singolo dal loro album debutto \"Ultra\" del 1999.\nIl singolo ottiene un inaspettato successo in diversi paesi d'europa. In Inghilterra il brano arriva soltanto alla sedicesima posizione (il precedente singolo \"Say You Do\" era arrivato alla undicesima), ma in Spagna arriva al sesto posto, mentre in Italia raggiunge la vetta. Il singolo ottiene un ottimo successo anche in Australia e Nuova Zelanda."}
{"id": "1767826", "revid": "1305772", "url": "https://it.wikipedia.org/wiki?curid=1767826", "title": "Equus hemionus hemionus", "text": "L'asino selvatico mongolo (Equus hemionus hemionus, detto anche khulan) \u00e8 una sottospecie di onagro. A questa sottospecie si potrebbe anche ascrivere il kulan del Gobi o dziggetai (\"Equus hemionus luteus\"). Vive in Mongolia ed in Cina settentrionale, ma in passato era diffuso anche in Kazakistan, prima di estinguersi in seguito alla caccia.\nL'areale dell'asino selvatico mongolo si \u00e8 ridotto drammaticamente durante gli anni '90. Un censimento del 1994-1997 stim\u00f2 una popolazione compresa tra i 33.000 ed i 63.000 esemplari diffusi su un areale continuo che ricopriva tutta la Mongolia meridionale. Nel 2003, un nuovo censimento riscontr\u00f2 la presenza di solo 20.000 esemplari diffusi su un'area di 177.563 km\u00b2 in Mongolia meridionale. Le stime della popolazione mongola dovrebbero comunque essere prese con cautela a causa della mancanza di protocolli di censimento. Nonostante questo, in Mongolia questa sottospecie ha perso circa il 50% del suo areale originario nel corso degli ultimi 70 anni.\nLa popolazione \u00e8 diminuita in seguito al bracconaggio ed alla competizione con il bestiame per i pascoli e lo stato di conservazione della specie viene valutato come vulnerabile. Dal 1953, in Mongolia l'asino selvatico mongolo ha goduto di una protezione completa. Questa sottospecie viene inoltre classificata come fast boi, nell'appendice I della Convenzione sul Commercio Internazionale delle Specie Minacciate (CITES) e nel 2002 \u00e8 stata aggiunta all'appendice II della Convenzione sulle Specie Migratrici. Comunque, in seguito alla crescita demografica umana e ad alcuni inverni particolarmente severi degli anni scorsi, il numero dei conflitti tra i mandriani e gli asini selvatici mongoli sembra essere aumentato.\nIl bracconaggio a scopo alimentare sembra essere un problema crescente in Mongolia. Per alcuni ceti della popolazione locale la carne di asino selvatico e di altri animali selvaggi appare come una sostituta o perfino come un'economica alternativa alla carne degli animali domestici. Nel 2005, un censimento nazionale basato su una serie di questionari ha riscontrato che ogni anno vengono uccisi dai bracconieri 4500 asini selvatici, circa il 20% dell'intera popolazione. Inoltre, i cambiamenti politici degli inizi degli anni '90 hanno permesso alla popolazione urbana di ritornare ad uno stile di vita nomade, seguito da un grandissimo incremento in molte aree rurali della popolazione umana e del bestiame.\nI cambiamenti politici e sociali hanno distrutto il tradizionale utilizzo delle terre, indebolito le forze dell'ordine ed inoltre spinto la gente ad utilizzare le risorse naturali, ad esempio rendendo le specie selvatiche una risorsa \u00abaperta a tutti\u00bb. Si prevede che il ritorno dell'uomo e del suo bestiame provocher\u00e0 un aumento delle interazioni uomini-animali, minacciando cos\u00ec la sopravvivenza delle rare specie animali del deserto del Gobi."}
{"id": "1767832", "revid": "767487", "url": "https://it.wikipedia.org/wiki?curid=1767832", "title": "Fiori di carta", "text": "Fiori di carta (\"Kaagaz Ke Phool\") \u00e8 un film del 1959 diretto dal regista indiano Guru Dutt\nTrama.\nFurtivamente, in una nebbiosa alba, un uomo intabarrato attraversa gli stabilimenti cinematografici di Bollywood e si infila in un teatro di scena. Una dolce canzone recita:\n\"Cosa ho da offrire al mondo,\nnon ho altro che lacrime.\nEro circondato di rose,\nora, intorno a me, non restano neppure le spine.\nGli avvenimenti della sua vita cominciano a scorrergli nella memoria, come in un film. Il mestiere di quell'uomo \u00e8 fare film. Egli, Suresh Sinha (Guru Dutt), un tempo ha calcato quei luoghi come un re, temuto e rispettato da tutti. Sul viale del successo ha perso una famiglia, in particolare l'amatissima figlia Pammi, affidata alla tutela della moglie e posta in un collegio. Ha raggiunto l'apice della sua fama col film \"Devdas\" (popolarissimo film indiano, diretto, nella realt\u00e0, dal regista Pramatesh Chandra Barua, nel 1935), per il quale ha imposto alla produzione nel ruolo di protagonista una giovane esordiente, Shanti (Waheeda Rehman), incontrata in una notte piovosa, e con la quale ha stretto un profondo legame di comprensione, complicit\u00e0, affetto.\nMa la spietatezza dello star system indiano non ha nulla da invidiare a quella di Hollywood. La notizia della relazione tra l'attrice e il regista, data in pasto al pubblico, raggiunge Pammi, dileggiata per questo dalle compagne. La giovane fugge dal collegio e raggiunge Shanti, implorandola di non toglierle per sempre il padre. Cos\u00ec, dopo il trionfo di Devdas, che sembrava prometterle un futuro di ricchezza e celebrit\u00e0 e, nonostante le allettanti offerte del produttore Seth, la nuova stella sceglie di tornare in provincia a fare la maestra, nell'anonimato.\nPer Sinha, la perdita dell'amata, il cui generoso gesto non \u00e8 valso neppure a restituirgli la figlia, schiude le porte all'abisso dell'alcolismo. E, da qui, la fine dei trionfi, la caduta nell'oblio, le bettole di infimo grado, con risse ed irruzioni della polizia, i lavoretti per sbarcare il lunario, gli sforzi vergognosi di sottrarsi alle ricerche della figlia. Per orgoglio, rifiuta l'estremo soccorso dell'antica amica che, pur di salvarlo, accetterebbe di tornare al cinema, sotto la sua direzione.\nSi rincontrano per l'ultima volta sotto i riflettori di un set di Bombay, lei di nuovo star, lui, comparsa, camuffata dietro barba posticcia e stracci, che non riesce a recitare la parte e fugge via, vanamente inseguito da lei.\n\"Vola, vola via, ape assetata. Non troverai ristoro nella primavera. non ti fermerai in quei giardini dove sbocciano solo Fiori di carta\".\nIl grande regista \u00e8 ora seduto sulla sua vecchia sedia e ha smesso di vivere. Entrano le maestranze e riconoscono l'antico signore. Ma bisogna sgomberare in fretta. \"The show must go on\"."}
{"id": "1767833", "revid": "92723", "url": "https://it.wikipedia.org/wiki?curid=1767833", "title": "Copy Control", "text": "Copy Control \u00e8 un nome generico che raggruppa dei sistemi di protezione da copia, usati tra il 2001 e il 2006 in varie opere registrate su CD da EMI e Sony BMG Music Entertainment in varie nazioni (Europa, Canada, Stati Uniti e Australia). Non va confusa con il sistema di protezione per software introdotto dalla Microcosm Ltd nel 1989.\nIl logo che identifica questo genere di protezione \u00e8 raffigurato da un cerchio pieno nero, nella met\u00e0 del quale \u00e8 inscritto un triangolo equilatero, circoscritto in una nuova ripetizione di questa figura; il tutto sormontato dal logo di \"marchio registrato\".\nSono esistiti vari tipi di protezione. Intese essenzialmente come protezioni dalla copia dei compact disc (CD), non \u00e8 possibile riferirsi propriamente ai dischi con sistemi Copy Control come a dei veri e propri compact disc perch\u00e9 il sistema introduce dati incompatibili, rendendo i dischi non-aderenti agli standard indicati nel Red Book per i CD audio. Il sistema \u00e8 pensato allo scopo di prevenire l'estrazione digitale dell'audio (\"ripping\") dai dischi protetti e la conseguente condivisione con sistemi di p2p filesharing di musica estratta digitalmente. Le tecniche sono:\nNei Paesi Bassi, le etichette Sony e Universal sperimentarono il copy control fino al 2004. Emi continu\u00f2 ad utilizzarlo fino al giugno 2006 e quindi lo abbandonarono.\nNegli Stati Uniti, Universal Music Group speriment\u00f2 Copy Control in un certo numero di colonne sonore tra il 2001 e il 2003, successivamente abbandonandolo; Warner Music Group lo us\u00f2 in Europa in alcune uscite come il \"Greatest Hits\" dei Red Hot Chili Peppers. Da settembre del 2006, Cactus Data Shield, la tecnologia della Macrovision dietro a Copy Control, non appare pi\u00f9 tra i prodotti nel sito web della Macrovision ed \u00e8 stato completamente abbandonato in stati come l'Australia.\nUn'uscita di Billboard Magazine del dicembre 2006 ha annunciato che EMI ha deciso di abbandonare CopyControl in tutto il mondo. Fino ad allora non era stato chiaro se EMI l'avesse completamente abbandonato. Non c'\u00e8 stata nessuna conferenza stampa su questo.\nContesto.\nLe protezioni CopyControl sono state escogitate in risposta al peer-to-peer filesharing (condivisione di file da utente ad utente via internet attraverso appositi programmi) e alla copia casuale (non organizzata come attivit\u00e0 criminale) dei compact disc, comportamenti divenuti abituali negli ultimi anni, che si \u00e8 supposto abbiano causato ingenti perdite sotto forma delle cosiddette \"mancate vendite\". La questione non era particolarmente rilevante quando lo standard per il CD venne introdotto nei primi anni ottanta e cos\u00ec a differenza dei pi\u00f9 recenti DVD, la definizione dello standard dei CD non specifica alcuna forma di protezione da copia intrinseca al formato o altri sistemi di gestione digitale dei diritti (DRM). CopyControl \u00e8 uno dei vari tentativi di applicare la protezione da copia sullo standard CD, ma dato che si tratta di una mera modifica dello standard che nasce come non limitativo e che deve continuare a fornire risultati utilizzabili nella maggior parte dei lettori CD, l'efficienza del sistema produce risultati piuttosto vari.\nDato che i dischi con il sistema Copycontrol non sono conformi ai requisiti degli standard per il CD definiti nel Red Book, questi non sono (o non devono essere!) marcati con il logo \"compact disc digital audio\", che \u00e8 un marchio registrato della Philips. Un CD CopyControl che non funzioni correttamente in un'autoradio-CD \u00e8 stato ritenuto difettoso in un'azione legale in Francia del 2003 e ogni CD con simili protezioni uscito pi\u00f9 recentemente portava stampate delle note ben visibili che menzionavano la semplice \"compatibilit\u00e0\" con il CD e la possibilit\u00e0 di riscontrare problemi di riproduzione \"con determinate apparecchiature, come ad esempio i lettori CD delle autoradio\". Nonostante questo ci si riferisce a questo tipo di dischi come \"CD\" o \"CD protetti da copia\" nei negozi dove questi vengono venduti e nel linguaggio colloquiale.\nSoluzioni.\nUn disco CopyControl (Copy Control) apparir\u00e0 come disco in mixed-mode, che ha per contenuti una parte \"audio\" e una parte \"dati\". Sotto Windows, il semplice inserimento del disco nel lettore, salvo diverse impostazioni, comporta l'avvio, attraverso la cosiddetta funzione \"autorun\", di un'applicazione contenuta nel disco stesso, corrispondente solitamente ad un player audio che riproduce contenuti audio protetti da DRM, anch'essi contenuti nel disco stesso. \u00c8 noto per\u00f2 che il meccanismo dell'autorun pu\u00f2 essere temporaneamente disabilitato tenendo premuto il tasto shift durante l'inserimento del disco, oppure definitivamente attraverso le impostazioni del proprio sistema operativo.\nLa capacit\u00e0 di estrarre digitalmente le tracce CD-audio dipende molto dal drive di lettura utilizzato. Il primo ostacolo \u00e8 una TOC (Table of contents) \"fasulla\", il cui scopo \u00e8 quello di nascondere la presenza delle tracce audio ai lettori CD-ROM. D'altra parte i lettori CD-R/RW e simili, spesso possono accedere ad ogni sessione dei dischi dati e di conseguenza possono leggere correttamente il segmento audio (esistono documentazioni online di prove svolte bypassando la TOC \"fasulla\" oscurando temporaneamente 2\u20134\u00a0mm di corona circolare esterna della parte dati del disco con un pennarello adatto. Questo metodo, comunque potrebbe perdere di efficacia con l'avanzare della tecnologia Copy Control).\nIl secondo grosso ostacolo \u00e8 costituito dai dati di correzione d'errore incompatibili (e tecnicamente corrotti). Ancora una volta, l'effetto di questa caratteristica dipende molto dal lettore; alcuni drive saranno in grado di leggere i dati senza problemi, ma altri produrranno file audio con rumorosi schiocchi ogni pochi secondi. Un problema correlato con questo aspetto \u00e8 che questi dischi probabilmente non saranno resistenti agli strisci come i dischi standard.\nLa tecnologia CopyControl inoltre non impedisce la copiatura del disco attraverso la registrazione dell'audio in uscita dalla scheda sonora del computer (o da una qualsiasi altra uscita audio) che solitamente causa solamente una leggera perdita di qualit\u00e0 audio (naturalmente soggettiva, quanto invece \u00e8 oggettivo il degradarsi del sonoro), oppure senza perdita di qualit\u00e0 nel caso di utilizzo di un collegamento digitale od ottico. Molto pi\u00f9 consistente ed effettivo sar\u00e0 invece l'impatto nei confronti della velocit\u00e0 di registrazione. Questo pone uno dei pi\u00f9 grossi problemi all'industria musicale, a causa del fatto che molti \"pirati\" estraggono l'audio dei CD in questo modo.\nNormalmente un masterizzare CD riprodurr\u00e0 il disco ma con pause occasionali (circa ogni 10 secondi) e i masterizzatori DVD saranno in grado di leggere i dati senza alcun problema e potranno estrarre l'audio direttamente sul PC, ove normalmente lettori CD-ROM e DVD-ROM non sono in grado di riprodurre i dati tranne con il lettore fornito.\nAd ogni modo, altri sistemi differenti da Windows, possono facilmente riprodurre dischi \"Copycontrolled\"; in questi il disco appare come due entit\u00e0 separate: \"Audio CD\" e il rimanente contenuto in qualsiasi modo sia stato etichettato nel momento della creazione del disco. Dato che i player, inclusi nella porzione \"dati\" dei dischi copycontrolled, sono solitamente applicazioni proprietarie per Windows e che ugualmente i programmi di auto-avvio sono progettati per Windows, c'\u00e8 ben poco che possa essere fatto per impedire ad un utente di un sistema operativo differente da Windows di estrarre digitalmente (effettuare un \"ripping\") l'audio di un disco Copy Control (anche se, comunque, il procedimento potrebbe richiedere parecchio tempo).\nAd esempio, in Linux, i dischi Copy Control possono essere letti agevolmente utilizzando cdparanoia oppure il servizio \"audiocd:/\" di KDE, mentre in macOS questi dischi vengono letti altrettanto facilmente con iTunes e Quicktime (quando una traccia CDDA viene trascinata in una cartella diversa dal CD, Quicktime la converte automaticamente in formato AIFF, un formato audio digitale PCM senza perdita di informazione, ovvero lossless). Malgrado alcuni dischi CopyControl contengano software Mac OS, questo non accade frequentemente."}
{"id": "1767838", "revid": "174925", "url": "https://it.wikipedia.org/wiki?curid=1767838", "title": "Rivolta dei quattro otto", "text": ""}
{"id": "1767842", "revid": "1714743", "url": "https://it.wikipedia.org/wiki?curid=1767842", "title": "Carlo Ludovico Federico di Meclemburgo-Strelitz", "text": "Biografia.\nEra il secondogenito di Adolfo Federico II di Meclemburgo-Strelitz, e della sua terza moglie, Cristiana Emilia di Schwarzburg-Sonderhausen.\nSuo padre mor\u00ec quando lui aveva solo tre mesi. Il suo fratellastro successe al padre come Adolfo Federico III, duca di Mecklenburg-Strelitz. Dopo la morte del padre ha vissuto in Mirow con la madre. In seguito ha frequentato l'Universit\u00e0 di Greifswald in Pomerania.\nGrande appassionato di musica, nel 1726 part\u00ec per un tour europeo per saperne di pi\u00f9. Dopo aver visitato Ginevra, l'Italia e la Francia si rec\u00f2 a Vienna ed entr\u00f2 brevemente al servizio del Sacro Romano Impero come tenente colonnello prima di tornare a Mirow.\nSpos\u00f2, il 5 febbraio 1735, a Eisfeld, Elisabetta Albertina di Sassonia-Hildburghausen, figlia di Ernesto Federico I di Sassonia-Hildburghausen.\nDopo aver lasciato l'esercito, Carlo ha vissuto con la sua famiglia nel castello di Mirow, trascorrendo la maggior parte del suo tempo a gestire le sue propriet\u00e0 e partecipare all'educazione dei suoi figli.\nQuando il suo fratellastro maggiore, Adolfo Federico III, mor\u00ec nel dicembre 1752 senza un erede maschio, il figlio di Carlo Ludovico Federico, gli succedette con il nome di Adolfo Federico IV divenne duca di Meclemburgo-Strelitz.\nDiscendenza.\nCarlo Ludovico Federico ed Elisabetta Albertina ebbero dieci figli:"}
{"id": "1767846", "revid": "22356", "url": "https://it.wikipedia.org/wiki?curid=1767846", "title": "Amphicyon", "text": "Gli Anficioni (Amphicyon) sono mammiferi estinti, noti comunemente come \u201ccani\u2013orsi\u201d. Vissero nel corso dell'Oligocene e nel Miocene inferiore (tra 30 e 14 milioni di anni fa). I loro resti sono stati ritrovati in gran parte d'Europa, in Asia e in Nordamerica.\nI cani-orso.\nCome indica il nome comune, l'anficione presenta alcune caratteristiche che richiamano i cani e altre che lo avvicinano agli orsi. Il nome scientifico, invece, significa pi\u00f9 o meno \u201ccane ambiguo\u201d. Decisamente robusto, l'anficione raggiungeva i due metri di lunghezza; la specie pi\u00f9 grande, \"Amphicyon ingens\", assomigliava molto pi\u00f9 a un orso che a un cane. Possedeva una coda lunga e pesante, un collo potente, zampe robuste e una dentatura simile a quella del lupo. Probabilmente era un onnivoro e il suo stile di vita era forse simile a quello di un orso bruno, anche se con abitudini maggiormente predatorie.\nTra le varie specie di anficione, da ricordare l'europea \"Amphicyon major\", rinvenuta in Francia e anche in Italia, e varie specie nordamericane. Nel Nebraska e nel Colorado sono note \"A. galushai\", \"A. frendens\" e la gigantesca \"A. ingens\", tutte risalenti a un periodo compreso tra 18,8 e 14,2 milioni di anni fa."}
{"id": "1767857", "revid": "187240", "url": "https://it.wikipedia.org/wiki?curid=1767857", "title": "Cellule di Leydig", "text": ""}
{"id": "1767860", "revid": "124970827", "url": "https://it.wikipedia.org/wiki?curid=1767860", "title": "Nashville Predators", "text": "I Nashville Predators sono una squadra professionistica di hockey su ghiaccio con sede a Nashville, Tennessee. Fondata nel 1998, la squadra milita nella National Hockey League.\nStoria.\nI Nashville Predators debuttarono in NHL nella stagione 1998-1999, e giocarono la loro prima partita il 10 ottobre 1998, perdendo per 1-0 in casa con i Florida Panthers. Tre sere dopo, la squadra ottenne la sua prima vittoria, superando per 3-2 i Carolina Hurricanes; il primo gol fu realizzato da Andrew Brunette. Terminarono la stagione con l'ultimo posto nella division. Nella stagione 2000-2001 giocarono due gare in Giappone contro i Pittsburgh Penguins, e terminarono al decimo posto nella Western Conference, a 10 punti dai playoff.\nLa stagione 2003-2004 vide i Predators arrivare per la prima volta ai playoff, in cui furono eliminati al primo turno dai Detroit Red Wings per 4-2 nella serie. Nella stagione 2005-2006 i Predators iniziarono con un record di 8 vittorie nelle prime 8 gare, e terminarono la \"regular season\" al secondo posto nella Central Division, con 106 punti che garantirono il quarto posto nella Conference e, pertanto, i playoff. Tuttavia, la squadra fu eliminata al primo turno per 4-1 in serie dai San Jose Sharks. Anche nella stagione seguente la squadra arriv\u00f2 ai playoff, stavolta con 110 punti, ma fu nuovamente eliminata dagli Sharks, sempre per 4-1. Stessa sorte in quella successiva, in cui furono estromessi dai Red Wings, futuri vincitori della Stanley Cup. La serie consecutiva di qualificazioni ai playoff si interruppe nella stagione seguente, in cui si qualificaron decimi in Conference.\nRitornarono ai playoff l'annata seguente, in cui furono eliminati nuovamente al primo turno dai Chicago Blackhawks. La storia cambi\u00f2 nella stagione 2010-2011, in cui i Predators riuscirono a superare i quarti di finale dei playoff eliminando gli Anaheim Ducks per 4-2; tuttavia, nel turno successivo, furono estromessi dai Vancouver Canucks. Bissarono le semifinali anche la stagione successiva, eliminando i Detroit Red Wings al primo turno, per poi venire eliminati dai Phoenix Coyotes.\nRecord stagione per stagione.\n\"La seguente \u00e8 una lista parziale delle ultime cinque stagioni completate dai Predators. Per la cronologia completa stagione per stagione vedi l'elenco delle stagioni dei Nashville Predators.\"\n\"Note: PG = partite giocate, V = vittorie, S = sconfitte, OTL = sconfitte overtime, Pt = punti, GF = gol fatti, GS = gol subiti\"\nPremi NHL e trofei.\nPresidents' Trophy\nLester Patrick Trophy\nBill Masterton Memorial Trophy\nNHL Foundation Player Award\nMark Messier Leadership Award\nNHL First All-Star Team\nNHL Second All-Star Team\nNHL All-Rookie Team\nSelezionati per l'All-Star Game"}
{"id": "1767868", "revid": "287204", "url": "https://it.wikipedia.org/wiki?curid=1767868", "title": "Hector Rebaque", "text": ""}
{"id": "1767877", "revid": "729019", "url": "https://it.wikipedia.org/wiki?curid=1767877", "title": "Tri Nations 2003", "text": "Il torneo Tri Nations 2003 di rugby a 15 si svolse tra il 12 luglio e il 16 agosto 2003. Vincitrice del Tri Nations \u00e8 risultata la ."}
{"id": "1767881", "revid": "1632387", "url": "https://it.wikipedia.org/wiki?curid=1767881", "title": "Not Fragile", "text": "Not Fragile \u00e8 il terzo album in studio del gruppo musicale rock canadese Bachman-Turner Overdrive, meglio nota come BTO, pubblicato nell'agosto del 1974.\nIl disco.\nIl titolo del disco \u00e8 probabilmente una sorta di risposta a un album degli Yes il cui titolo era appunto \"Fragile\".In questo terzo lavoro si pu\u00f2 notare un netto miglioramento sotto il punto di vista compositivo e musicale con una tracklist originale e pi\u00f9 concreta. Importante fu l'arrivo nel gruppo di Blair Thornton che sostituendo Tim Bachman diede alla band una pi\u00f9 solida seconda chitarra che accompagnasse Randy Bachman. Inoltre nell'album sono presenti molti duetti di chitarra tra Bachman-Thornton che caratterizzano e danno una sorta di maturit\u00e0 alla sonorit\u00e0 del gruppo. Si tratta dell'album pi\u00f9 famoso e di successo del gruppo contiene anche due hit che stettero nelle classifiche e in radio per molte settimane ovvero \"You Ain't Seen Nothing Yet\" (#1, classifica Billboard The Hot 100) e \"Roll On Down The Highway\" (#14).\nFormazione.\nSessionman\nNote aggiuntive"}
{"id": "1767883", "revid": "767487", "url": "https://it.wikipedia.org/wiki?curid=1767883", "title": "Commandment", "text": "Commandment \u00e8 il settimo album del gruppo death metal dei Six Feet Under, pubblicato il 17 aprile 2007 sotto l'etichetta della Metal Blade Records. Dall'album sono stati pubblicati i videoclip di \"Ghosts of the Undead\" e \"Doomsday\"."}
{"id": "1767888", "revid": "88740", "url": "https://it.wikipedia.org/wiki?curid=1767888", "title": "Dunchad di Dalriada", "text": "Biografia.\nRegn\u00f2 insieme a Conall Crandomna fino a quando non fu sconfitto e ucciso da Talorcan, re dei Pitti nella battaglia di Strath Ethairt. Le fonti sono discordanti sul suo patronimico e quindi sui suoi antenati. Secondo gli \"Annali di Tigernach\" mor\u00ec nel 654: \"\"... l\u00e0 caddero D\u00fanchad, figlio di Conaing, e Congal, figlio di Ronan\". John Bannerman ha proposto che questo D\u00fanchad sia da identificare col D\u00fanchad o D\u00fangal che regn\u00f2 insieme a Conall Crandomna. D\u00fanchad mac Conaing viene menzionato dal \"Senchus fer n-Alban\": \"Questi sono i figli di Conaing, figlio di \u00c1ed\u00e1n, cio\u00e8 Rigall\u00e1n, Ferchar, Art\u00e1n, Art\u00far, \"Dondchad\", Domungart, Nechtan, N\u00e9m e Crum\u00edne\". Tuttavia i \"Sincronismi di Flann Mainistrech\" elencano D\u00fanchad mac Dub\u00e1in tra i re mentre il \"Duan Albanach\" associa un D\u00fangal con Conall. Dub\u00e1n potrebbe essere forma ipocoristica di Dub e va letta come \"piccolo nero\"\". An Secondo un'altra ricostruzione D\u00fanchad sarebbe appartenuto alla dinastia di \u00c1ed\u00e1n mac Gabr\u00e1in. Ebbe almeno un figlio, Conall C\u00e1el (morto nel 681), ed \u00e8 possibile che sia nonno o bis-nonno di Fiannamail ua D\u00fanchado e quindi antenato di D\u00fanchad Bec."}
{"id": "1767889", "revid": "1745361", "url": "https://it.wikipedia.org/wiki?curid=1767889", "title": "Tylersburg", "text": "Tylersburg \u00e8 un chipset Intel che \u00e8 stato presentato il 17 novembre 2008 per supportare la prima generazione dei processori basati sull'architettura Nehalem, e precisamente le CPU desktop Bloomfield e server Gainestown che sarebbero arriverati per\u00f2 nel primo trimestre 2009.\n\u00c8 in sostanza il successore del chipset Eaglelake, presentato a giugno 2008, che \u00e8 di fatto l'ultimo a supportare i processori basati sull'architettura Intel Core Microarchitecture.\nVersioni attese sul mercato.\nPer il momento Intel ha annunciato solo una versione di Tylersburg e non \u00e8 dato quindi sapere se si tratter\u00e0 di un'intera famiglia di chipset come lo sono stati i precedenti Eaglelake e il rispettivo predecessore Bearlake, oppure di un prodotto singolo. Dato per\u00f2 che il modello annunciato riprende la nomenclatura utilizzata anche per i predecessori, \u00e8 plausibile che Intel possa continuare seguendo la stessa linea, utilizzando quindi una lettera per sintetizzare le caratteristiche base del modello, seguita da 2 cifre che ne indicano la \"potenza\" e di conseguenza la fascia di mercato.\nQuesta la versione di chipset Tylersburg, o serie 5, gi\u00e0 presentata sul mercato:\nCaratteristiche tecniche.\nA causa delle nuove caratteristiche introdotte dai processori della nuova architettura Nehalem, anche il chipset \u00e8 stato completamente rinnovato; Tylersburg rappresenta quindi un segno di svolta nella progettazione di chipset da parte di Intel in quanto il controller della memoria RAM non viene pi\u00f9 implementato nel northbridge del chipset come avvenuto per tutte le generazioni precedenti, dato che esso \u00e8 diventato uno dei \"cardini\" della nuova architettura Nehalem e viene integrato quindi direttamente nelle CPU. Inoltre, l'assenza di tale controller non \u00e8 l'unica rivoluzione presente nel chipset Tylersburg, dato che esso fornisce anche supporto al nuovo tipo di bus seriale conosciuto come Intel QuickPath Interconnect (QPI) (in precedenza conosciuto anche come Common System Interface) che va a sostituire il tradizionale BUS (diventato di tipo quad pumped a partire dal Pentium 4) come interfaccia di collegamento tra il processore, il chipset e gli altri componenti presenti sulla scheda madre, e in grado di arrivare ad una velocit\u00e0 di 12,8 GB/s in entrambe le direzioni. Infine, anche il socket \u00e8 cambiato diventando, almeno in alcune versioni, l'LGA 1366 (conosciuto anche come Socket B). A causa di questo stravolgimento nelle funzionalit\u00e0 del chipset, esso \u00e8 compatibile solo con i nuovi processori e non con quelli precedenti, appartenenti all'architettura \"Core\", come i Core 2 Duo, Core 2 Extreme e Core 2 Quad.\nIl controller integrato nel processore desktop top di gamma, Bloomfield, fornisce supporto a configurazioni di memoria DDR3-1333 di tipo triple channel, mentre al northbridge del chipset compete \"solo\" la gestione del sottosistema video e in generale delle varie periferiche PCI Express collegate al sistema. Esso \u00e8 in grado di supportare 2 slot PCI Express 2.0 con segnali 16x elettrici oppure 4 slot PCI Express 2.0 con connessioni 8x elettriche, consentendo quindi configurazioni fino a 4 schede video in parallelo; sono in realt\u00e0 possibili anche combinazioni diverse delle 36 linee PCI Express disponibili.\nUn chipset ancora a doppio chip.\nSebbene alcuni controller siano stati integrati direttamente nella CPU, il chipset continua comunque ad utilizzare un approccio a 2 chip, northbridge e southbridge; quest'ultimo \u00e8 l'ICH10 gi\u00e0 utilizzato da Intel per la famiglia di chipset che ha preceduto Tylersburg, e che ha preso il nome di Eaglelake, da giugno 2008. Esso offre supporto fino a 12 porte USB 2.0, il che d\u00e0 modo ai produttori di schede madri di implementarne fino a 8 direttamente sul retro del sistema; confermata l'assenza del supporto PATA e anche di quello PS/2, sancendo in un certo senso la fine dei dispositivi \"legacy\" (per quanto, cos\u00ec come \u00e8 successo per il PATA dell'ICH9, non \u00e8 da escludere che il supporto a tali tecnologie venga fornito comunque dai produttori di schede madri grazie all'utilizzo di chip esterni). Come sempre presente, nella variante ICH10-R, il supporto RAID alle modalit\u00e0 \"0\", \"1\", \"5\", \"10\", e al Intel Matrix. Invece, dal punto di vista dell'interfaccia SATA, il nuovo chipset supporta lo standard SATA 2.5, con un supporto fino a 6 porte di tipo SATA-300, integrando anche soluzioni esterne eSATA.\nLo standard audio integrato \u00e8 rimasto l'ormai collaudato \"High Definition Audio\", chiamato da Intel con il nome in codice Azalia che \u00e8 in grado di gestire i formati stereo LPCM, oppure AC3 a 5.1 canali a 96\u00a0kHz, mentre per quanto riguarda la scheda di rete, ancora una volta sar\u00e0 integrato un controller Ethernet Gigabit.\nLa comunicazione tra Northbridge e Southbridge \u00e8 ancora la cosiddetta Direct Media Interface da 2 GB/s.\nNel terzo trimestre 2009 arriver\u00e0 il chipset Ibex Peak che verr\u00e0 abbinato alle future CPU Nehalem di fascia media, Lynnfield e Havendale. A differenza di Tylersburg, Ibex Peak verr\u00e0 realizzato in un unico chip.\nFinalmente supporto SLI anche su chipset Intel.\nInizialmente non era stato comunicato nulla riguardo a quale tecnologia \"multi GPU\" sarebbe stata implementata in Tylersburg e di conseguenza si era pensato che ancora una volta il supporto sarebbe stato limitato alla soluzione CrossFire di ATI Technologies/AMD e non allo SLI di nVidia. In particolare il supporto per le schede ATI \u00e8 quello del tipo CrossFireX, ovvero l'ultima evoluzione di questa tecnologia che consente l'utilizzo simultaneo di ben 4 schede distinte.\nSuccessivamente per\u00f2, a luglio 2008, si \u00e8 saputo che nVidia ha concesso in licenza a Intel l'uso della propria tecnologia SLI, al fine di integrarla nei chipset destinati ai processori basati su architettura Nehalem. Tale concessione sarebbe di fatto uno \"scambio di favori\" tra i due produttori, in quanto nVidia avrebbe a sua volta ottenuto da Intel la licenza di utilizzo del nuovo BUS seriale QPI utilizzato da tali processori, in modo da poter realizzare anch'essa chipset completi per queste nuove soluzioni.\nAl momento dell'annuncio ufficiale era stato dichiarato che il supporto a SLI sarebbe stato offerto grazie all'adozione del chip nVidia nForce 200 SLI (conosciuto anche attraverso il nome in codice BR-04); l'aggiunta di tale chip da parte dei produttori di schede madri avrebbe probabilmente costretto ad una parziale riprogettazione delle schede e questo fatto, unito al costo d'acquisto di tale chip aggiuntivo (stimato in circa 30 $) avrebbe quasi certamente potuto porre un freno alla diffusione di tali piattaforme \"ibride\" Intel/nVidia. Proprio per questo motivo, fu annunciato subito che non tutte le schede madri X58 avrebbero supportato la tecnologia nVidia, ma solo quelle dotate dello specifico chip nVidia.\nIn seguito a queste considerazioni di mercato, che avrebbero di fatto limitato il supporto della tecnologia SLI ai soli sistemi di fascia alta, nVidia ha dichiarato di aver rivisto i propri piani per la concessione in licenza della propria tecnologia; il chip aggiuntivo non \u00e8 pi\u00f9 strettamente necessario, ma solo nVidia stessa pu\u00f2 certificare i nuovi prodotti mediante test proprietari che ovviamente avranno comunque ripercussioni sul costo finale delle nuove schede. La certificazione consente ai produttori di applicare il marchio \"SLI Certified\" sui propri prodotti e fornisce loro una chiave di \"sblocco\" da integrare nel BIOS della scheda che permette l'interazione tra i driver ForceWare e il chipset X58. NVidia ha tenuto comunque a ribadire che i prodotti di punta continueranno ad utilizzare il chip aggiuntivo nForce 200 SLI in modo da poter fornire 16 linee PCI Express a ben 4 slot per le schede video.\nVa detto che non \u00e8 in realt\u00e0 la prima volta che Intel e nVidia si accordano per fornire il supporto SLI anche con motherboard basate su chipset Intel; nel corso del 2007 la presentazione della piattaforma a doppio socket Skulltrail per il mercato desktop di fascia pi\u00f9 alta, forniva gi\u00e0 tale opzione, realizzata mediante lo stesso approccio, ovvero tramite un chip NVidia aggiuntivo, sebbene in quel caso si trattasse del nForce 100, probabilmente il predecessore del nForce 200 SLI.\nMolteplici combinazioni di slot PCI Express 2.0.\nIntel ha progettato il nuovo chipset in maniera molto flessibile: i produttori di schede madri potranno \"scegliere\" tra ben 5 differenti configurazioni degli slot PCI Express 2.0 dedicati ad ospitare le schede grafiche, tenendo anche conto dell'adozione o meno del chip aggiuntivo di nVidia. Di seguito vengono riportate le varie configurazioni, comprensive del numero di slot presenti sulla scheda e la loro velocit\u00e0:\nLa configurazione a 2 slot \u00e8 quella pi\u00f9 semplice e mette a disposizione 2 slot meccanici x16 con collegamenti x16 elettrici; nella prima configurazione a 3 slot, uno solo di questi avr\u00e0 collegamenti x16 elettrici, mentre gli altri 2 saranno x8; a 4 slot ognuno avr\u00e0 collegamenti x8; se viene aggiunto il chip aggiuntivo nVidia che \u00e8 in grado di raddoppiare i collegamenti elettrici ad esso collegati, si possono avere altre 2 configurazioni, a 3 e 4 slot che per\u00f2 a differenza dei casi precedenti, forniscono a ciascun slot meccanico collegamenti elettrici x16.\nMotherboard completamente ridisegnate.\n\u00c8 relativamente semplice intuire come le nuove caratteristiche introdotte dall'architettura Nehalem non sono andate a influenzare solo il progetto dei microprocessori, ma anzi, anche quello delle schede madri (seppure indirettamente). Le varie novit\u00e0 architetturali cui si \u00e8 accennato sopra, hanno costretto i vari produttori a riprogettare da zero le proprie soluzioni per poter ospitare i nuovi processori.\nTylersburg e Eaglelake a confronto.\nOsservando le caratteristiche di Tylersburg a confronto con quelle del predecessore Eaglelake ci si rende conto che il primo non \u00e8 un vero e proprio successore del secondo. L'arrivo sul mercato dopo soli 6 mesi, l'integrazione dello stesso ICH (ovvero dello stesso southbridge) e di conseguenza le identiche caratteristiche in termini di connettivit\u00e0 I/O, unite al fatto che i due chipset sono ciascuno compatibili solo con processori diversi e non sono quindi in concorrenza, rendono Tylersburg pi\u00f9 un \"fratello\" di Eaglelake che un vero e proprio successore.\nLe differenze pi\u00f9 eclatanti infatti si limitano all'assenza in Tylersburg del controller di memoria RAM e al supporto per lo standard QuickPath.\nCaratteristiche delle varie versioni di Tylersburg.\nCome accennato prima, per il momento Intel ha annunciato una sola variante di Tylersburg, destinata alla fascia alta del mercato desktop. Certamente ne esister\u00e0 anche una per il settore server biprocessore, che verr\u00e0 abbinata al processore Gainestown grazie a 2 collegamenti QuickPath tra chipset e CPU, ma non ne \u00e8 stato ancora annunciato il nome commerciale.\nX58.\nL'X58 \u00e8 il successore del precedente modello X45 di Eaglelake come base per i processori della fascia alta del mercato desktop; fornisce supporto a tutte le caratteristiche principali del chipset tranne per il supporto QuickPath che viene limitato ad un solo collegamento tra chipset e processore, supportando quindi solo configurazioni monoprocessore.\nNuove piattaforme.\nIntel non ha ancora dichiarato se con i nuovi chipset siano state introdotte anche nuove piattaforme per i vari settori di mercato.\nIl successore.\nAl momento Intel non ha ancora annunciato alcun successore di Tylersburg."}
{"id": "1767891", "revid": "1826532", "url": "https://it.wikipedia.org/wiki?curid=1767891", "title": "Sax Rohmer", "text": "\u00c8 famoso per la sua serie di racconti incentrati sul criminale asiatico Fu Manchu.\nBiografia.\nNato a Birmingham, Rohmer crebbe con l'educazione tipica della classe media ed inizi\u00f2 a lavorare presto, prima di incominciare a scrivere.\nIl suo primo lavoro fu pubblicato nel 1903 sul periodico \"Pearson's Weekly\": si tratta del racconto breve \"The Mysterious Mummy\". \nDa allora egli si mantenne scrivendo parti di commedie per gli attori del music-hall e fornendo racconti per i periodici.\nNel 1909 spos\u00f2 Rose Knox, mentre nel 1910 fu stampata senza autore \"Pause!\", la prima novella.\nL'opera che rese famoso Rohmer fu \"The Mystery of Dr. Fu Manchu\" apparsa in serie a partire dal 1912-13.\nIl successo dell'epopea di Fu Manchu mantenne Rohmer tra gli scrittori in voga durante tutti gli anni venti e trenta.\nPrima della seconda guerra mondiale lo scrittore si trasfer\u00ec negli Stati Uniti, a New York.\nRohmer mor\u00ec nel 1959 a causa dell'epidemia di influenza asiatica."}
{"id": "1767896", "revid": "767487", "url": "https://it.wikipedia.org/wiki?curid=1767896", "title": "Joub Jannine", "text": "Joub Jannine () \u00e8 una citt\u00e0 del Libano, di circa 14.615 abitanti, capoluogo del Distretto di Bekaa Ovest. Si trova nella valle della Beqa' a circa 68 km da Beirut.\nLa citt\u00e0 si trova nella parte meridionale della Valle della Beqa', sulla riva sinistra del Leonte. A meno di 10 km a sud-ovest di Joub Jannine si trova la municipalit\u00e0 di Qara'un con l'omonimo lago creato da uno sbarramento sul Leonte."}
{"id": "1767898", "revid": "3732", "url": "https://it.wikipedia.org/wiki?curid=1767898", "title": "Atletica leggera ai Giochi della XXV Olimpiade - 100 metri piani maschili", "text": "I 100 metri piani hanno fatto parte del programma maschile di atletica leggera ai Giochi della XXV Olimpiade. La competizione si \u00e8 svolta nei giorni 31 luglio-1\u00ba agosto 1992 allo Stadio del Montjuic di Barcellona.\nLa gara.\nNei Quarti di finale Linford Christie batte Leroy Burrell (10\"07 a 10\"08). In semifinale Burrell regola i conti prevalendo sull'inglese (9\"97 conto 10\"00) e sul vincitore dei Trials, Mitchell (10\"10). In questa prima serie arriva ultimo Ben Johnson, che \u00e8 tornato alle gare dopo la squalifica subita a Seul.\nLa seconda semifinale \u00e8 appannaggio di Frank Fredericks (10\"17).\nIn finale, Leroy Burrell compie una falsa partenza. Al secondo sparo ha un tempo di reazione lentissimo e non \u00e8 mai in gara. Scatta invece benissimo il canadese Bruny Surin, che per\u00f2 dopo 60 metri \u00e8 risucchiato da Christie e Fredericks, seguiti da Mitchell. Sul traguardo Christie prevale di un metro sul namibiano.\nRisultati.\nTurni eliminatori.\nSemifinali.\nAccedono alla Finale i primi 4 classificati di ciascuna semifinale. Non ci sono ripescaggi."}
{"id": "1767900", "revid": "344646", "url": "https://it.wikipedia.org/wiki?curid=1767900", "title": "Vittore di Vita", "text": "Note biografiche.\nIncerta e discussa \u00e8 la tradizione secondo cui l'autore dell\"'Historia persecutionis\" sia da identificare con l'omonimo vescovo Vittore di Vita menzionato nel 484 nella \"Notitia Provinciarum et Civitatum Africae\", attribuita allo stesso autore della \"Historia\".\nVittore, autore dell\"'Historia\", era un prete del clero di Cartagine, citt\u00e0 dove risulta soggiornare almeno dal 480/481 al 484. Era in strette relazioni con il vescovo Eugenio di Cartagine, che sembra gli abbia commissionato, tra il febbraio e il dicembre del 484, la stesura di una storia dei cristiani in Africa perseguitati dai Vandali; dopo quest'impresa divenne vescovo, o di Vita o di qualche altra sede sconosciuta.\nLa \"Historia persecutionis\".\nInizialmente divisa in cinque libri, l'opera \u00e8 oggi pubblicata in tre, dei quali il primo, che si occupa del regno di Genserico (427-77), \u00e8 un riassunto di altre opere, mentre i restanti due, che coprono il regno di Unerico, sono il risultato della testimonianza diretta di Vittore.\nSebbene talvolta esageri nelle sue descrizioni, sono pochi gli eventi raccontati e non accaduti.\nVittore getta luce sulle condizioni religiose e sociali di Cartagine e sulla liturgia africana di quel periodo. La sua storia contiene molti documenti non altrimenti accessibili, come il credo dei vescovi ortodossi di Eugenio di Cartagine presentato ad Unnerico al sinodo ariano-cattolico nel 484.\nDue documenti \u2013 \"Passio beatissimorum martyrum qui apud Carthaginem passi sunt sub impio rege Hunerico\" e \"Notitia Provinciarum et Civitatum Africae\" \u2013 che erano originariamente inclusi nell'opera non sono probabilmente di Vittore; il primo potrebbe essere l'opera di un suo contemporaneo, mentre il secondo elenca i vescovi cattolici convocati alla conferenza del 484 secondo la disposizione geografica delle loro sedi episcopali."}
{"id": "1767901", "revid": "3732", "url": "https://it.wikipedia.org/wiki?curid=1767901", "title": "Atletica leggera ai Giochi della XXV Olimpiade - 100 metri piani femminili", "text": "I 100 metri piani hanno fatto parte del programma femminile di atletica leggera ai Giochi della XXV Olimpiade. La competizione si \u00e8 svolta nei giorni 31 luglio-1\u00ba agosto 1992 allo Stadio del Montjuic di Barcellona.\nLa gara.\nLa prima a scendere sotto gli 11 secondi \u00e8 Irina Privalova nei Quarti con 10\"98. Viene eguagliata in semifinale da Juliet Cuthbert (Evelyn Ashford \u00e8 quinta e non accede alla finale); l'altra serie viene vinta dalla favorita, Gwen Torrence, in 11\"02 davanti a Merlene Ottey.\nIn finale, la pi\u00f9 veloce ad uscire dai blocchi \u00e8 Gail Devers (0\"141), seguita dalle giamaicane Cuthbert (0\"163) e Ottey (0\"164). Avanzano verso il traguardo correndo tutte sulla stessa linea. All'arrivo le prime cinque sono separate da soli 6 centesimi. Gail Devers, pi\u00f9 accreditata come ostacolista, \u00e8 oro con un centesimo di vantaggio sulla giamaicana Cuthbert. Le favorite per le medaglie finiscono tra la terza e la quinta posizione (rispettivamente, Privalova, Torrence e Ottey).\n\u00c8 stata la gara pi\u00f9 veloce della storia, con ben 5 atlete sotto i 10\"90. Tra di esse, Devers, Cuthbert e Torrence stabiliscono il proprio primato personale."}
{"id": "1767909", "revid": "1926649", "url": "https://it.wikipedia.org/wiki?curid=1767909", "title": "Vincenzo Esposito (calciatore 1963)", "text": "Carriera.\nGiocatore.\nCresce nelle giovanili del , dove esordisce in Serie A il 14 marzo 1982 contro la Fiorentina, collezionando un'ulteriore presenza prima della fine del campionato. Nel 1982 passa al , citt\u00e0 cui rimarr\u00e0 legato per tutto il resto della carriera, dove rimane per ben quattro stagioni vivendo la vittoria del campionato di Serie C2 all'arrivo in Toscana, la retrocessione dell'anno seguente e una nuova promozione nella terza stagione.\nNel 1986 viene acquistato dalla Lazio restando nella storia del club biancoceleste come uno degli \"eroi del -9\": \u00e8 la stagione infatti della penalizzazione dovuta alle vicende del Calcio scommesse dove la societ\u00e0 romana si vede penalizzata di nove punti in campionato riuscendo a conseguire la salvezza solamente agli spareggi con e Campobasso. Per Esposito sono 24 le presenze in questa stagione e 23 nella successiva che si corona con la promozione in Serie A.\nNel 1988 approda all'Atalanta, stagione che segna il ritorno in massima serie dove rimarr\u00e0 anche le stagioni successive con il fino alla retrocessione del 1991. La discesa nel campionato cadetto vede Esposito scendere in campo una sola volta con la maglia bianconera.\nAl termine della stagione, Esposito vive la sua seconda esperienza con il , dove chiude la sua carriera da calciatore (in tutto quattro stagioni, la prima terminata con la promozione in Serie C1) e inizia quella da allenatore.\nIn carriera ha totalizzato complessivamente 81 presenze e 3 reti in Serie A e 48 presenze in Serie B.\nAllenatore.\nI primi passi di Esposito su una panchina lo vedono vice di Giorgio Veneri sulla panchina toscana, esperienza che si gratificher\u00e0 con il passaggio ad allenatore a seguito dell'allontanamento di Veneri nel febbraio 1997, fino al termine della stagione.\nDopo essere rimasto nella societ\u00e0 con altri incarichi, nel 1998 gli viene affidata la panchina della prima squadra dove ottiene i seguenti risultati in sei stagioni: nelle prime tre perde la promozione ai play-off (nei primi due casi in finale con AlbinoLeffe e Alessandria, e il terzo anno in semifinale con il Chieti) e vincendo la Coppa Italia di Serie C nel 2001; nella quarta stagione vittoria del campionato di Serie C2; nella sesta stagione penultimo posto in Serie C1 e retrocessione ai play-out contro la Pro Patria, anche se il Prato sar\u00e0 successivamente ripescato.\nNel 2004 lascia Prato per accasarsi al , dove conduce un campionato di alta classifica, ma viene esonerato l'8 aprile 2005 mentre la squadra si trovava in zona play-off.\nNel 2005 inizia la stagione guidando l'AlbinoLeffe, salvo poi essere rimosso dall'incarico dopo tre pareggi consecutivi il 30 gennaio 2006, quando la squadra si trovava in una zona di classifica a rischio retrocessione.\nNel 2006 entra nello staff tecnico dell'Inter, con l'incarico di tecnico della Primavera dove a tutt'oggi ha conquistato uno Scudetto Primavera nella stagione 2006-2007 e un Torneo di Viareggio nella stagione 2007-2008, e perso due Supercoppe Primavera entrambe contro la Juventus e una finale scudetto contro la .\nDal 29 giugno 2009 \u00e8 il nuovo allenatore del , militante in Lega Pro Prima Divisione, terza serie del campionato italiano. L'avventura col club romagnolo dura fino al 13 ottobre 2010 quando la societ\u00e0 lo sostituisce con Leonardo Rossi.\nDal 2011 \u00e8 allenatore del . Nella stagione 2011-12 ottiene il 14\u00ba posto nel girone B di Lega Pro Prima Divisione. Vince i playout contro il e ottiene la salvezza.\nL'anno seguente si ripete: conclude il campionato al 12\u00ba posto nel girone B della Lega Pro Prima Divisione e vince i playout contro il .\nNel 2013-2014 si piazza 10\u00ba in campionato.\nStatistiche.\nStatistiche da allenatore.\n\"Statistiche aggiornate al 14 febbraio 2021.\" In grassetto le competizioni vinte."}
{"id": "1767916", "revid": "3732", "url": "https://it.wikipedia.org/wiki?curid=1767916", "title": "Atletica leggera ai Giochi della XXV Olimpiade - 200 metri piani maschili", "text": "I 200 metri piani hanno fatto parte del programma maschile di atletica leggera ai Giochi della XXV Olimpiade. La competizione si \u00e8 svolta nei giorni 3-6 agosto 1992 allo Stadio del Montjuic di Barcellona.\nLa gara.\nMichael Marsh e Frankie Fredericks sono i protagonisti dei Quarti: l'americano corre in 20\"08; il namibiano fa ancora meglio: 20\"02.\nNella prima semifinale Marsh fa una corsa eccezionale. Arriva sul traguardo sicuro della qualificazione e si lascia andare. Non si \u00e8 accorto che stava battendo il record del mondo: il cronometro lo beffa con 19\"73, appena un centesimo in pi\u00f9 del primato di Mennea! Christie, fresco olimpionico dei 100 metri, arriva quinto e viene eliminato.\nLa seconda serie viene vinta da Fredericks con un pi\u00f9 normale 20\"14. Anche qui c'\u00e8 un'eliminazione a sorpresa: il vincitore dei Trials, Michael Johnson, arriva solo sesto a causa di un'intossicazione alimentare.\nFinale: Michael Marsh \u00e8 l'uomo da battere, ma tutti hanno paura di lui. Nessuno lo attacca; gi\u00e0 all'uscita della curva ha un metro di vantaggio e lo mantiene fino alla fine.\nRisultati.\nTurni eliminatori.\nSemifinali.\nAccedono alla Finale i primi 4 classificati di ciascuna semifinale. Non ci sono ripescaggi."}
{"id": "1767921", "revid": "3732", "url": "https://it.wikipedia.org/wiki?curid=1767921", "title": "Atletica leggera ai Giochi della XXV Olimpiade - 200 metri piani femminili", "text": "I 200 metri piani hanno fatto parte del programma femminile di atletica leggera ai Giochi della XXV Olimpiade. La competizione si \u00e8 svolta nei giorni 3-5 agosto 1992 allo Stadio del Montjuic di Barcellona.\nLa gara.\nLa prima a scendere sotto i 22 secondi \u00e8 Merlene Ottey nei Quarti con 21\"94. La giamaicana vince la prima semifinale con 22\"12. In questa serie gareggia anche una Allieva: la sedicenne Pauline Davis. Far\u00e0 parlare di s\u00e9 ai Giochi di Sydney 2000.\nNella seconda semifinale Gwen Torrence e Juliet Cuthbert si danno battaglia; vince la prima di un'incollatura (21\"72 a 21\"75).\nIn finale partono tutte bene. All'uscita dalla curva \u00e8 in testa la Ottey; ma la Torrence si produce in un allungo irresistibile e va a vincere. La Ottey cede e viene superata anche dalla connazionale Cuthbert."}
{"id": "1767922", "revid": "101175", "url": "https://it.wikipedia.org/wiki?curid=1767922", "title": "Fabrizio Pirovano", "text": "Vincitore del mondiale Supersport nel 1998, viene ricordato come uno dei piloti pi\u00f9 rappresentativi del mondiale Superbike, e inserito nella hall of fame del campionato.\nCarriera.\nEsordisce come crossista, vincendo il titolo italiano cadetti nella classe 50 nel 1977 su TGM e il titolo di vicecampione italiano nella 125 juniores nel 1980. Nel 1986 passa alla velocit\u00e0, per problemi fisici causati dalle frequenti cadute sulle piste da cross. Inizia pertanto una nuova fase della sua carriera, partecipando nel 1987 al campionato Europeo Velocit\u00e0 in 250, chiudendolo tredicesimo nella generale con 15 punti alla guida di una Yamaha. Sempre nel 1987 avviene l'esordio internazionale nella classe 250 del motomondiale al GP delle Nazioni, che non porta a termine a causa di un ritiro.\nNello stesso anno ottiene il settimo posto nella gara tedesca del campionato mondiale Formula TT, posizionandosi ventottesimo con 4 punti nella classifica piloti. In seguito partecipa alla 24 ore del Bol d'Or su una Bimota YB4 ed \u00e8 uno dei primi italiani a credere nel nascente campionato mondiale Superbike, correndo dal 1988 al 1993 con una Yamaha OW01.\nSi piazza due volte secondo nel mondiale, nel 1988 e 1990, e vince cinque titoli italiani nel 1987, 1990, 1992, 1993 e 1994 (il primo su Bimota, l'ultimo con la Ducati e tutti gli altri su Yamaha).\nNel 1994 passa alla Ducati 916 del team Tardozzi, chiudendo la stagione in nona posizione in classifica finale. L'anno successivo corre ancora con una Ducati ma passa al team Taurus e si piazza settimo nella graduatoria piloti. Nel 1996 passa alla Supersport vincendo il campionato europeo di categoria con una Ducati 748 del team Alstare. L'anno successivo esordisce nel neonato campionato mondiale, ma finisce ottavo.\nNel 1998 continua con il team Alstare Corona che per\u00f2 lascia la Ducati 748 per passare alla Suzuki GSX 600R, Pirovano con la nuova moto vince cinque gare sulle dieci in calendario e si aggiudica il titolo mondiale Supersport. Nel 1999 si classifica settimo e nono nel 2000 ancora su Suzuki GSX 600R del team Alstare, mentre nel 2001 passa al team DMR Suzuki Italia e si piazza decimo a fine stagione, che sar\u00e0 anche la sua ultima annata agonistica, dopo la quale rimarr\u00e0 legato al team Alstare Suzuki come consulente tecnico.\nMuore il 12 giugno del 2016 all'et\u00e0 di 56 anni, a causa di un tumore al fegato."}
{"id": "1767925", "revid": "260612", "url": "https://it.wikipedia.org/wiki?curid=1767925", "title": "Santa Clelia Barbieri", "text": ""}
{"id": "1767927", "revid": "767487", "url": "https://it.wikipedia.org/wiki?curid=1767927", "title": "Mary Webb", "text": "Suo padre era un insegnante, che le trasmise l'amore per la letteratura e per i paesaggi rurali. Sua madre era invece una discendente di Sir Walter Scott.\nScrisse molti romanzi d'amore nei primi anni del XX secolo, principalmente ambientate nella campagna dello Shropshire. I personaggi erano tutte persone esistenti, che conosceva personalmente.\nAll'et\u00e0 di 20 anni, svilupp\u00f2 i primi sintomi del morbo di Basedow-Graves (un disordine tiroideo) che l'accompagn\u00f2 per il resto della sua vita e che probabilmente contribu\u00ec alla sua prematura scomparsa. La sua malattia la rese particolarmente simpatetica ai sofferenti, trovando la sua controparte immaginaria in Prue Sarn, protagonista del suo romanzo \"Precious Bane\", affetta da schisi labiale, volgarmente detta labbro leporino."}
{"id": "1767929", "revid": "260612", "url": "https://it.wikipedia.org/wiki?curid=1767929", "title": "Santa Francesca Saverio Cabrini", "text": ""}
{"id": "1767937", "revid": "160832", "url": "https://it.wikipedia.org/wiki?curid=1767937", "title": "Porti d'Italia", "text": "I porti italiani costituiscono il sistema di infrastrutture a servizio del trasporto marittimo di persone e merci in Italia. Di seguito sono elencati, in ordine alfabetico, i porti italiani, con indicazione dei posti.\nIl pi\u00f9 grande ed importante porto del Paese \u00e8 il Porto di Genova, sia per estensione, che per profilo occupazionale diretto e dell'indotto, sia per linee di navigazione, sia per movimentazione container con destinazione finale. \nIl Porto di Trieste risulta invece il primo porto italiano per flusso di merci complessive e petrolifere (seguito da quello di Genova).\nIl Porto di Messina, ottavo per movimenti merci, \u00e8 invece il primo porto nazionale per flusso di passeggeri (Genova in questo comparto \u00e8 sesta, mentre Trieste \u00e8 diciannovesima).\nNel settore crocieristico il primo porto italiano \u00e8 il Porto di Civitavecchia (in questo settore Genova \u00e8 quarto, e Trieste settimo ma con un numeri decisamente pi\u00f9 contenuti). Il porto di Ancona \u00e8 il primo porto italiano per traffico internazionale di veicoli e passeggeri.\nLegislazione.\nIl codice della navigazione antecedente il 1984 assegnava alle compagnie portuali il monopolio delle attivit\u00e0 di carico e scarico, che furono liberalizzate dalla legge n. 84/1994. Quattro anni prima, la Corte di Giustizia Europea aveva rilevato l'antonimia fra la normativa nazionale e il diritto antitrust comunitario, decisione a seguito della quale il Tribunale di Genova autorizzato la disapplicazione della norma italiana in virt\u00f9 del principio di preferenza."}
{"id": "1767940", "revid": "3732", "url": "https://it.wikipedia.org/wiki?curid=1767940", "title": "Atletica leggera ai Giochi della XXV Olimpiade - 400 metri piani maschili", "text": "I 400 metri piani hanno fatto parte del programma maschile di atletica leggera ai Giochi della XXV Olimpiade. La competizione si \u00e8 svolta nei giorni 1-5 agosto 1992 allo Stadio del Montjuic di Barcellona.\nLa gara.\nNei Quarti il pi\u00f9 veloce \u00e8 Steve Lewis, il campione in carica, che ferma i cronometri su 44\"54.\nNella prima semifinale vince con autorit\u00e0. Nella seconda serie si scatena il connazionale Quincy Watts, che con 43\"71 batte il record olimpico che durava dal lontano 1968. I tre atleti che corrono nella sua scia battono i rispettivi record nazionali: il keniota Samson Kitur con 44\"18; il trinidegno Ian Morris con 44\"21 ed il britannico David Grindley con 44\"47 (che elimina il campione europeo Roger Black, quinto). Si infortuna il vincitore dei Trials, Danny Everett, che abbandona cos\u00ec i sogni di gloria.\nIn finale, la lotta per il primo posto \u00e8 ristretta a Lewis (corsia 7) e Watts (corsia 4). Lewis parte fortissimo, ma Watts rinviene alla seconda curva e vince di ben sette metri con un fantastico 43\"50, nuovo record olimpico. Approfittando dell'assenza del terzo americano, Kitur e Morris ingaggiano un duello per il terzo posto. Vince Kitur."}
{"id": "1767944", "revid": "88740", "url": "https://it.wikipedia.org/wiki?curid=1767944", "title": "Episodi di Hercules (seconda stagione)", "text": "La seconda stagione di \"Hercules\" venne trasmessa nel 1996-1997 su Italia 1 in prima serata.\nHercules e il principe dei ladri.\nTrama.\nIolao pensava di aiutare un amico nel momento del bisogno quando ha difeso Autolycus da cinque attaccanti, ma Autolycus lascia Iolao nei guai e con una scatola di gioielli rubati dal Tesoro di re Menelao. Quando Hercules viene a sapere che l'amico \u00e8 stato arrestato e condannato a morte, lavora con Dirce, figlia del re e avvocato di Iolao, alla sua scarcerazione. Alla fine Hercules raggiunge e affronta Autolycus, \"il re dei ladri,\" in un castello abbandonato dove si scontra anche contro molti altri pericoli.\nHercules e il re Mida.\nTrama.\nVoluptua persuade il leggendario re Mida a costruire un palazzo dorato. Hercules e Salmoneo visitano il palazzo, e vi scoprono corruzione e avarizia. Quando Mida si ravvede, Segallus, il seguace di Voluptua, lo assale e lo incarcera. Per liberare il re e sua figlia, Flaxen, Hercules combatte una serie di avversari nell'arena di boxing e sconfigge Segallus. Gli abitanti della citt\u00e0, ispirati dalle gesta del semidio, si rivoltano contro Voluptua e distruggono il palazzo.\nHercules contro Ificle.\nTrama.\nIficle, fratellastro di Hercules, per acquistare prestigio agli occhi del mondo ma soprattutto dell'amata Rena, si spaccia per Hercules. Palleo, subdolo sgherro del malvagio e sanguinario Gorgus, \u00e8 innamorato di Rena, e sarebbe disposto a tutto pur di eliminare il rivale. Hercules, venuto a conoscenza del fatto, si reca a Flagra ed affronta il fratellastro. Dopo un'accesa lotta contro un mostro inviato da Giunone, Hercules riuscir\u00e0 a dare una dura lezione al crudele Gorgus e a far rinsavire Ificle.\nHercules contro i Barbari.\nTrama.\nHercules e Iolao arrivano a Naxos sperando di poter riposare nella locanda di Argeas, amico di Iolao. Purtroppo scoprono che la citt\u00e0 \u00e8 stata saccheggiata dai barbari ed Agreas \u00e8 stato ucciso dal loro capo Goth. Hercules e Iolao catturano Goth con l'intenzione di consegnarlo agli ateniesi che da tempo cercano di farlo prigioniero.\nHercules e il centauro impazzito.\nTrama.\nUna famiglia di centauri si trasferisce a vivere in un villaggio cretese. L'odio razziale si fa immediatamente sentire. Una notte, un gruppo di fanatici incendia la casa di Deric, il centauro, uccidendo Lyla, la moglie, che, prima di morire, riesce a mettere in salvo il figlioletto Kefor. Deric giura di vendicarsi. Hercules, giunto nel frattempo al villaggio, incontra la sorella di Lyla, Leuriphone, che lo mette al corrente degli ultimi tragici avvenimenti. Deric intanto uccide uno degli assassini della moglie. Hercules lo convince a consegnarsi alla giustizia cretese, ma gli assassini di Lyla rapiscono il piccolo Kefor. Hercules lo libera e Giove, nella sua immensa bont\u00e0, restituisce la vita alla moglie del centauro.\nGuest Star: Lucy Lawless (Lyla)\nHercules e il villaggio del piacere.\nTrama.\nAtticus, partito alla ricerca della giovane moglie Lucina, fuggita di casa dopo la morte dei due figli, arriva nel villaggio di Enola, dove Salmoneo gestisce un postribolo per ricchi mercanti. Qui viene brutalmente aggredito dagli scagnozzi di Samloneo e solo l'intervento di Hercules lo salva da una morte violenta.\nHercules e la regina dei mostri.\nTrama.\nHercules viene avvertito che sua madre Alcmena ha intenzione di sposarsi. Accompagnato dal fedele Iolao, Hercules si precipita a casa dove scopre che Alcmena si \u00e8 innamorata di Demetrius, un ex guerriero ora divenuto agricoltore. In realt\u00e0 \u00e8 stata Echidna a far s\u00ec che sbocciasse l'amore tra i due, poich\u00e9 ha in mente un piano per vendicarsi di Hercules, l'uccisore dei suoi figli.\nHercules e Persefone.\nTrama.\nPersefone, figlia di Demetra, dea dei raccolti, viene rapita da Ade, sovrano degli inferi. Demetra, per ricattare Hercules e costringerlo a scendere negli inferi a riprendere Persefone, provoca sulla Terra una terribile carestia. Una volta sceso negli inferi, Hercules scopre che il rapimento era solo una messa inscena, dato che Ade e Persefone gi\u00e0 si amavano. Ade cerca di convincere Hercules a lasciargli l'amata in cambio di Deianira e dei figli. Ma Hercules non pu\u00f2 venire meno ai suoi impegni e soprattutto non pu\u00f2 permettere che gli uomini patiscano ancora a lungo fame e malattie. Grazie a un astuto piano, riesce a portare a termine la sua missione senza scontentare nessuno.\nHercules e il dio del fuoco.\nTrama.\nPurces e Zandar propongono a Salmoneo d'impadronirsi di un tesoro nascosto in una miniera abbandonata. Salmoneo non si lascia sfuggire l'occasione e in breve diventa ricco. Poi, in uno slancio di generosit\u00e0, offre a Hercules parte della sua ricchezza, ma Hercules, insospettito, vuole indagare e scopre cos\u00ec che il tesoro da cui attinge Salmoneo appartiene a Giunone, sua acerrima nemica. La dea ordina a Pyro, il Dio del Fuoco, di combattere il suo avversario.\nHercules e il gigante buono.\nTrama.\nMaceus vuole vendicare la morte del fratello Demetrius e, catturato Iolao, lo tortura per scoprire dove si trovi Hercules. Quest'ultimo, intanto, ha liberato Tiphon, il gigante buono, marito di Echidna, che era stato imprigionato dalla perfida Giunone. Riuscito a liberarsi, Iolao, avverte Hercules che Maceus lo sta cercando per ucciderlo.\nHercules e il sovrano Sisifo.\nTrama.\nPlutone, re dell'Averno, conduce Hercules nell'Ade. Qui Plutone gli chiede un favore: si tratta di un giovane di nome Timuron, assassinato il giorno delle sue nozze. Costui si trova nell'Ade ingiustamente; il suo tempo vitale gli \u00e8 stato sottratto dal crudele Re di Corinto, Sisifo. Hercules e Iolao si dirigono a Corinto per riparare l'ingiustizia, ma hanno solo tre giorni di tempo per portare a termine la loro missione. Se falliranno, l'anima di Timuron vagher\u00e0 in eterno non potendo accedere ai Campi Elisi. Dopo aver catturato Re Sisifo e dopo averlo consegnato al Signore dell'Averno, Hercules, commosso dall'amore di Timuron per la sua sposa Daphne, convince Plutone a rimandare il giovane sulla Terra per ventiquattro ore, il tempo necessario a riabbracciare la sua sposa un'ultima volta.\nHercules e la spada della verit\u00e0.\nTrama.\nHercules e Iolao, giunti al villaggio di Pluribus, assistono all'arresto di Amphion, un valoroso guerriero, accusato di omicidio. In realt\u00e0, Amphion \u00e8 stato incastrato da Trachis, suo acerrimo nemico che, nel corso del processo, lo accusa tra l'altro di aver trucidato donne e bambini durante la battaglia di Cartagine. Nel tentativo di salvare l'amico, Hercules si procura una spada sacra, i cui magici poteri rivelano le colpe del perfido Trachis e l'innocenza di Amphion.\nHercules e il giustiziere degli dei.\nTrama.\nGiunone ordina a Nemesi, giustiziere degli Dei, di uccidere Hercules. Ma Nemesi, da sempre innamorata di Hercules, disobbedisce a Giunone, e per questo viene cacciata dall'Olimpo e trasformata in \u201cumana\u201d. Nemesi si mette quindi alla ricerca del suo amato Hercules.\nHercules e gli Argonauti.\nTrama.\nHercules e Iolao si recano nel regno di Argos in visita all'amico Giasone. Questi, divenuto un alcolizzato, ha perso ogni potere e nel suo regno si \u00e8 insediato il perfido Marcus. Hercules scopre che Giasone \u00e8 perseguitato dal demone Castor, deciso a portare alla follia il suo rivale in modo da usurpargli il trono. Nella lotta finale Giasone uccide Castor, riconquista il suo trono e la fiducia in se stesso.\nHercules e l'amore perduto.\nTrama.\nIolao, dopo essere stato colpito da un fulmine, diventa un veggente in grado di prevedere il futuro. Iolao sostiene che molto presto Rheanna, una ribelle del regno di Tevar governato dal tirannico re Melkos, si rivolger\u00e0 a Hercules in cerca di aiuto. E cos\u00ec avviene. Hercules e Rheanna s'innamorano e sconfiggono Melkos, ma riappare inaspettatamente il marito di Rheanna da tutti creduto morto.\nHercules e i giochi Olimpici.\nTrama.\nSalmoneo e Hercules organizzano le prime olimpiadi della storia convincendo gli Spartani e gli Eleani a misurarsi atleticamente nelle varie specialit\u00e0. Atlanta, ex di Hercules, partecipa vincendo la gara del giavellotto. Ma le gare saranno ostacolate da Marte, che invia un carro maledetto che trasporta esseri mostruosi.\nHercules e il pomo dell'Amore.\nTrama.\nThera, figlia di Sidone re di Sira, e Epio, figlio di Teodoro, re di Delo, stanno per sposarsi. Il loro matrimonio servir\u00e0 anche a riappacificare i due popoli perennemente in guerra per colpa della litigiosit\u00e0 dei rispettivi sovrani. Nel frattempo Venere, per battere le due sorellastre, Atena e Diana, in un concorso di bellezza, regala a Iolao, giudice di gara, un pomo magico con il quale potr\u00e0 far innamorare perdutamente di se la fanciulla che vorr\u00e0. Per errore, Iolao usa il pomo con Thera, che minaccia di mandare a monte il matrimonio provocando il riaccendersi delle vecchie dispute tra i due sovrani. Alla fine Hercules riuscir\u00e0 a mettere le cose a posto.\nHercules e la sposa promessa.\nTrama.\nHercules e Iolao si recano a Zebran per assistere al matrimonio di re Belus con la giovane ed affascinante Romina. Quest'ultima, per\u00f2, il giorno prima delle nozze, viene rapita da Talus. In realt\u00e0, i due si amano. Hercules, in un primo momento non gli crede, ma alla fine si ricreder\u00e0, e Romina e Talus potranno cos\u00ec coronare il loro amore.\nHercules e il re\u2026Iolao.\nTrama.\nIolao, in viaggio verso Attica, suo paese di origine, si imbatte nel principe Orestes. I due uomini si assomigliano incredibilmente e, parlando, scoprono di essere lontani cugini. Iolao e Orestes si recano in una locanda per festeggiare il loro incontro, ma Orestes viene drogato e rapito. Iolao apprende da Hector, amico di Orestes, che quest'ultimo doveva diventare re di Attica e sposare la principessa Niobe. Iolao, su suggerimento di Hecto, si sostituisce a Orestes.\nHercules contro Proteo.\nTrama.\nHercules e Iolao sono a Vobs, ospiti di Thanis, un loro amico scultore, e di sua figlia Daniella. Iolao accompagna Thanis al mercato dove accade un fatto incredibile. Thanis colpisce a tradimento Trilos, un mercante che conosce da tempo, e fugge con la sua borsa, ma qualche attimo pi\u00f9 tardi ricompare come se niente fosse accaduto rischiando di essere linciato dalla folla infuriata. Hercules riuscir\u00e0 a scagionarlo scoprendo il vero colpevole, Proteo, dio che ha il potere di trasformarsi in chiunque voglia.\nHercules e le nozze di Alcmena.\nTrama.\nGiasone, re di Corinto, ha deciso di sposare Alcmena, ma poich\u00e9 si tratta di una semplice plebea, dovr\u00e0 rinunciare al trono. Petronio, Gran Visir di corte, trama nell'ombra: con l'aiuto dell'emissario di Giunone, il Sacerdote Blu, cerca di sfruttare la situazione per impadronirsi del potere. Hercules dovr\u00e0 vedersela con loro. Dopo alterne vicende, Giasone nomina suo successore Ificle, fratellastro di Hercules: i due dovranno affrontare mille peripezie, ma alla fine, con l'aiuto di Hercules, Giasone potr\u00e0 riunirsi felicemente ad Alcmena.\nHercules e il figlio di Venere.\nTrama.\nDeon, figlio del pescatore Giacobbe, ha il potere d'indurre le persone ad agire secondo la sua volont\u00e0, potere che ha ereditato dalla madre, la dea Venere, amata per una notte da Giacobbe vent'anni prima. Karis, fratello di Giacobbe, che Deon ammira per il suo coraggio in battaglia, convince l'ingenuo nipote a seguirlo nelle sue imprese. Deon non sa che, in realt\u00e0, lo zio \u00e8 un brigante che ruba alla povera gente, ma, con l'aiuto di Hercules, torner\u00e0 a essere ci\u00f2 che era e a perdonare il padre per non avergli mai detto chi fosse in realt\u00e0 sua madre.\nHercules e il saggio centauro.\nTrama.\nIl centauro Ceridian, mentore e maestro di Hercules, sta morendo e manda il suo discepolo Theseus a chiamare il suo allievo di un tempo. Egli ha saputo che Cassio sta addestrando l'intera popolazione dei centauri a combattere contro gli umani in attesa del momento propizio per dichiarare loro guerra, e chiede a Hercules di ricondurre il valoroso centauro sulla retta via.\nHercules e la grotta degli echi.\nTrama.\nHercules e Iolao accorrono in aiuto di Elopius la cui figlia Melina, si \u00e8 persa in una grotta che sembrerebbe abitata da un mostro. Hercules e Iolao si mettono quindi alla ricerca di Melina accompagnati da Palemone, uno storico che, durante il cammino, rievoca le gesta eroiche di Hercules."}
{"id": "1767945", "revid": "1305772", "url": "https://it.wikipedia.org/wiki?curid=1767945", "title": "Gong Bass Drum", "text": "Il Gong Bass drum \u00e8 un tipo di tamburo di intonazione grave. Si tratta di un tipo speciale di Tom-tom.\nCon un diametro di 20 o 22 pollici (51 \u2013 56\u00a0cm) e dotato della sola pelle battente, ha la caratteristica di montare una pelle pi\u00f9 larga del fusto di almeno 1' (2,5\u00a0cm), cosa che conferisce al suono maggiore profondit\u00e0 e vibrazione.\nViene in genere montato sospeso su due supporti a treppiede o su carrello ed \u00e8 usato come estensione del normale set della batteria o in sezioni di percussioni.\nIdeato e prodotto originariamente dalla casa giapponese Tama negli anni '70, oggi viene realizzato anche dalla casa DW.\nTra i batteristi che hanno usano questo strumento ci sono Billy Cobham, Simon Phillips e Neil Peart"}
{"id": "1767948", "revid": "3732", "url": "https://it.wikipedia.org/wiki?curid=1767948", "title": "Atletica leggera ai Giochi della XXV Olimpiade - 400 metri piani femminili", "text": "I 400 metri piani hanno fatto parte del programma femminile di atletica leggera ai Giochi della XXV Olimpiade. La competizione si \u00e8 svolta nei giorni 1-5 agosto 1992 allo Stadio del Montjuic di Barcellona.\nLa gara.\nLe due maggiori candidate alla vittoria finale, Perec e Bryzgina, si scontrano in semifinale; vince la Perec con 49\"48. La Bryzgina (49\"76 per lei) \u00e8 affiancata dalla sorprendente colombiana Ximena Restrepo, che non era mai scesa sotto i 50 secondi.\nOlga Bryzgina sa che in finale dovr\u00e0 stroncare la Perec sul ritmo. L'ucraina parte velocissima, passa ai 200 in 23\"7 e ai 250 metri annulla il d\u00e9calage. Tuttavia la Perec non si fa staccare. Riduce metro dopo metro il distacco; quando mancano 60 metri al traguardo passa in testa e vince a grandi falcate.\nSi classifica al sesto posto la vincitrice dei Trials, Rochelle Stevens, in 50\"11."}
{"id": "1767952", "revid": "765341", "url": "https://it.wikipedia.org/wiki?curid=1767952", "title": "Biblioteca della Dieta nazionale del Giappone", "text": "La \u00e8 l'unica biblioteca nazionale del Giappone.\nStoria.\nLa biblioteca venne fondata nel 1948 con lo scopo di aiutare e assistere i membri della nella loro opera di amministrazione pubblica.\nI propositi e gli scopi della biblioteca sono simili a quelli della Biblioteca del Congresso statunitense.\n\u00c8 composta da due filiali principali, a T\u014dky\u014d e a Ky\u014dto, pi\u00f9 altre succursali minori."}
{"id": "1767953", "revid": "3732", "url": "https://it.wikipedia.org/wiki?curid=1767953", "title": "Atletica leggera ai Giochi della XXV Olimpiade - 800 metri piani maschili", "text": "Gli 800 metri piani hanno fatto parte del programma maschile di atletica leggera ai Giochi della XXV Olimpiade. La competizione si \u00e8 svolta nei giorni 1-5 agosto 1992 allo Stadio del Montjuic di Barcellona.\nLa gara.\nLa prima semifinale \u00e8 la pi\u00f9 veloce. Dietro Johnny Gray (che vince in 1'45\"66) si qualifica con una buona prova Andrea Benvenuti; il keniota Kiprotich \u00e8 costretto ai ripescaggi. Nella seconda, vinta dal britannico Curtis Robb, viene clamorosamente eliminato il campione olimpico, Paul Ereng. Nella terza vince William Tanui.\nIn finale, Johnny Gray fa l'andatura tenendo un ritmo alto (49\"99 ai 400 m); ma negli ultimi 50 \u00e8 superato dai kenioti: prima da Kiprotich, poi, all'esterno da Tanui, che va a vincere di forza. Benvenuti conclude in un onorevole quinto posto."}
{"id": "1767955", "revid": "3732", "url": "https://it.wikipedia.org/wiki?curid=1767955", "title": "Atletica leggera ai Giochi della XXV Olimpiade - 800 metri piani femminili", "text": "Gli 800 metri piani hanno fatto parte del programma femminile di atletica leggera ai Giochi della XXV Olimpiade. La competizione si \u00e8 svolta nei giorni 2-5 agosto 1992 allo Stadio del Montjuic di Barcellona.\nLa gara.\nLe due semifinali sono una completamente diversa dall'altra: veloce la prima e tattica la seconda.\nNella prima serie ben 6 atlete su 8 completano la gara in meno di 1'59\". Prevale Lilija Nurutdinova (campionessa mondiale in carica) con 1'58\"04, sulla ventenne mozambicana Maria Mutola. Letitia Vriesde \u00e8 la prima delle eliminate con 1'58\"28 (l'ottocentista non qualificata pi\u00f9 veloce di sempre).\nLa seconda \u00e8 vinta da Lyubov Gurina in 2'00\"64 sull'olandese Ellen van Langen; la campionessa olimpica ed europea in carica, Sigrun Wodars, viene sorprendentemente eliminata.\nLilija Nurutdinova decide di condurre la finale nello stesso modo della semifinale: all'attacco. Percorre il primo giro in 55\"73. Ai 600 metri la russa \u00e8 ancora in testa; qui comincia a rimontare Ellen van Langen che, dalla quinta posizione, supera all'interno tutte le avversarie e si presenta da sola al traguardo."}
{"id": "1767956", "revid": "1340213", "url": "https://it.wikipedia.org/wiki?curid=1767956", "title": "Episodi di Hercules (terza stagione)", "text": "La terza stagione della serie televisiva Hercules \u00e8 stata trasmessa negli Stati Uniti dal 7 ottobre 1996 al 12 maggio 1997.\nHercules e i mostri della sabbia.\nTrama.\nIl mercenario Derk \u00e8 colpevole di assassinio ed Hercules lo sta conducendo a Sparta per subire processo quando un terribile temporale danneggia la barca su cui viaggiano. Arenati su un'isola desolata, Hercules insegue Derk, cos\u00ec come una banda di pirati insegue entrambi. Hercules e Derk giungono a una tregua instabile quando sono costretti a unire le vorze contro un mostruoso essere vermiforme. Cos\u00ec Hercules conosce Derk per essere uomo orgoglioso e fedele alla parola data, nonostante ci\u00f2 che ha fatto in passato. Giunti finalmente a Sparta, Hercules aiuta il mercenario a fuggire quando scopre che il processo che gli \u00e8 riservato non \u00e8 equanime\nHercules e Dedalo.\nTrama.\nHercules ritrova nella citt\u00e0 di Eubea il suo caro amico Dedalo. Costui, disperato e sconvolto per la morte del figlio Icaro, ha accettato di lavorare al servizio del malvagio re Nikolos, acerrimo nemico di Hercules. Hercules invita Dedalo a riflettere sulla sua scelta proponendogli inoltre di aiutarlo a sconfiggere Nikolos.\nIolao e Venere.\nTrama.\nVulcano, costretto a vivere in solitudine a causa della sua bruttezza, spera di poter sposare Leandra, una vedova del villaggio di Cyllabos. Quando Leandra rifiuta la proposta di Vulcano, questi, accompagnato dal suo servitore Iago, decide di rapirla, ma, una volta giunto a Cyllabos, dovr\u00e0 fare i conti con Iolao, nipote di Leandra.\nHercules contro la mummia.\nTrama.\nLa tomba del grande faraone d'Egitto, Ishtar, viene profanata da alcuni ladri che rubano il corpo mummificato del faraone. La bellissima principessa Anuket arriva ad Attica per chiedere ad Hercules di aiutarla a recuperare la mummia che si \u00e8 nel frattempo risvegliata. Anche il malvagio sacerdote Sokar \u00e8 alla ricerca della mummia, convinto che il suo potere lo aiuter\u00e0 a sposare Anuket permettendogli cos\u00ec di salire al trono.\nHercules e il mostro di fuoco.\nTrama.\nIolao viene ucciso dal nuovo esecutore di Giunone, un mostro di fuoco. Hercules, non volendo accettare la morte dell'amico, lo porta nell'Altro Mondo dove apprende dal dio degli inferi che per riportare in vita Iolao dovr\u00e0 sconfiggere il nuovo esecutore entro il tramonto del giorno seguente.\nHercules e il figlio di Echidna.\nTrama.\nHercules e Iolao apprendono la notizia della nascita del figlio di Tifone, il gigante buono, e di Echidna, la madre di tutti i mostri. Klepto, spacciandosi per un amico di Hercules, si reca alla caverna di Echidna con l'intenzione di rapire il neonato, una specie di polipo di nome Obie. Ma passando del tempo col piccolo, alla fine finisce per affezionarcisi.\nHercules contro Cupido.\nTrama.\nIn seguito ad un tranello tesogli da Venere, Cupido colpisce per sbaglio, con una delle sue frecce, Hercules, che si innamora perdutamente di Psyche. Cupido, geloso, si trasforma in un mostro dagli occhi verdi e cattura Psyche portandola nella cattedrale di Helphastus. Hercules, in seguito ad un violento scontro con Cupido, libera Psyche che si trasforma per\u00f2 in un'anziana donna dopo aver bevuto una pozione magica offertale dall'invidiosa Venere. Nonostante Psyche abbia perso la sua bellezza, Cupido le dichiara il suo amore e alla fine, grazie ad Hercules, Psyche torna giovane e pu\u00f2 vivere felicemente accanto a Cupido nell'Olimpo.\nHercules e la memoria perduta.\nTrama.\nParnassa, regina di Kostus, in collaborazione con Giunone, fa in modo che Hercules venga colpito da un fulmine e perda la memoria. Hercules viene quindi condotto a Kostus dove Parnassa gli fa credere di essere suo figlio, il principe Milius. La regina \u00e8 infatti alla ricerca di un valido combattente per il suo esercito, ma l'inganno viene scoperto.\nHercules e il sogno premonitore.\nTrama.\nIl re Polonius e la moglie, dopo aver consultato l'oracolo circa la nascita del loro figlio, danno disposizioni affinch\u00e9 tutti i bambini di et\u00e0 inferiore all'anno vengano portati al palazzo reale. Iolao, in viaggio con Hercules, sogna di avere le mani bruciate. Strada facendo, Iolao incontra Uris e Trinculos, le cui mani sono bruciate. I tre capiscono, tramite il sogno premonitore, che devono dirigersi al palazzo di Polonius.\nHercules contro il drago.\nTrama.\nAdamis, ritenendo Hercules e Iolao responsabili della morte di sua madre, si rivolge a Braxis, un baby drago, affinch\u00e9 li uccida. Iolao, intanto, promette a Cynea di vendicare la morte del suo fidanzato avvenuta per mano del baby drago. Cynea lo convince a coinvolgere anche Hercules nell'impresa. In realt\u00e0, Cynea, \u00e8 la sorella di Adamis e il suo scopo \u00e8 di portare i due amici a sfidare il baby drago.\nIolao al servizio del re.\nTrama.\nIl re Oreste, cugino di Iolao, e sua moglie Niobe, devono presentare al re Xenon un piano di pace. Questi finge di accettare ma, in seguito, uccide Oreste. Iolao decide di portare a termine l'impresa iniziata dal cugino Oreste.\nHercules e il frutto guaritore.\nTrama.\nGiunone concede a Callisto, uccisa da Xena, ventiquattro ore di tempo per uccidere Hercules, se ci riuscir\u00e0, le conceder\u00e0 di nuovo la vita. Mentre Iolao, con Alcmena e Giasone e suo fratello Ificle, lo stanno aspettando perch\u00e9 gli hanno organizzato una festa a sorpresa per il suo compleanno, sopraggiunge Callisto, che fa bere loro una droga che porta alla pazzia. Finalmente arriva Hercules, che se la ritrova davanti. La donna le dice che esiste un antidoto, ma che dovr\u00e0 accompagnarla nel labirinto dell'albero della vita, dove troveranno il frutto guaritore, che li salver\u00e0, ma ha anche il potere di far diventare immortali. Alla fine, Hercules riuscir\u00e0 a salvare la sua famiglia, ma non riuscir\u00e0 ad evitare che Callisto diventi immortale.\nHercules e la donna cervo.\nTrama.\nHercules viene a sapere da Hemnor dell'intenzione del principe Nestor di uccidere la Cerva d'Oro (Golden Hind), una creatura per met\u00e0 donna e per met\u00e0 cervo. Hercules, deciso a salvarle la vita, si imbatte nello strano essere che gli appare sotto le sembianze di una bellissima donna di nome Selene. Ogni volta che Selene entra in contatto con un essere umano si trasforma per\u00f2 nella Cerva d'Oro. Iolao, scambiato per un nemico, viene colpito con una delle sue frecce avvelenate. Per amore di Hercules, Selene andr\u00e0 in paese per curare Iolao, ma la gente del villaggio scoprir\u00e0 il suo segreto.\nLe nozze di Hercules.\nTrama.\nHercules chiede a Selene di diventare sua moglie e lei, dopo qualche titubanza, decide di ribellarsi a Marte, che la tiene soggiogata a s\u00e9 dopo averla salvata da Giove, e accetta la proposta di Hercules. Marte, contrario al loro legame, fa di tutto per osteggiarli. Anche Iolao disapprova la scelta dell'amico e rifiuta di fargli da testimone di nozze. Alla fine, Marte, d\u00e0 il suo consenso alle nozze, a patto che Hercules gli trasferisca tutti i suoi poteri. Hercules accetta, perdendo cos\u00ec la sua forza. Alla fine, Hercules e Selene riescono a sposarsi, e Iolao \u00e8 li con loro.\nHercules e la riconquista dei poteri.\nTrama.\nSelene viene misteriosamente assassinata ed Hercules \u00e8 ritenuto il responsabile dell'omicidio. Hercules, in difficolt\u00e0 per aver perso i suoi poteri, ceduti a Marte, chiede a Iolao aiuto per smascherare l'assassino di Selene. In suo aiuto, arrivano anche Xena e Olimpia. I quattro amici scoprono che il colpevole \u00e8 Strife, il nipote di Marte. Giove, dopo aver scoperto che Marte non ha mantenuto la sua parola, conferisce di nuovo a Hercules tutti i suoi poteri, in modo che possa sconfiggere Strife, che, con l'aiuto di Marte, riesce a mettersi in fuga.\nIolao e la citt\u00e0 sepolta.\nTrama.\nIolao, alla ricerca di sua cugina Regina, arriva in un tempio abbandonato al cui interno \u00e8 custodita una grande quantit\u00e0 d'oro. Accidentalmente, cade all'interno di una botola, dove incontra Salmoneo, da cui apprende che il re della citt\u00e0, Kamaros, droga con l'oppio i suoi sudditi per far perdere loro la memoria. Iolao riuscir\u00e0 a sconfiggerlo e a liberare tutti i prigionieri, compresa sua cugina.\nHercules eroe senza tempo.\nTrama.\nMarie DeValle sfida il conte Fran\u00e7ois Demarigny a \u201ctrasformare\u201d due semplici ladruncoli, Jean Pierre e Robert, in eroi. Fran\u00e7ois racconta a Jean Pierre e Robert delle mitiche avventure di Hercules, e quando Marie DeVille viene arrestata e condannata alla ghigliottina, Robert, ripensando alle gesta eroiche di Hercules, decide di fare il possibile per salvarla.\nHercules e il regno del terrore.\nTrama.\nIl re Augeus, completamente impazzito, semina panico e terrore tra gli abitanti del suo regno. Hercules gli fa credere di essere suo figlio nella speranza di dissuaderlo dal commettere altri crimini. Ma Augeus scopre l'inganno e medita vendetta e, grazie all'intervento di Giunone, che gli conferisce i poteri di un dio, quasi riesce nel suo intento, ma Hercules, grazie anche all'aiuto di Venere, riuscir\u00e0 a mettere le cose a posto.\nHercules e la pietra del tempo.\nTrama.\nAutolycus sottrae dal museo del palazzo del re la pietra del tempo. Strofinandola, Autolycus terna indietro nel tempo insieme ad Hercules, che vede Marte trasformare un cervo in Selene, la donna con cui ha vissuto una breve ma appassionata storia d'amore. Marte ordina a Strife di uccidere Hercules, ma Selene lo salva coi suoi poteri. Anche lei rischia di morire per mano di un fanatico re. Per tornare al loro tempo, Autolycus deve rubare un'altra pietra del tempo, ma a rallentarlo ci sar\u00e0 l'Autolycus del tempo. Marte vuole uccidere Selene, ma Hercules, grazie al sangue della cerva in grado di uccidere gli dei, lo costringe a rendere la donna umana. Una volta tornati nel loro tempo, Hercules distrugge la pietra, e incontra la donna che un tempo \u00e8 stata sua moglie, Selene. La donna ha una bambina ed \u00e8 felicemente sposata. Per l'ennesima volta, Hercules \u00e8 costretto a rinunciare all'amore della sua vita per la vita della donna stessa.\nHercules e la principessa.\nTrama.\nMelissa, figlia di Toles, re di Alcinia, viene rapita dai Lathani che minacciano di ucciderla se gli Alciani non si sottoporranno alla loro volont\u00e0. Il re Toles, addolorato per la scomparsa della figlia, muore. Alexa, sorella di Melissa, pretende di succedere al trono e dichiara guerra ai Lathiani. Melissa, liberata da Hercules e Iolao, torna ad Alcinia e viene accusata pubblicamente dalla sorella di aver ucciso il padre, aiutata dal principe di Lathia, Gordius.\nHercules e il fuggiasco.\nTrama.\nCassus, accusato di un brutale omicidio, trova rifugio in una caverna dove per\u00f2 resta schiacciato da un enorme masso. La folla inferocita vuole uccidere Cassus nonostante questi sia in fin di vita, ma Hercules, certo della sua innocenza, chiede clemenza. Hercules cerca di estorcere a Cassus il nome dell'assassino, ma inutilmente. Alla fine arriva Nico, figlio di Cassus, e prima di morire confesser\u00e0 a lui e a Hercules la sua colpa.\nHercules e l'isola di Atlantide.\nTrama.\nLa nave su cui viaggia Hercules viene colpita da un fulmine e prende fuoco. Hercules naufraga sull'isola di Atlantide ed \u00e8 l'unico sopravvissuto, e viene trovato da Cassandra. Costei racconta di aver avuto delle visioni che preannunciano la distruzione di Atlantide. Gli abitanti dell'isola, furiosi, tentano di uccidere Cassandra, ma interviene Hercules in suo aiuto. Alla fine, loro due saranno gli unici a salvarsi, e Atlantide sprofonder\u00e0 nel mare."}
{"id": "1767957", "revid": "3732", "url": "https://it.wikipedia.org/wiki?curid=1767957", "title": "Atletica leggera ai Giochi della XXV Olimpiade - 1500 metri piani maschili", "text": "I 1500 metri piani hanno fatto parte del programma maschile di atletica leggera ai Giochi della XXV Olimpiade. La competizione si \u00e8 svolta nei giorni 3-8 agosto 1992 allo Stadio del Montjuic di Barcellona.\nLa gara.\nLa prima semifinale si corre a un ritmo lento; si arriva ad un volatone finale con sette atleti che giungono appaiati al traguardo. Tutti i favoriti si qualificano; Gennaro Di Napoli rimane fuori dalla finale per un centesimo di secondo.\nAnche nella seconda serie i favoriti della vigilia passano il turno.\nIn finale tutti i migliori si studiano, di conseguenza il ritmo di gara \u00e8 lentissimo. Per fare 800 metri passano 2'08\", un tempo pi\u00f9 lento della gara femminile. Al suono della campanella dell'ultimo giro la gara si accende: tutti contro tutti. All'inizio dell'ultima curva emerge dal gruppo lo spagnolo Fermin Cacho che con una gran volata s'invola solitario verso il traguardo. Nel rettilineo finale il marocchino El Basir rimonta dall'ottava posizione ed agguanta l'argento.\nIl connazionale Noureddine Morceli, campione del mondo, sbaglia completamente gara (settimo in 3'41\"70); dovr\u00e0 aspettare quattro anni per ottenere un risultato migliore.\nIl campione europeo Jens-Peter Herold giunge sesto in 3'41\"53."}
{"id": "1767958", "revid": "260612", "url": "https://it.wikipedia.org/wiki?curid=1767958", "title": "San Gaetano Catanoso", "text": ""}
{"id": "1767960", "revid": "1340213", "url": "https://it.wikipedia.org/wiki?curid=1767960", "title": "Episodi di Hercules (quarta stagione)", "text": "La quarta stagione della serie televisiva Hercules \u00e8 stata trasmessa negli Stati Uniti dal 29 settembre 1997 all'11 maggio 1998.\nHercules e il gigante del castello.\nTrama.\nHercules promette ad Alyssa d'andare a cercare sua figlia Lianna, prigioniera in un castello. Per giungere al castello, Hercules si deve arrampicare su una gigantesca pianta di fagioli, dopodich\u00e9, raggiunge la stanza della prigioniera. Vinta l'ostilit\u00e0 di Tifune, custode di Lianna e fratello di Tifone, il gigante buono, Hercules libera la donna e, convinto di aver portato a termine la sua missione, si presta a partire con la donna e Autolycus, che si trovava al castello per rubare le uova d'oro, ma queste si schiudono, e nascono tre piccole arpie che daranno loro non poco filo da torcere. Alla fine, Lianna decider\u00e0 di rimanere accanto a Tifune e di aiutarlo a crescere le piccole arpie.\nHercules e la dea della fortuna.\nTrama.\nIolao tenta di salvare la vita di una donna, vittima di un incidente, ma fallisce nell'intento. Il fatto di non essere riuscito ad intervenire tempestivamente \u00e8 dovuto all'intervento della dea Fortuna, la quale cerca di rimediare al mal fatto togliendo la memoria a Iolao, cos\u00ec da fargli dimenticare l'accaduto. Ma l'incantesimo non riesce perfettamente e Iolao perde la memoria. Tenter\u00e0 di uccidere Hercules, ma l'amicizia che li lega, rimetter\u00e0 tutte le cose a posto.\nHercules e i ricordi.\nTrama.\nHercules incontra Celesta, messaggera di Plutone, inviata a prendere la vita di Jaris. Questi, nel frattempo, presenta ad Hercules il figlio neonato Bartoc. Saputo il suo destino, Jaris assume un atteggiamento vendicativo che potrebbe impedirgli l'accesso ai Campi Elisi. Hercules ripercorrer\u00e0 con la memoria quando conobbe Jaris, quando, per salvarsi la vita, fu costretto ad uccidere suo fratello, che faceva parte di una banda di banditi, fino a salvare la vita a lui e a suo padre. Alla fine riuscir\u00e0 a farlo desistere dai suoi propositi di vendetta.\nHercules e la donna ragno.\nTrama.\nIn seguito ad un naufragio, Nebula e i suoi uomini, dei pirati, sono costretti a fermarsi col bottino appena rubato su una strana isola. Nel frattempo, Hercules e Iolao, si trovano a bordo di una nave nel bel mezzo di una tempesta, e con una falla nello scafo che imbarca acqua. Sono cos\u00ec costretti anche loro a fermarsi sulla stessa isola. Nella caverna dove hanno trovato riparo, trovano il forziere incustodito, e poco distante, un corpo senza vita e col volto sfigurato. Gli uomini cominciano a sparire, e fanno la conoscenza di Nebula, l'unica sopravvissuta. Hercules scoprir\u00e0 che le sparizioni e i morti sono causati da Aracne, una regina trasformata in ragno da Giove per punizione dopo che questa, per gelosia nei confronti della figlia, la uccise. Iolao, purtroppo, viene catturato, ma Hercules, con l'aiuto di Nebula, riesce a salvarlo e a uccidere Aracne. \nHercules e il mondo parallelo.\nTrama.\nLo scatenarsi delle saette di Giove per interrompere un combattimento tra Marte e Hercules, provoca l'apertura di un passaggio che conduce ad un mondo parallelo. In questo mondo Hercules \u00e8 un tiranno che vuole sposare Venere, regina degli dei, mentre con l'aiuto di Xena, sua amante, sta lentamente avvelenando Giove per prenderne il posto. Poco prima che il passaggio si richiudesse, Iolao viene portato dall'altra parte, e al suo posto viene Iolao del mondo parallelo, un giullare di corte. Hercules, per mettere le cose a posto, deve riuscire a far riaprire il portale per farlo tornare indietro e viceversa e, con l'aiuto di Venere, riuscir\u00e0 nell'intento. L'Hercules cattivo, inseguendo Iolao che si \u00e8 impossessato del sangue della cerva, entra nel tunnel che collega i due mondi e ne rimane intrappolato all'interno.\nHercules e il figlio di Marte.\nTrama.\nHercules incontra Nemesis, una sua vecchia fiamma, divenuta madre di un bambino, Evandro. Nemesi \u00e8 braccata dagli uomini di Marte, padre del bambino. Per salvare se stessa ed Evandro, Nemesis fa credere ad Hercules che sia figlio suo. La dea Discordia intanto, innamorata di Marte, si sente ingannata da quest'ultimo e medita di vendicarsi su Nemesis ed il suo bambino.\nHercules e il ritorno delle amazzoni.\nTrama.\nRunn, fratello di Siri, ha perso i genitori all'et\u00e0 di sei anni, durante un attacco delle Amazzoni. Runn \u00e8 riuscito a scappare, ma durante la fuga si \u00e8 ferito ed \u00e8 rimasto cieco. Tredici anni dopo, decide di rintracciare la sorella, rapita in quel frangente dalle Amazzoni. Il casuale incontro con Hercules sar\u00e0 per lui una fortuna, infatti, aiuter\u00e0 i due ragazzi a ritrovarsi.\nHercules e la danzatrice.\nTrama.\nHercules si mette in viaggio verso Crotone per raggiungere Iolao. Strada facendo si ferma in una localit\u00e0 chiamata Rhumba, dove ogni anno si svolgono le Panatene\u00e9, feste dell'Antica Grecia durante le quali si svolge anche una gara di ballo. La gara, solitamente, viene vinta dalla bella e simpatica Oena, grazie all'appoggio di suo zio Asterius, capo villaggio di Rhumba.\nHercules e Atalanta.\nTrama.\nSalmoneo indice una gara tra artisti per creare un'opera per il museo di Armand e chiede a Hercules di posare per lui. Atalanta, una ragazza dal fisico prestante, che lavora come fabbro, da sempre innamorata di Hercules, costruisce una statua a sua immagine e somiglianza. Vulcano (Efestus) dona la vita alla statua e il suo gesto avr\u00e0 conseguenza imprevedibili grazie all'intervento della dea Discordia, che plagia la statua resa umana. Ma l'amore che costui prova nei confronti di Atalanta, rimetter\u00e0 le cose a posto, sacrificandosi per proteggerla.\nHercules e il processo.\nTrama.\nHercules viene arrestato con l'accusa di omicidio. Processato dal terribile Spencius, un fanatico magistrato, Hercules viene difeso da Dirce. Dedalo, la regina Melissa, Cassandra e Giasone intervengono al processo per testimoniare in favore di Hercules. Quest'ultimo si domander\u00e0 se quello che fa non influenzi veramente le persone, ma capir\u00e0 che nulla di tutto ci\u00f2 \u00e8 sbagliato. Il giudice non potr\u00e0 far altro che assolverlo.\nHercules e il primo amore.\nTrama.\nHercules e Giasone rievocano un episodio del loro passato: assieme a Iolao partono alla ricerca di Ghidra, un essere mostruoso creato da Giunone. Durante il viaggio conoscono Medea, una bellissima ragazza, vittima del potere di Giunone, al cui fascino Hercules non \u00e8 insensibile. Ma anche Giasone mira a conquistare il cuore di Medea. Giasone, nonostante conosca i sentimenti che Hercules nutre per la ragazza, la bacia. Hercules assiste alla scena, e i due finiscono inevitabilmente per litigare. Medea, resasi conto dell'errore commesso a causa di Giunone, sistema le cose tra i due, ma questo porta inevitabilmente alla morte della ragazza per mano di quest'ultima.\nSalmoneo e il re dei ladri.\nTrama.\nGekkus uccide re Pholus, suo fratello. Del delitto vengono accusati Salmoneo e Autolycus, il re dei ladri pi\u00f9 famoso di Atene. I due riescono a fuggire e si nascondono nella scuola di danza della vedova Twanky (Michael Hurst). Si travestono da danzatrici e vengono accolti nella compagnia di ballo. Autolycus si innamora di una danzatrice, mentre il povero Salmoneo viene corteggiato da Gekkus. Smascherati, i due vengono condannati a morte.\nHercules e il sangue della Cerva d'Oro.\nTrama.\nCallisto e Marte si alleano per sbarazzarsi di Hercules senza incorrere nelle ire di Giove. I due riescono a intrappolare il loro comune nemico in un mondo intermedio dove si trova il doppione negativo di Hercules. Callisto, per impossessarsi del ciondolo che conserva il sangue della Cerva d'Oro, combatte contro Marte sconfiggendolo. Speranza invia Callisto nel passato per uccidere Alcmena prima che metta al mondo Hercules.\nHercules e la pietra di Kronos.\nTrama.\nIolao, con l'aiuto di Marte, torna nel passato per impedire che Callisto uccida Alcmena, la madre di Hercules. Questi, intanto \u00e8 intrappolato nel mondo intermedio da dove pu\u00f2 osservare ci\u00f2 che succede ai mortali. Purtroppo, Iolao fallisce, e si trova a vagare nel tempo al seguito di Callisto, che cerca di impedire alla Xena del passato di uccidere i suoi genitori, ma sar\u00e0 lei stessa ad ucciderli. Xena \u00e8 spietata, ma possiede la Pietra di Kronos, che consentirebbe a Iolao di tornare indietro nel tempo e salvare Alcmena, e ci riesce, torna indietro e salva la donna. Nel frattempo, Hercules trova un modo per lasciare il mondo parallelo, ma appena esce, trova Callisto. Dopo uno scontro tra i due, Hercules riesce a spedirla nel mondo parallelo. E il pugnale col sangue della cerva viene nascosto nel cemento.\nHercules dove sei?\nTrama.\nIl protagonista della fortunata serie televisiva \u201cHercules\u201d, Kevin Sorbo, manca all'appuntamento sul set in Nuova Zelanda. Da giorni nessuno ha pi\u00f9 notizie dell'attore. Eric, il direttore di produzione, avvisa Hollywood. Tra la troupe si scatena il panico: tutti hanno paura di essere licenziati. Ognuno di loro si d\u00e0 da fare per creare nuove storie, fino al punto di voler trovare un sostituto che sia all'altezza di Kevin per interpretare il personaggio. Ma ecco che Kevin riappare sano e salvo. \u00c8 stato \u201cbloccato dal traffico\u201d! in fin dei conti, anche lui \u00e8 un uomo come gli altri!\nHercules contro la dea Discordia.\nTrama.\nAutolycus ruba l'arco di Diana e Mercurio incarica Hercules di aiutare Diana a ritrovarlo. Hercules e Iolao, intuito chi \u00e8 il responsabile, lo vanno a cercare, e scoprono che Autolycus lo ha venduto alla dea Discordia. Hercules \u00e8 intenzionato a riprenderlo, ma Discordia, grazie all'arco, lo trasforma in un maialino indifeso. Discordia, avvalendosi di Colchis, un guerriero suo spasimante, lo convince ad eliminare Hercules, ora trasformato in maialino, ma non riesce nell'intento. L'arco di Diana dar\u00e0 invece modo a Iolao di vendicarsi trasformando Discordia in una pollastra. Marte minaccia vendetta contro Iolao, mentre Hercules si appresta a riacquistare il suo aspetto umano.\nHercules e il circo.\nTrama.\nDiscordia, trasformata in pollastra da Iolao, medita vendetta. L'intervento di Marte, alleato di Discordia, crea non poche difficolt\u00e0 a Iolao, trasformando sia lui che Autolycus in mostri che nessuno capisce, facendoli finire in un circo. Nel frattempo, Hercules sta accompagnando a casa la maialina che aveva conosciuto quando era un maialino. Durante il viaggio incontrano la dea Venere che, alla preghiera della maialina di trasformarla in una donna, accetta, e le dona le sue fattezze. In un primo momento ne \u00e8 entusiasta, ma a poco a poco, capisce che quella non \u00e8 la sua vita e perci\u00f2, chiede a Venere di poter tornare ad essere ci\u00f2 che era, Venere acconsente. Hercules aiuta Iolao e Autolycus a tornare normali, dopodich\u00e9 riporta a casa la maialina. \nHercules e lo zaffiro di Antiochia.\nTrama.\nI regni di Carpazia e di Antiochia sono ai ferri corti. Re Georgas e il principe Alexandros, i sovrani dei due stati, sono infatti in procinto di dichiararsi guerra fino a quando il principe Alexandros si innamora di Pasticcino, una bella showgirl. In realt\u00e0, Pasticcino, \u00e8 stata invitata da Autolycus ad accompagnarlo al castello del principe per potersi impossessare dello zaffiro di Antiochia. Ma anche lui si innamorer\u00e0 della fanciulla, ma non corrisposto. Alla fine, Pasticcino sposer\u00e0 Alexandros, e lui si accontenter\u00e0, per poco tempo prima che Hercules e Iolao se lo riprendano, di avere solo lo zaffiro.\nHercules e gli squali di sabbia.\nTrama.\nAl termine del decennale conflitto di Troia, Aiace e i suoi eroi, reduci di guerra, tornano in patria, ma vengono derisi e vessati dalla popolazione ed in particolare da Ificle, re di Corinto nonch\u00e9 fratello di Hercules. Aiace agisce alla provocazione e viene per questo spedito, assieme ai suoi compagni, su un'isola deserta infestata dagli squali-sabbia. Ma gli uomini si ribellano, e riescono a catturare il re, intenzionati prima a prendersi tutti i suoi averi, e poi ad ucciderlo. Hercules e Iolao, con l'aiuto di Nebula, partono a salvarlo. Quando Aiace \u00e8 ad un passo da uccidere Ificle, Hercules riesce a farlo ragionare, ma Aiace finisce tra le fauci di uno squalo-sabbia. Il re far\u00e0 erigere una statua in suo onore ed in onore di tutti i valorosi eroi morti assieme a lui.\nHercules e il ritorno di Giove.\nTrama.\nHercules, assieme al fedele Iolao, accorre al capezzale della madre Alcmena in fin di vita. Hercules e Alcmena ricordano la battaglia combattuta contro i Parti: Hercules da ragazzo decide di aiutare i giovani amici, Iolao e Giasone, a combattere contro i guerrieri Parti, che vogliono impadronirsi di Caylon, il territorio di Eteocle. I tre combattono e assistono per la prima volta alle brutture della guerra. Muore re Eteocle e Giasone assume il comando. Hercules convince Stravos, il re dei Parti, a raggiungere un accordo di pace. Alcmena muore e agli occhi di Hercules si presenta suo padre Giove.\nHercules contro Apollo.\nTrama.\nGiove desidera che suo figlio Hercules lo raggiunga nell'Olimpo per regnare su tutti gli dei. In seguito a questa richiesta, Hercules ricorda il momento in cui suo fratello Apollo lo convinse a mangiare l'ambrosia per trasformarsi in una divinit\u00e0. Ben presto, il giovane Hercules, si rese conto per\u00f2 che essere solo una divinit\u00e0 non gli bastava, gli mancavano i veri amici, i veri valori. Questo lo port\u00f2 ad uno scontro con Apollo. Al termine del ricordo, Hercules saluta Iolao e Giasone e decide d'andare con Giove sull'Olimpo per proteggere meglio l'umanit\u00e0.\nHercules contro Giunone.\nTrama.\nDopo la morte di Alcmena, Hercules, su richiesta di Giove, si trasferisce sull'Olimpo. Hercules apprende per\u00f2 che Giove lo ha voluto nell'Olimpo solo per proteggerlo da Giunone e dagli altri dei. Hercules decide allora di tornare sulla Terra. Mentre \u00e8 impegnato a fronteggiare Apollo, sceso gi\u00f9 dall'Olimpo su ordine di Giunone, quest'ultima sta ricattando Giove, o lui rinuncia ai suoi poteri, o lo spirito di Alcmena patir\u00e0 nelle fiamme per l'eternit\u00e0. Giove rinuncia ai poteri e diventa un mortale. Giunone, vedendo che Giove non risente affatto della sua mortalit\u00e0, manda Marte ad ucciderlo, ma Hercules lo salva. Iolao rivede la madre dopo molto tempo. In un primo momento, il patrigno, lo prende in odio, ma ben presto si rendo conto che Iolao \u00e8 un brav'uomo. Hercules sale sull'Olimpo e, dopo aver messo fuori gioco Apollo, si scontra con Giunone, che lo vuol far cadere gi\u00f9 negli inferi, ma Hercules avr\u00e0 la meglio e sar\u00e0 lei a finire nell'Averno con Kronos. Hercules rinuncia all'immortalit\u00e0 per ridare a Giove i suoi poteri e si ricongiunge al suo amico Iolao."}
{"id": "1767962", "revid": "3732", "url": "https://it.wikipedia.org/wiki?curid=1767962", "title": "Atletica leggera ai Giochi della XXV Olimpiade - 1500 metri piani femminili", "text": "I 1500 metri piani hanno fatto parte del programma femminile di atletica leggera ai Giochi della XXV Olimpiade. La competizione si \u00e8 svolta nei giorni 5-8 agosto 1992 allo Stadio del Montjuic di Barcellona.\nLa gara.\nLjudmila Rogachova \u00e8 imbattuta nel 1992. In finale si mette alla testa del gruppo e conduce la gara fino ai 1200 metri. A 200 metri dalla fine Hassiba Boulmerka, che le \u00e8 rimasta incollata, scatta perentoriamente e va a vincere con oltre 1 secondo e mezzo di distacco.\nSi \u00e8 ritirata la primatista mondiale stagionale, Doina Melinte."}
{"id": "1767964", "revid": "15756", "url": "https://it.wikipedia.org/wiki?curid=1767964", "title": "Episodi di Hercules (sesta stagione)", "text": "La sesta stagione della serie televisiva Hercules \u00e8 stata trasmessa negli Stati Uniti dal 27 settembre al 22 novembre 1999.\nHercules posseduto dal male.\nTrama.\nPeccato ritorna a cercare Hercules, questa volta nelle vesti di Selene, la moglie defunta di Hercules. Ella dichiara di aver bisogno dell'aiuto di Hercules per ricatturare Xerxos, un assassino che \u00e8 scappato dal suo mondo di anime malvagie. In realt\u00e0 \"Selene\" \u00e8 in combutta con Xerxos. Quindi avvelena Hercules, cos\u00ec che divenga furioso e uccida il ricercato, condannando la sua anima ad entrare nel suo regno. Ma Iolao riesce a impedire che l'amico uccida Xerxos. L'assassino trova sua sorella, la criminale Arciana, e la incoraggia a cambiare prima che sia troppo tardi. Poi lui e \"Selene\" ritornano nel suo regno.\nHercules e il litigio tra Venere e Vulcano.\nTrama.\nQuando Hercules vede le Amazzoni servire a dei tavoli e danzare in gruppo, capisce che devono essere sotto un incantesimo di Venere. E cos\u00ec \u00e8, infatti. Venere ha rotto con Vulcano.\nIntanto Deimos ha messo le Amazzoni a lavorare in una miniera, alla ricerca della pietra di Crono. Una volta estratta la pietra, Deimos scatena le guerriere contro Hercules e Iolao. Ma alla fine Venere, pentita, confessa il suo amore per Vulcano, rompendo l'incantesimo. Deimos svanisce e le Amazzoni tornano quelle di prima.\nHercules contro il perfido Creonte.\nTrama.\nHercules non \u00e8 felice di scoprire che Creonte ha preso il posto di Edipo sul trono di Tebe. Ma deve prima pensare ad aiutare la figlia di Edipo, Antigone. Mentre Hercules cerca di riconquistare la fiducia della donna, Creonte e il suo ministro della difesa ordiscono un piano per distruggerli.\nAntigone \u00e8 fatta prigioniera dal re e Hercules scappa: dopodich\u00e9, attraverso una miniera, riesce ad arrivare al luogo dove la donna sta per essere condannata a morte e, assistito da dei ribelli, Hercules sconfigge Creonte, che scappa solo per saltare in aria su un ordigno di sua invenzione.\nDi nuovo insieme al padre Edipo, Antigone finalmente pu\u00f2 assumere il ruolo di regina dei Tebani.\nHercules contro i vampiri.\nTrama.\nHercules e Ioalo rispondono alla richiesta d'aiuto di Vlad, che li prega di difendere il suo regno dai vampiri. Arrivati in Dacia, i due eroi sono raggiunti da Galen, la cui sorella Nadia una volta si rec\u00f2 al castello di Vlad senza farne mai ritorno. Presto i tre scoprono l'orribile verit\u00e0: Vlad \u00e8 un vampiro e Nadia da molto tempo \u00e8 al suo fianco.\nNadia, poi, riesce a fare del fratello e Iolao dei vampiri. In un astuto tentativo di salvare i due amici, Hercules mangia dell'aglio e si fa mordere da entrambi. Vlad cerca di opporsi a Hercules, ma ha la peggio. Una volta morto, tutti gli altri ritornano normali.\nHercules e il monte dei Paschi di Grecia.\nTrama.\nAutolico si unisce a Hercules mentre questi va alla Prima Banca di Grecia... e gli promette di non rapinarla. Una volta in citt\u00e0 i due scoprono che la ex moglie di Autolico, Lascivia, \u00e8 la protagonista di uno show al Club Nymph-O-Mania.\nIl giorno dopo la banca viene rapinata e sulla scena del delitto viene ritrovato l'uncino di Autolico. La vera colpevole della rapina \u00e8 stata Lascivia, ma Autolico se ne assume la colpa ed \u00e8 messo in carcere.\nHercules decide comunque di salvarlo. Incastra Lascivia e, recuperato il bottino, riesce a far liberare l'amico senza mettere in pericolo la sua ex-moglie. Il ladro e la donna decidono di riprovare a stare insieme.\nHercules in Egitto.\nTrama.\nHercules e Iolao arrivano in Egitto appena in tempo per salvare la regina Nefertiti dall'essere uccisa. Iolao sospetta che il mandante dei sicari sia la principessa Amensu, perch\u00e9 questa vuole che l'Egitto attacchi la Grecia, mentre la madre \u00e8 contraria a questo progetto. Si scopre per\u00f2 che il vero cospiratore \u00e8 il principe Ramses, che invece sembrava essere alleato della regina. Egli ha scoperto il Necronomicon, il Libro dei Morti, e grazie alle sue magie scatena delle statue di guerrieri contro Hercules e Iolao. Ma i due riescono a sconfiggerle e ad entrare in possesso del Libro. Ramses \u00e8 sconfitto e Nefertiti e la figlia Amensu si riconciliano.\nHercules e il sortilegio.\nTrama.\nLa dea Discordia ha bisogno di una terza strega che si unisca a Haleh e Sariah. Seska, un'adolescente con molti problemi, sembra essere la candidata perfetta. E Seska cos\u00ec potrebbe vendicarsi delle angherie di Magnus, il bullo della citt\u00e0. Hercules cerc\u00e0 per\u00f2 di salvarla da Discordia. La strega Haleh l'accusa di stregoneria e Seska \u00e8 condannata a morte. La strega, inoltre, fa credere a Iolao di essere innamorato di Lilith, la madre di Seska. Haleh, infine, usa il libro della magia per poter evocare il diabolico Neibros.\nSeska, infine, decide di aiutare Hercules e usa un controincantesimo. Haleh \u00e8 quindi costretta a ritornare negli inferi e Seska rinuncia alla stregoneria.\nHercules e i poteri di Evander.\nTrama.\nEvander, figlio di Marte, ha il potere di rendere reale ogni cosa egli immagini.\nGiove, allora, volendo farsi perdonare da Giunone, si serve del ragazzo per liberare il suo primo amore prigioniera nell'Abisso di Tartaro. Sfortunatamente anche i Titani sono liberati insieme a Giunone.\nElio e Oceano cercano subito di distruggere Hercules e Iolao, ma ottengono solamente di annichilirsi a vicenda. Nel frattempo il terzo titano, Atlante, attacca l'Olimpo. Ma Giunone riesce a trasformarlo in pietra, condannandolo a sostenere sulle sue spalle il peso del mondo.\nHercules e Iolao riportano Evander dalla madre Nemesi, mentre Giove e Giunone, finalmente, decidono di riconciliarsi"}
{"id": "1767967", "revid": "923674", "url": "https://it.wikipedia.org/wiki?curid=1767967", "title": "Atletica leggera ai Giochi della XXV Olimpiade - 3000 metri piani", "text": "I 3000 metri piani hanno fatto parte del programma femminile di atletica leggera ai Giochi della XXV Olimpiade. La competizione si \u00e8 svolta nei giorni 31 luglio-2 agosto 1992 allo Stadio del Montjuic di Barcellona.\nLa gara.\nLa seconda batteria \u00e8 corsa in 8'42\"32. Tutti i ripescaggi provengono da qui; la keniota Esther Kiplagat, settima, rimane fuori con 8'44\"97, la pi\u00f9 veloce eliminata di sempre.\nLa finale parte lentamente e tarda a scaldarsi; le russe fanno fare la corsa alle altre e poi scattano a soli 200 metri dalla fine; la Romanova prevale sulla Dorovs'kych nonostante corra all'esterno.\nLa campionessa europea, Yvonne Murray, giunge ottava in 8'55\"85."}
{"id": "1767968", "revid": "125281836", "url": "https://it.wikipedia.org/wiki?curid=1767968", "title": "Giovanni da Matera", "text": "Biografia.\nGiovanni Scalcione nacque a Matera attorno al 1070 da una ricca e nobile famiglia profondamente cristiana.\nAbbandon\u00f2 da ragazzo la casa paterna in cerca di un contatto pi\u00f9 stretto con Dio e secondo la tradizione scambi\u00f2 i suoi abiti lussuosi con quelli di un mendicante e poi part\u00ec per Taranto. Desiderava vivere una vita semplice e quindi accett\u00f2 di badare alle pecore dei monaci basiliani dell'Isola di San Pietro.\nIn cerca di Dio, di cui sentiva un grande bisogno, girovag\u00f2 per Calabria, Sicilia, Puglia e fece una lunga sosta a Ginosa, vicino a Taranto. Per sfuggire alle persecuzioni di un signorotto del luogo, Roberto di Chiaromonte, fugg\u00ec poi a Capua.\nLasci\u00f2 presto anche la citt\u00e0 campana e si diresse sui monti dell'Irpinia, dove incontr\u00f2 san Guglielmo da Vercelli. I due per\u00f2 si separarono presto.\nDopo aver peregrinato ancora tra Bari e il Gargano, nel 1130 fond\u00f2 nell'Abbazia di Pulsano, nei pressi di Monte Sant'Angelo, la \"Congregazione degli Eremiti Pulsanesi\" detta anche degli \"Scalzi\", ordine monastico autonomo che si rifaceva alla regola di San Benedetto rendendola ancora pi\u00f9 severa. Dopo pochi mesi la nuova comunit\u00e0 contava cinquanta monaci.\nSempre in Puglia, a Foggia, fond\u00f2 un nuovo monastero nei pressi della vecchia chiesa di San Giacomo per diffondere la comunit\u00e0, dopo esserne stato a capo per dieci anni; qui mor\u00ec il 20 giugno 1139. Nello stesso anno i suoi seguaci raggiungevano la Dalmazia.\nCulto.\nFu proclamato Santo da papa Alessandro III nel 1177. La sua casa natale fu trasformata in una chiesa rupestre, chiamata il \"Purgatorio Vecchio\", situata nei Sassi di Matera. Le sue reliquie, dapprima poste sotto l'altare dell'Abbazia di Pulsano, nel 1830 furono traslate a Matera e dal 1939 sono conservate in un sarcofago nella Cattedrale di Matera.\nLa festa di San Giovanni da Matera si celebra il 20 giugno, data della sua morte.\nSecondo uno studio della CEI del 2006 \u00e8 tra i trecento santi italiani pi\u00f9 conosciuti e pregati."}
{"id": "1767970", "revid": "3732", "url": "https://it.wikipedia.org/wiki?curid=1767970", "title": "Atletica leggera ai Giochi della XXV Olimpiade - 5000 metri piani", "text": "I 5000 metri piani hanno fatto parte del programma maschile di atletica leggera ai Giochi della XXV Olimpiade. La competizione si \u00e8 svolta nei giorni 6-8 agosto 1992 allo Stadio del Montjuic di Barcellona.\nLa gara.\nLa batteria pi\u00f9 veloce \u00e8 la terza (delle 4 in totale): il tedesco Dieter Baumann, argento nel 1988, vince in 13'20\"82. Si qualificano anche il marocchino Brahim Boutayeb (campione dei 10 mila a Seul), i tre kenioti (tra cui il campione del mondo in carica Yobes Ondieki) e due etiopi. Il campione europeo Salvatore Antibo vince la sua batteria con un convincente sprint.\nIn finale sono gli africani a fare il ritmo: Dominic Kirui conduce per i primi 2000 metri, poi Ondieki \u00e8 in testa ai 3000, mentre ad un chilometro dalla fine guida il gruppo Paul Bitok. All'ultimo giro scattano tutti contro tutti e all'uscita dall'ultima curva succede qualcosa di insolito: un europeo, il tedesco Dieter Baumann, supera uno, poi due, poi tre atleti africani e va a vincere l'oro.\nSalvatore Antibo viene colto da una crisi d'assenza e conclude in ultima posizione. Yobes Ondieki si piazza al quinto posto con 13'17\"50."}
{"id": "1767971", "revid": "984922", "url": "https://it.wikipedia.org/wiki?curid=1767971", "title": "Carole Hayman", "text": "Biografia.\nLaureata all'Universit\u00e0 di Leeds e alla Old Vic Theatre School di Bristol, ha lavorato in varie compagnie teatrali come dirigente.\n\u00c8 nota per la sua trilogia \"The Warfleet Chronicles\", composta dai romanzi \"Missing\" (1998), \"Greed, Crime, Sudden Death\" (1998) e \"Connections\" (2002). Ha anche ideato la serie \"Ladies of Letters\", andata in onda su BBC Radio 4."}
{"id": "1767973", "revid": "3732", "url": "https://it.wikipedia.org/wiki?curid=1767973", "title": "Atletica leggera ai Giochi della XXV Olimpiade - 10000 metri piani maschili", "text": "I 10000 metri piani hanno fatto parte del programma maschile di atletica leggera ai Giochi della XXV Olimpiade. La competizione si \u00e8 svolta nei giorni 31 luglio-3 agosto 1992 allo Stadio del Montjuic di Barcellona.\nLa gara.\nSalvatore Antibo si qualifica per la finale nella seconda batteria. Sa che nel momento decisivo dovr\u00e0 fare i conti, pi\u00f9 che con gli avversari, con un nemico interno, le crisi d'assenza che compaiono all'improvviso e gli fanno perdere contatto con la realt\u00e0.\nAlla linea di partenza della finale ci sono tutti i migliori del mondo: si profila una grande gara. Gli iniziali protagonisti sono Khalid Skah e Richard Chelimo, che corrono con un ritmo impossibile per gli altri. A quattro giri dal termine i due incontrano addirittura un doppiato: \u00e8 Hammou Boutayeb, marocchino come Skah. Ma Boutayeb non fa come tutti i doppiati, cio\u00e8 mettersi da parte: sembra invece rivitalizzato e si mette davanti ai due contendenti, correndo al loro ritmo.\nIl pubblico sugli spalti coglie subito la stranezza di questo comportamento. La \"rinascita\" di Boutayeb (che corre per s\u00e9 stesso visto che non ha nessuna possibilit\u00e0 di rimontare in classifica) ha come effetto quello di impedire a Chelimo di portarsi avanti e di staccare Skah sul ritmo, proprio la tattica che il keniota voleva attuare.\nAd un giro dalla fine Boutayeb improvvisamente esce dalla pista e si ritira. Skah e Chelimo rimangono soli, ma il keniota non ha pi\u00f9 spazio per partire in progressione e deve andare alla volata con il marocchino, che, confidando sul suo finale, vince di un secondo. Antibo \u00e8 quarto.\nIl primatista mondiale Arturo Barrios conclude al quinto posto con 28'17\"79; il campione del mondo Moses Tanui finisce ottavo con 28'27\"11.\nLa gara ha una coda giudiziaria: il Kenya fa ricorso contro il Marocco, accusando Skah e Boutayeb di essersi accordati contro Chelimo. I giudici danno ragione al Kenya ed assegnano l'oro a Chelimo. Ma il Marocco presenta subito ricorso, che viene accolto dalla giuria d'appello."}
{"id": "1767975", "revid": "298229", "url": "https://it.wikipedia.org/wiki?curid=1767975", "title": "Atletica leggera ai Giochi della XXV Olimpiade - 10000 metri piani femminili", "text": "I 10000 metri piani hanno fatto parte del programma femminile di atletica leggera ai Giochi della XXV Olimpiade. La competizione si \u00e8 svolta nei giorni 1 e 7 agosto 1992 allo Stadio del Montjuic di Barcellona.\nLa gara.\nIl turno eliminatorio fa due vittime illustri: Olga Bondarenko e Kathrin Ullrich.\nLa finale non si corre a un passo di carica; dopo 15 giri (6000 metri) la sudafricana Elana Meyer prende il comando e decide di aumentare il ritmo. Percorre tutto il resto della distanza con l'etiope Derartu Tulu incollata alle caviglie. Le fa spazio pi\u00f9 volte per avere il cambio ma la Tulu fa finta di non vedere. A 400 metri dalla fine, invece, la Tulu vede benissimo il traguardo e lancia una lunga volata che lascia la Meyer a una decina di metri di distacco.\nGiunge al quinto posto la campionessa mondiale in carica, Liz McColgan."}
{"id": "1767976", "revid": "3732", "url": "https://it.wikipedia.org/wiki?curid=1767976", "title": "Atletica leggera ai Giochi della XXV Olimpiade - 3000 metri siepi", "text": "I 3000 metri siepi hanno fatto parte del programma maschile di atletica leggera ai Giochi della XXV Olimpiade. La competizione si \u00e8 svolta nei giorni 3-7 agosto 1992 allo Stadio del Montjuic di Barcellona.\nRisultati.\nFinale.\nCi si attende un dominio del Kenya; in effetti la previsione si realizza. Dopo un primo giro lento William Mutwol accelera il passo ed i tre kenioti si lasciano alle spalle tutti gli altri. Per cercare di resistere, l'algerino Brahmi allunga il passo ed inciampa su Birir, che cade. Il keniota si rialza in fondo al gruppo, ma recupera senza difficolt\u00e0 la testa della corsa, fa salire di nuovo il ritmo e va a vincere.\nAlessandro Lambruschini porta a casa un altro quarto posto, come ai Giochi di Seul di quattro anni prima. Ha la consolazione di essere il primo dei siepisti europei.\n\u00c8 la prima tripletta keniota nei 3000 siepi. Il paese africano aveva gi\u00e0 occupato i primi due gradini del podio nella specialit\u00e0 nel 1968, nel 1972 e nel 1988."}
{"id": "1767979", "revid": "3732", "url": "https://it.wikipedia.org/wiki?curid=1767979", "title": "Atletica leggera ai Giochi della XXV Olimpiade - 110 metri ostacoli", "text": "I 110 metri ostacoli hanno fatto parte del programma maschile di atletica leggera ai Giochi della XXV Olimpiade. La competizione si \u00e8 svolta nei giorni 2-3 agosto 1992 allo Stadio del Montjuic di Barcellona.\nRisultati.\nFinale.\nGli americani devono fronteggiare la concorrenza dei britannici e del canadese McKoy. In batteria Colin Jackson ferma i cronometri su 13\"10. Rimarr\u00e0 il miglior tempo della competizione.\nI migliori passano i primi due turni e si ritrovano in semifinale. Tra loro c'\u00e8 anche Laurent Ottoz. La prima serie \u00e8 vinta da Jack Pierce con 13\"21; la seconda da Mark McKoy con 13\"12. Ottoz \u00e8 solo settimo. Il terzo degli americani, Blake, \u00e8 squalificato.\nIn finale esce meglio di tutti dai blocchi McKoy, che guadagna centimetro su centimetro grazie ad un fluido passaggio degli ostacoli. Vince di un metro sui due americani."}
{"id": "1767982", "revid": "83531", "url": "https://it.wikipedia.org/wiki?curid=1767982", "title": "Ligier JS7", "text": "La Ligier JS7 fu una vettura di Formula 1 che esord\u00ec nella stagione 1977. Spinta da un motore Matra fu concepita da G\u00e9rard Decarouge e Michel Beaujon. Dotata di un cambio Hewland TL 2-200 a sei rapporti, montava ammortizzatori Koni ed era in monoscocca in lega alleggerita. Era gommata dalla Goodyear.\nFece il suo esordio nel Gran Premio d'Argentina 1977, prima gara della stagione. Alla sua guida Jacques Laffite conquist\u00f2 una vittoria (Gran Premio di Svezia 1977), un secondo posto (Gran Premio d'Olanda 1977), quattro quinti posti e un sesto. La sua migliore prestazione in prova fu il secondo posto nei gran premi di Spagna 1977 e d'Olanda 1977. Venne impiegata anche nelle prime gare della stagione seguente. In Spagna Laffite ottenne anche il giro pi\u00f9 veloce.\nFu sempre guidata solo da Laffite tranne che nel Gran Premio del Giappone 1977 in cui fu affidata una seconda vettura a Jean-Pierre Jarier."}
{"id": "1767983", "revid": "3732", "url": "https://it.wikipedia.org/wiki?curid=1767983", "title": "Atletica leggera ai Giochi della XXV Olimpiade - 100 metri ostacoli", "text": "I 100 metri ostacoli hanno fatto parte del programma femminile di atletica leggera ai Giochi della XXV Olimpiade. La competizione si \u00e8 svolta nei giorni 5-6 agosto 1992 allo Stadio del Montjuic di Barcellona.\nLa gara.\nLa campionessa europea in carica, Monique Ewanj\u00e9-\u00c9p\u00e9e, \u00e8 presente per onore di firma ed esce al primo turno.\nNei Quarti la leader mondiale, Ljudmila Narozhilenko, sente il riacutizzarsi di un infortunio al tendine del ginocchio. Non si presenta in semifinale. La gara perde una sicura protagonista.\nI favori del pronostico vanno a Gail Devers, che ha vinto l'oro nei 100 piani. L'americana si nasconde in semifinale, dove giunge seconda nella propria serie.\nIn finale scatta benissimo dai blocchi. Conduce la gara fino all'ultimo ostacolo, quando inciampa clamorosamente, perde il ritmo ed arriva solo quinta.\nLa gara sorride alla greca Paraskevi Patoulidou, che coglie un oro inatteso. La campionessa uscente, Jordanka Donkova, ferma i cronometri su 12\"70 ed \u00e8 terza."}
{"id": "1767986", "revid": "3732", "url": "https://it.wikipedia.org/wiki?curid=1767986", "title": "Atletica leggera ai Giochi della XXV Olimpiade - 400 metri ostacoli maschili", "text": "I 400 metri ostacoli hanno fatto parte del programma maschile di atletica leggera ai Giochi della XXV Olimpiade. La competizione si \u00e8 svolta nei giorni 3-6 agosto 1992 allo Stadio del Montjuic di Barcellona.\nLa gara.\n\u00c8 la prima finale olimpica \"orfana\" di Edwin Moses, dominatore incontrastato della specialit\u00e0 tra anni settanta e anni ottanta.\nLa prima semifinale \u00e8 vinta dal britannico Kriss Akabusi in 48\"01. Nella seconda Winthrop Graham riesce a prevalere di un centesimo (47\"62 a 47\"63) sul primo degli americani, Kevin Young, stabilendo il nuovo record giamaicano. Il campione del mondo Samuel Matete viene squalificato per aver abbattuto un ostacolo fuori della sua corsia.\nIn finale, scatta velocissimo David Patrick, ma Young, che lo controlla dalla quarta corsia, lo affianca e poi lo sopravanza in curva. All'inizio del rettilineo finale \u00e8 primo e spinge ancora; urta l'ultima barriera ma questo non gli impedisce di scendere sotto il limite dei 47\". Nemmeno il re Moses c'era riuscito. Il suo record del mondo (47\"02) resisteva da nove anni."}
{"id": "1767989", "revid": "3732", "url": "https://it.wikipedia.org/wiki?curid=1767989", "title": "Atletica leggera ai Giochi della XXV Olimpiade - 400 metri ostacoli femminili", "text": "I 400 metri ostacoli hanno fatto parte del programma femminile di atletica leggera ai Giochi della XXV Olimpiade. La competizione si \u00e8 svolta nei giorni 2-5 agosto 1992 allo Stadio del Montjuic di Barcellona.\nLa gara.\nLe semifinali sono vinte, la prima da Sally Gunnell in 53\"78 e la seconda da Sandra Farmer in 53\"90. Anche la russa Ponomarjova scende sotto i 54\" (53\"98).\nFinale: parte forte Tat'jana Ledovskaja, che conduce per met\u00e0 gara. All'ultima curva \u00e8 superata dalla Farmer, ma l'americana si mostra incerta nel passare le ultime due barriere; ne approfitta la britannica Gunnell che passa di prepotenza e va a vincere.\nLa lotta per il terzo posto \u00e8 serrata: Janeene Vickers e la Ledovskaja combattono fino alla fine ed arrivano appaiate. Il bronzo va all'americana per il conto dei millesimi."}
{"id": "1767991", "revid": "1318658", "url": "https://it.wikipedia.org/wiki?curid=1767991", "title": "Erica e i suoi fratelli", "text": "Erica e i suoi fratelli \u00e8 un romanzo incompiuto di Elio Vittorini.\nStoria editoriale.\nScritto nel 1936, fu interrotto in seguito allo scoppio della Guerra civile spagnola alla quale lo scrittore progett\u00f2 di partecipare tra le file repubblicane e venne pubblicato solo nel 1954, sul n. 9 della rivista \"Nuovi Argomenti\" , preceduto da una lettera ad Alberto Moravia e Alberto Carocci nella quale lo scrittore spiegava i motivi dell'incompiutezza. Nel 1956, presso l'editore Bompiani, il romanzo fu riedito, insieme col racconto \"La garibaldina\".\nUna traduzione spagnola (\"Erica y sus hermanos\") fu pubblicata a Barcellona, dall'editore Seix Barral, nel 1983.\nTrama.\nErica \u00e8 una bambina timida che deve assumersi la responsabilit\u00e0 dei suoi fratelli fino a doversi prostituire."}
{"id": "1767992", "revid": "83531", "url": "https://it.wikipedia.org/wiki?curid=1767992", "title": "Danuta H\u00fcbner", "text": "Docente alla Warsaw School of Economics, \u00e8 stata membro dal 1970 al 1987 del Partito polacco dei lavoratori, vicino al regime comunista.\nNel 1994 \u00e8 diventata sottosegretario all'Industria.\nNel 2003 \u00e8 diventata ministro per gli Affari Europei.\nNel 2004, anno in cui la Polonia aderisce all'Unione europea, diviene commissario europeo per il Commercio, affiancando il francese Pascal Lamy all'interno della Commissione Prodi. In seguito, entra nella Commissione Barroso come Commissario alle politiche regionali, incarico che ricopre fino al 2009.\n\u00c8 membro del Gruppo Spinelli per il rilancio dell'integrazione europea."}
{"id": "1767997", "revid": "110157", "url": "https://it.wikipedia.org/wiki?curid=1767997", "title": "Stati per data di entrata negli Stati Uniti d'America", "text": "Questa lista raffigura gli Stati per data di entrata negli Stati Uniti d'America, ossia la data nella quale ogni Stato \u00e8 stato effettivamente incluso nella nazione americana degli Stati Uniti d'America.\nPrecisazioni.\nBench\u00e9 i primi tredici Stati entrati a far parte degli Stati Uniti siano stati considerati parte di essi a partire dalla loro dichiarazione d'indipendenza, avvenuta il 4 luglio 1776, sono presentati qui come \"ammessi\" grazie alla Costituzione degli Stati Uniti d'America. Gli ultimi Stati non possono per\u00f2 essere considerati ammessi perch\u00e9 furono uniti all'attuale Nazione tramite altre costituzioni o accordi, eccetto l'Ohio, che fu ammesso nel 1953 dallo stesso atto di prima, in una versione pi\u00f9 recente.\nLa lista non resoconta la successione dell'entrata negli Stati Uniti d'America dei primi tredici Stati durante la guerra di secessione americana, undici dei quali formarono gli Stati Confederati d'America e la loro susseguente restaurazione politica, talvolta chiamata riammissione, per presentarsi al Congresso per la loro ammissione agli Stati Uniti tra il 1866 e il 1870."}
{"id": "1768002", "revid": "3732", "url": "https://it.wikipedia.org/wiki?curid=1768002", "title": "Atletica leggera ai Giochi della XXV Olimpiade - Maratona femminile", "text": "La maratona ha fatto parte del programma femminile di atletica leggera ai Giochi della XXV Olimpiade. La competizione si \u00e8 svolta il 1\u00ba agosto nella citt\u00e0 di Barcellona, con arrivo nello Stadio olimpico.\nFinale.\nL'australiana Lisa Martin-Ondieki fa il ritmo: 36'27\" al 10\u00ba km e 1h14'09\" al 20\u00b0. Ma dopo essere stata superata, prima dalla Biktagirova e poi dalla Egorova, cede e si fa risucchiare dal gruppo.\nLa Egorova accelera il ritmo e al 30\u00ba km accumula un vantaggio di un minuto sulle inseguitrici. La raggiunge la giapponese Arimori poco prima del 35\u00ba km.\nLe due atlete corrono insieme lungo i 2.500 metri della salita che porta allo stadio. Alla fine della salita la russa piazza l'affondo finale ed arriva sola al traguardo con 40 metri di margine sulla giapponese."}
{"id": "1768003", "revid": "1451528", "url": "https://it.wikipedia.org/wiki?curid=1768003", "title": "Alluvione di Palermo del febbraio 1931", "text": "L'alluvione di Palermo del 1931 \u00e8 l'ultima grande alluvione testimoniata che ha colpito la citt\u00e0 di Palermo.\nAvvenimenti precedenti.\nA Palermo sono testimoniate cinque diverse alluvioni tra il XIX ed il XX secolo. Infatti si ricordano le alluvioni del 1557, 1666, 1689, 1769, 1772, 1778, 1851, 1862, 1907, 1925 ed infine al culmine l'alluvione del 1931. Da quel momento in poi non si sono riscontrati ulteriori cataclismi di questa portata.\nL'alluvione.\nTra il 20 e il 24 febbraio si riversarono sulla citt\u00e0 618\u00a0mm di pioggia, di cui 395 in 50 ore di pioggia ininterrotta tra il 21 e il 23 febbraio. La conformazione di Palermo, una conca posta alla base di alte montagne, facilit\u00f2 l'aumento del livello dell'acqua, che variava nei diversi punti della citt\u00e0 tra i 2 m di via Roma, fino ai 6 m di piazza Sant'Onofrio: infatti la Conca d'oro non \u00e8 omogenea ma caratterizzata in pi\u00f9 punti da grosse depressioni. Altro particolare che influ\u00ec fu la presenza, sopra e sotto il livello cittadino, di quattro flussi d'acqua principali: il Canale Passo di Rigano, il Papireto, il Kemonia ed il fiume Oreto; alcuni di questi canali erano deviati artificialmente sotto il livello stradale. Oltre al grosso volume d'acqua la citt\u00e0 fu colpita da un fortissimo vento di tramontana che distrusse diversi muri.\nI danni.\nL'alluvione caus\u00f2 la morte di 10 persone e ne fer\u00ec altre 21. Andarono distrutte diverse abitazioni e strade, molti edifici storici subirono gravi danni, e la linea ferroviaria fu divelta. Ingenti furono anche i danni nelle campagne, dove le abitazioni rurali furono spazzate via. Inoltre la gru utilizzata per la costruzione del Palazzo delle Poste venne divelta dal forte vento crollando su un edificio adiacente.\nI soccorsi.\nA causa dell'alto livello dell'acqua i soccorsi tardarono ad arrivare; si organizzarono barche e ponti provvisori per trasportare in salvo le persone che si erano rifugiate nei piani pi\u00f9 alti delle abitazioni. Il vento rendeva anche difficile la costruzione di ponti galleggianti."}
{"id": "1768006", "revid": "76963", "url": "https://it.wikipedia.org/wiki?curid=1768006", "title": "David Lascher", "text": "\u00c8 conosciuto principalmente per i suoi ruoli in \"Blossom e\" \"Sabrina - Vita da strega\"."}
{"id": "1768008", "revid": "228587", "url": "https://it.wikipedia.org/wiki?curid=1768008", "title": "Atletica leggera ai Giochi della XXV Olimpiade - Marcia 20 km", "text": "La prova di marcia 20 km ha fatto parte del maschile programma di atletica leggera ai Giochi della XXV Olimpiade. La competizione si \u00e8 svolta il 31 luglio 1992 nella citt\u00e0 di Barcellona, con arrivo nello Stadio olimpico."}
{"id": "1768011", "revid": "16043075", "url": "https://it.wikipedia.org/wiki?curid=1768011", "title": "Spazio Hilbertiano", "text": ""}
{"id": "1768013", "revid": "3732", "url": "https://it.wikipedia.org/wiki?curid=1768013", "title": "Atletica leggera ai Giochi della XXV Olimpiade - Marcia 10 km", "text": "La prova di marcia 10 km ha fatto parte del programma femminile di atletica leggera ai Giochi della XXV Olimpiade. La competizione si \u00e8 svolta il 3 agosto nella citt\u00e0 di Barcellona, con arrivo nello Stadio olimpico.\nFinale.\nDopo la fine della gara Ileana Salvador, giunta terza, viene squalificata."}
{"id": "1768014", "revid": "120504958", "url": "https://it.wikipedia.org/wiki?curid=1768014", "title": "Aldo Spivach", "text": "Carriera.\nDisputa le prime tre stagioni in campionati professionistici tra le file dell'Udinese, per poi trasferirsi a Roma, sponda Lazio. In maglia biancoceleste rimane per quattro anni, e nella seconda stagione laziale sigla il primo gol della squadra capitolina nel campionato a girone unico. Nel 1932 per\u00f2 si trasferisce al Padova, che lascer\u00e0 dopo due stagioni per accasarsi al Bologna. Successivamente si trasferisce alla Sampierdarenese e finisce la sua carriera da calciatore proprio dove l'aveva cominciata, ossia nell'Udinese."}
{"id": "1768016", "revid": "38120", "url": "https://it.wikipedia.org/wiki?curid=1768016", "title": "Atletica leggera ai Giochi della XXV Olimpiade - Marcia 50 km", "text": "La prova di marcia 50 km ha fatto parte del maschile programma di atletica leggera ai Giochi della XXV Olimpiade. La competizione si \u00e8 svolta il 7 agosto 1992 nella citt\u00e0 di Barcellona, con arrivo nello Stadio olimpico."}
{"id": "1768017", "revid": "83531", "url": "https://it.wikipedia.org/wiki?curid=1768017", "title": "Wolf WR2", "text": "La Wolf WR2 fu una vettura di Formula 1 che corse nella stagione 1977. Spinta da un tradizionale motore Ford Cosworth DFV fu concepita da Harvey Postlethwaite,gi\u00e0 ideatore della Wolf WR1, che fu la prima vettura che il costruttore canadese present\u00f2 in Formula 1 quello stesso anno.\nEsord\u00ec al Gran Premio di Spagna 1977, e corse in tutto solo 4 gare mondiali, tra l'altro non consecutive, con al volante sempre e solo Jody Scheckter. Curiosamente in queste quattro gare la vettura conquist\u00f2 sempre un posizionamento sul podio: secondo in Germania, terzo in Spagna, Olanda e Stati Uniti-Est. In Germania Scheckter con questa vettura conquist\u00f2 la \"pole position\"."}
{"id": "1768020", "revid": "125047099", "url": "https://it.wikipedia.org/wiki?curid=1768020", "title": "Mario Pi\u00f9", "text": "\u00c8 originario di Stagno, un paese in provincia di Livorno. \nI Club e i tour.\nHa suonato in tutti i club italiani pi\u00f9 conosciuti durante le stagioni di maggior successo: tra questi \"Insomnia\", \"Imperiale\", \"Dylan\", \"Aida\", \"Ecu\", \"Embassy\", \"Bxr\", \"Matrix\", \"Jaiss\" e \"Ultimo Impero\". Oggi lo ospitano i club pi\u00f9 prestigiosi d'Europa e del mondo, per citarne qualcuno: Temple (Dublino), U60 (Francoforte), Passion (UK), Privilege (Ibiza), Slinky (UK), Arc (New York).\n\u00c8 un dj del \"roster Gatecrasher\", sempre pi\u00f9 impegnato nei tour: Malaysia, Giappone, Stati Uniti e Canada, Sud America e Australia. Da molti anni Mario Pi\u00f9 \u00e8 uno degli artisti di punta di Media Records, A&amp;R dell'etichetta Bxr, sinonimo di elettronica italiana nel mondo.\nCarriera.\nNel 1999 \u00e8 al quinto posto nella \"Sales Chart\" inglese, grazie alle oltre 200.000 copie vendute di \u201cCommunication\u201d nel solo Regno Unito. Nel 2001 Mario Pi\u00f9 \u00e8 entrato al 54\u00ba posto della DJ Mag Top 100, mentre in Inghilterra \u00e8 stato soprannominato il \"Fatboy Slim\" italiano, per la sua creativit\u00e0 e per la sua stazza.\n2001: \u201cThe Vision\u201d, un pezzo che ha ricevuto ottime critiche, diventando un vero e proprio successo suonato da Judge Jules, Pete Tong e Dave Pearce su Radio One e nei loro set. \u201cMathmos\u201d, pubblicato su Sacrifice, ha invece conquistato Richie Hawtin. Mario \u00e8 uno degli artisti Metempsicosi, associazione composta da sei artisti di musica techno ed elettronica indipendenti. Tra i suoi successi vanta anche diverse collaborazioni con produttori importanti: da Mauro Picotto, a Scott Bond sino all'amico e collega Joy Kitikonti. Con quest'ultimo ha creato \u201cLight My Fire\u201d, rifacimento in versione elettronica del celeberrimo pezzo dei Doors, e firmato con lo pseudonimo Roctronick Orchestra; sempre dal duo con Joy Kitikonti, Marikit, nasce \u201cMega Vixen\u201d, omaggio ai film erotici degli anni Settanta e Ottanta, e precedentemente \u201cAnd You\". Pi\u00f9 che si cela anche dietro i progetti firmati da DJ Arabesque, \u201cStrance\u201d, sempre frutto della collaborazione con Kitikonti.\nParticolare successo giunse tra la fine degli anni 90 ed i primi anni del 2000, attraverso alcuni singoli di successo che gli regalarono un'ulteriore fama, in quanto pi\u00f9 radiofonici, e per i quali si avvalse della voce dell'ex moglie, nota con lo pseudonimo \"More\"; i progetti furono: \"All I Need\", \"Runaway\", \"Sexy Rhythm\", \"4ever with me\" e \"Around The World\" che lo portarono nelle classifiche ufficiali di vendita FIMI.\nIn occasione dell'edizione 2003 dei \"Red Bull Italian Dance Awards\" ha ricevuto un Oscar come \"Best Techno DJ\". Il singolo \u201cDevotion - C'era Una Volta Il West\u201d, riprende un classico di Ennio Morricone ed \u00e8 accompagnato da un video curioso con scenografie alla \u201cGangs of NY\u201d. Nel luglio del 2003 Mario Pi\u00f9 ha prodotto la doppietta \u201cRoraima/Logic Guitar\u201d: la prima traccia si definisce come un tributo al Brasile, mentre la seconda, parafrasando le parole di Mario Pi\u00f9: \u201c\u00c8 un treno in corsa\u201d, dice. Risalente alla fine del 2003 \u00e8 \u201cIncanto per Ginevra\u201d, disco ispirato dalla nascita della figlia Ginevra.\nNel 2004 \u00e8 la volta del singolo \u201cChamp Elis\u00e9es\u201d e dell'apertura della sua etichetta, Fahrenheit, con il debutto di \u201cI Don't Want To Come Back\u201d, co-prodotto e remixato da Andrea Doria: la traccia viene licenziata alla francese Hot Banana anche per il territorio britannico.\nIl 2005 si apre con il lancio delle edizioni musicali \"Mas Experience\", la nascita di una nuova etichetta, la Richter, e il singolo ideato da Riccardo Sada e co-prodotto e remixato da Andrea Doria, \u201cTragically Lucid\u201d, di Mario Pi\u00f9 &amp; Lid Russel Bass. Alla fine dello stesso anno viene eletto dalla rivista inglese DJ Mag al numero 38 della top 100 nel mondo. Tra i progetti realizzati, anche la seconda compilation del Matrix e infine \u201cElectronic Experience\u201d, un cd in collaborazione con \"Venom/Cdyourself\" con il meglio dello stile di Mario Pi\u00f9.\nNel 2007 ha avuto collaborazioni con Alex Catalani e Claudio Maura, con cui ha realizzato vari dischi tra cui Big Sucker High Performance e Ultracustom. Traguardo finale nel 2008 \u00e8 Mario Pi\u00f9 present Alex Catalani &amp; Claudio Maura \u201cCantada\u201d su Uomo Records, etichetta di Andreino of Mas Collective. Nel 2009, Mario vince i Trend Award come miglior DJ producer italiano."}
{"id": "1768035", "revid": "78273", "url": "https://it.wikipedia.org/wiki?curid=1768035", "title": "Piccolo Popolo", "text": ""}
{"id": "1768044", "revid": "767487", "url": "https://it.wikipedia.org/wiki?curid=1768044", "title": "Stewart Home", "text": "Biografia.\n\u00c8 uno degli scrittori neo-concettualisti e pulp pi\u00f9 conosciuti sulla scena anglo-americana, soprattutto per i suoi romanzi \"69 Things To Do With A Dead Princess\" (2002) e \"Tainted Love\" (2005), in cui re-immagina gli anni sessanta.\nNei circoli di controcultura, ma anche in Germania e Finlandia, \u00e8 invece pi\u00f9 conosciuto per i suoi primi lavori pulp (come \"Pure Mania\", \"Red London\", \"No Pity\", \"Cunt\" e \"Defiant Pose\") e per i suoi \"pastiche\", in cui mescola i romanzi dello scrittore skinhead-pulp James Moffat con testi agit-prop, pornografici e riferimenti all'arte avanguardista e al punk rock.\nNegli anni ottanta e novanta, ha scritto un elevato numero di pamphlet, riviste e libri, principalmente basati su temi di estrema sinistra, cultura punk, occultismo e sulla storia e l'influenza del Situazionismo (di cui \u00e8 un critico severo) e di altri movimenti estremisti di sinistra e di avanguardia del XX secolo."}
{"id": "1768047", "revid": "125871672", "url": "https://it.wikipedia.org/wiki?curid=1768047", "title": "Mark Cavendish", "text": "Biografia.\nMannese, vive dal 2007 tra la dipendenza della Corona, l'Essex in Inghilterra e Quarrata in Italia (prima presso l'abitazione dell'amico Maximilian Sciandri, nel 2009 ha comprato casa). \u00c8 sposato con la modella glamour Peta Todd, dalla quale ha avuto una figlia, Delilah Grace, nata il 3 aprile 2012, e un figlio, Frey David, nato il 17 agosto 2015.\nCarriera.\nGli esordi.\nDopo aver giocato a calcio per alcuni anni nella squadra della scuola primaria, all'et\u00e0 di undici anni cominci\u00f2 a gareggiare in bicicletta (BMX e mountain bike); pratic\u00f2 poi danza classica \u2013 la madre Adele aveva un negozio di articoli di ballo \u2013 e all'et\u00e0 di sedici anni, lasciata la scuola, and\u00f2 a lavorare come cassiere in una delle tante banche di Douglas, capitale dell'Isola di Man, per finanziarsi la nascente carriera di ciclista.\nEntr\u00f2 quindi nell'Accademia Under-23 di ciclismo su pista della British Cycling, la Federazione britannica, iniziando ad allenarsi tra Manchester e la Toscana con il CT Rob Ellingworth. Nel marzo 2005, in coppia con Robert Hayles, vinse la medaglia d'oro nella specialit\u00e0 americana ai campionati del mondo su pista di Los Angeles; l'anno dopo, rappresentando l'Isola di Man, si aggiudic\u00f2 invece l'oro nello scratch ai Giochi del Commonwealth di Melbourne.\n2007-2008: i primi anni da professionista.\nPass\u00f2 a gareggiare tra gli Elite su strada proprio nella stagione 2006, quando debutt\u00f2 con la squadra Continental tedesca Sparkasse. In agosto si trasfer\u00ec come stagista alla pi\u00f9 quotata T-Mobile, formazione ProTour appena colpita dallo scandalo \"Operaci\u00f3n Puerto\" e negli anni seguenti rinominata in High Road, Columbia e HTC, ma non consegu\u00ec vittorie. Fu nel 2007, una volta ufficializzato il contratto da professionista con la T-Mobile, che Cavendish ottenne i primi successi nella massima categoria ciclistica, vincendo due tappe alla Volta Ciclista a Catalunya e una all'Eneco Tour, oltre allo Scheldeprijs Vlaanderen in Belgio.\nNel 2008, dopo il secondo titolo iridato nell'americana, questa volta in coppia con Bradley Wiggins, si afferm\u00f2 come uno dei migliori velocisti del panorama mondiale su strada: fece sue due tappe al Giro d'Italia, la quarta (con arrivo a Catanzaro) e la tredicesima (arrivo a Cittadella), e diede quindi il meglio di s\u00e9 al Tour de France, dove si aggiudic\u00f2 la quinta, l'ottava, la dodicesima e la tredicesima tappa (Ch\u00e2teauroux, Tolosa, Narbona e N\u00eemes le citt\u00e0 in cui seppe imporsi). In quella stagione primeggi\u00f2 anche in due frazioni della Driedaagse De Panne e nel breve cronoprologo del Tour de Romandie.\n2009: la vittoria alla Sanremo e le sei tappe al Tour.\nInizia la stagione 2009 con due vittoria di tappa al Tour of Qatar e altrettante al Tour of California; conquista quindi la frazione conclusiva della Tirreno-Adriatico a San Benedetto del Tronto. Il 21 marzo 2009, alla sua prima partecipazione, trionfa nella 100\u00aa edizione della Milano-Sanremo, superando in volata per soli undici centimetri il tedesco Heinrich Haussler, scattato in anticipo sul gruppo a 250\u00a0m dal traguardo; diventa in tal modo il secondo pi\u00f9 giovane vincitore della \"Classicissima\", nonch\u00e9 il secondo britannico in grado di aggiudicarsela. A inizio aprile mette a referto altri due successi alla Driedaagse De Panne-Koksijde. Il 9 maggio, nella prima tappa del Giro d'Italia, la cronometro a squadre del Lido di Venezia, taglia il traguardo per primo con la sua formazione, il Team Columbia-High Road, andando cos\u00ec ad indossare la maglia rosa di leader della generale, primo britannico a riuscirvi nella storia della corsa italiana. Si aggiudica poi la nona, l'undicesima e la tredicesima tappa della gara, rispettivamente a Milano, Arenzano e Firenze, ritirandosi dalla corsa proprio al termine della frazione fiorentina.\nRientrato alle corse, in giugno si impone in due tappe del Tour de Suisse, mentre il mese seguente al Tour de France vince in volata la seconda, la terza, la decima, l'undicesima (eguagliando il record del connazionale Barry Hoban, otto frazioni in palmar\u00e8s), la diciannovesima e la ventunesima tappa, quella conclusiva sugli Champs-\u00c9lys\u00e9es; nonostante i sei successi non riesce a far sua anche la classifica a punti, che va per soli 10 punti al rivale Thor Hushovd. Dopo aver vinto anche lo Sparkassen Giro a Bochum e una tappa al Tour Of Ireland, conclude la stagione in settembre con altri due centri in volata al Tour of Missouri, portando cos\u00ec a 23 il totale di successi su strada nell'anno solare.\n2010: i cinque successi al Tour de France.\nSofferente per un'infezione orale causata dall'estrazione di un dente, comincia la stagione 2010 pedalando con continuit\u00e0 solo a partire da febbraio. Tra marzo e aprile consegue solo due successi, uno alla Volta a Catalunya e uno al Tour de Romandie, mentre in maggio si aggiudica la tappa di apertura del Tour of California a Sacramento. Dopo aver corso, senza risultati di rilievo, il Tour de Suisse, l'8 luglio torna alla vittoria al Tour de France aggiudicandosi in volata la quinta tappa con arrivo a Montargis: fa poi sue la sesta tappa a Gueugnon (e dodicesima in carriera alla \"Grande Boucle\", eguaglia Robbie McEwen, Erik Zabel e Mario Cipollini), l'undicesima a Bourg-l\u00e8s-Valence, la diciottesima a Bordeaux e, come l'anno prima, quella finale sugli Champs-\u00c9lys\u00e9es; perde per\u00f2, ancora una volta per pochi punti, 11, la maglia verde, a favore questa volta di Alessandro Petacchi.\nDopo il terzo posto alla Coppa Bernocchi prende il via alla Vuelta a Espa\u00f1a. Nella corsa iberica, transitando per primo sul traguardo nella cronometro a squadre di apertura, conquista, per la prima volta, la \"maglia rossa\" simbolo del primato della corsa a tappe iberica. Perde il comando della classifica generale al termine della terza frazione; dopo le sconfitte in volata nella seconda, nella quinta e nella settima tappa trionfa nella dodicesima, nella tredicesima e nella diciottesima frazione, consolidando la leadership nella classifica a punti. Al termine dell'ultima giornata di gara a Madrid, pur battuto in volata da Tyler Farrar, pu\u00f2 festeggiare la prima affermazione nella classifica a punti di un grande Giro. Conclude la stagione agonistica su strada il 10 ottobre, quando in rappresentanza dell'Isola di Man coglie il settimo posto in volata nella prova in linea dei Giochi del Commonwealth a Delhi.\n2011: le vittorie a Giro e Tour e il titolo mondiale su strada.\nNel 2011 ottiene il primo successo stagionale in febbraio al Tour of Oman; non ottiene risultati n\u00e9 alla Tirreno-Adriatico n\u00e9 alla Milano-Sanremo, si aggiudica invece lo Scheldeprijs davanti al russo Denis Galimzjanov. In maggio partecipa al Giro d'Italia: dopo il successo nella cronometro a squadre di Torino con la sua HTC-Highroad e il secondo posto allo sprint sul traguardo di Parma, centra due vittorie di tappa con arrivo in volata, a Teramo e Ravenna, e abbandona la corsa al termine della dodicesima tappa. Partecipa quindi al Tour de France: come l'anno prima vince cinque frazioni, tra cui quella sul traguardo finale degli Champs-\u00c9lysees (porta cos\u00ec a venti il bottino di successi nella corsa francese), ma in tale occasione riesce ad aggiudicarsi anche, e per la prima volta, la maglia verde della classifica a punti. In agosto, dopo aver vinto la prima edizione del London Surrey Cycle Classic, prende il via anche alla Vuelta a Espa\u00f1a, ma gi\u00e0 al quarto giorno di gara si ritira, senza aver ottenuto nessun piazzamento di rilievo.\nCon dodici successi stagionali all'attivo, comprese le due vittorie di tappa conseguite a met\u00e0 settembre al Tour of Britain, si presenta, il 25 settembre, alla partenza della prova in linea dei campionati del mondo su strada, a Copenaghen. Il tracciato \u00e8 prevalentemente pianeggiante, e l'arrivo adatto alle volate: Cavendish rispetta i favori del pronostico, e quel giorno si laurea ufficialmente campione del mondo, secondo britannico iridato dopo Tom Simpson. Sul traguardo precede allo sprint Matthew Goss e Andr\u00e9 Greipel. Il 30 novembre dello stesso anno viene insignito del titolo di Membro dell'Ordine dell'Impero Britannico per i servizi resi al ciclismo britannico. In ottobre, due settimane dopo la vittoria mondiale, aveva intanto ufficializzato il suo trasferimento, per la stagione 2012, tra le file del team britannico Sky.\n2012: i successi a Giro e Tour in maglia Sky.\nCon la maglia iridata sulle spalle Cavendish ottiene i primi successi in febbraio, nella terza e nella quinta tappa del Tour of Qatar; nello stesso mese si aggiudica anche la Kuurne-Bruxelles-Kuurne battendo in volata Ja\u016dhen Hutarovi\u010d e Kenny van Hummel. Partecipa poi alla Tirreno Adriatico vincendo la seconda tappa, mentre alla Milano-Sanremo si ritira. Al Giro d'Italia si aggiudica la seconda tappa, a Herning, ripetendosi poi anche nella quinta frazione, a Fano, e nella tredicesima, a Cervere. Nella \"Corsa Rosa\" indossa anche per dieci giorni la maglia rossa della classifica a punti, prima di perderla a favore di Joaquim Rodr\u00edguez al termine della penultima tappa.\nIn giugno vince per la prima volta una gara a tappe, lo Ster ZLM Toer nei Paesi Bassi, pur non riuscendo a far sua alcuna tappa; nel mese seguente partecipa quindi al Tour de France ottenendo tre successi, nella prima tappa in linea, quella con arrivo a Tournai, nella diciottesima frazione, con arrivo a Brive-la-Gaillarde, e nella ventesima, quella conclusiva a Parigi (quarto successo consecutivo per lui nella tappa degli Champs-\u00c9lysees). Solo una settimana dopo la conclusione della \"Grande Boucle\" partecipa alla prova in linea dei Giochi olimpici di Londra con il ruolo di favorito, dato il percorso pianeggiante; durante la gara rimane per\u00f2 escluso dall'attacco portato da una ventina di ciclisti, e al traguardo deve accontentarsi del 29\u00ba posto. Tra agosto e settembre aggiunge al suo palmar\u00e8s una vittoria di tappa al Post Danmark Rundt e tre successi al Tour of Britain, portando a quindici il bottino di vittorie in stagione. Il 18 ottobre firma quindi un contratto triennale con il team Omega Pharma-Quickstep, valido a partire dalla stagione 2013; rescinde cos\u00ec il contratto che fino al 2014 lo legava con Sky.\n2013: il passaggio alla Omega Pharma e le cinque vittorie al Giro.\nDebutta con la Omega Pharma-Quickstep in gennaio in Argentina, al Tour de San Luis, vincendo la prima tappa e concludendo secondo nella seconda tappa, dietro Sacha Modolo. In febbraio domina invece il Tour of Qatar, facendo sue quattro frazioni consecutive, la classifica a punti e la classifica generale della corsa. Dopo una vittoria di tappa alla Driedaagse De Panne, in maggio \u00e8 protagonista al Giro d'Italia, aggiudicandosi la maggior parte degli arrivi in volata, compresa la passerella finale a Brescia. Conclude la corsa rosa con cinque successi di tappa (oltre a Brescia, \u00e8 primo sui traguardi di Napoli, Margherita di Savoia, Treviso e Cherasco) e la vittoria della maglia rossa simbolo della classifica a punti.\nIl 23 giugno diventa campione nazionale in linea davanti a Ian Stannard e David Millar e, pochi giorni dopo, il 3 luglio, coglie il primo successo con la maglia di campione nazionale, vincendo in volata la quinta tappa del Tour de France sul traguardo di Marsiglia. Il giorno successivo \u00e8 terzo alle spalle di Greipel e Kittel, mentre nella decima tappa \u00e8 quarto e nella dodicesima \u00e8 secondo, ancora alle spalle di Kittel; vince invece nella tredicesima frazione, a Saint-Amand-Montrond, davanti a Peter Sagan e Bauke Mollema, mentre nella conclusiva frazione sugli Champs-\u00c9lys\u00e9es conclude terzo dietro a Kittel e Greipel. Nel prosieguo di stagione conquista una frazione al Giro di Danimarca e tre tappe al Tour of Britain, concludendo l'annata con 19 vittorie all'attivo.\n2014: i piazzamenti e la caduta al Tour de France.\nCavendish inizia la stagione 2014 al Tour de San Luis, dove per\u00f2 non coglie risultati di rilievo. Ottiene i primi successi tra febbraio e marzo, vincendo una tappa sia alla Volta ao Algarve che, sul traguardo di Porto Sant'Elpidio, alla Tirreno-Adriatico; alla successiva Milano-Sanremo \u00e8 invece quinto nella volata che vede Alexander Kristoff precedere Fabian Cancellara e Ben Swift. Tra aprile e maggio vince quattro tappe e la classifica a punti al Presidential Cycling Tour of Turkey; salta quindi il Giro d'Italia, preferendo partecipare, in preparazione al Tour de France, al Tour of California, dove coglie due successi parziali, e al Tour de Suisse, dove si impone nella quarta tappa, con arrivo a Ossingen.\nAlla seguente \"Grande Boucle\", cui partecipa con l'obiettivo di vestire la maglia gialla sfruttando la prima tappa adatta ai velocisti, \u00e8 per\u00f2 vittima, proprio nella prima frazione, di una caduta che al termine della giornata lo costringe al ritiro per problemi a una clavicola. Rientrato alle gare a met\u00e0 agosto al Tour de l'Ain, conclude quinto alla Vattenfall Cyclassics, tornando quindi al successo a fine mese con una doppietta nelle prime due frazioni del Tour du Poitou-Charentes. Chiude la stagione al Tour of Britain, dove si piazza una volta terzo e una volta secondo in volata alle spalle di Marcel Kittel. In totale ottiene undici vittorie stagionali e, per la prima volta dal 2008, nessuna nei tre grandi Giri.\n2015: le vittorie primaverili e il ritorno al successo al Tour.\nLa stagione 2015 di Cavendish, sempre in maglia Omega Pharma (divenuta per ragioni di sponsor Etixx-Quick Step), inizia a gennaio al Tour de San Luis nel quale, dopo due secondi posti alle spalle di Fernando Gaviria, vince la frazione conclusiva. Il mannese vince poi due tappe e la classifica generale al Dubai Tour, nonch\u00e9, rientrato in Europa, la Cl\u00e1sica de Almer\u00eda e la Kuurne-Bruxelles-Kuurne. Le prestazioni nel mese di marzo sono invece influenzate da una infezione virale contratta in Sudafrica, che non gli consente di ottenere risultati n\u00e9 alla Tirreno-Adriatico n\u00e9 alla Milano-Sanremo. Torna in gara al Presidential Cycling Tour of Turkey, dove vince tre tappe in volata e la classifica a punti; nel mese di maggio partecipa invece al Tour of California, aggiudicandosi quattro tappe in volata e la classifica a punti. In giugno corre quindi il Tour de Suisse, non ottiene per\u00f2 particolari piazzamenti, e i campionati britannici in linea, nei quali coglie il secondo posto dietro a Peter Kennaugh.\nPresentatosi al Tour de France in buone condizioni fisiche, perde le prime due volate, vinte entrambe da Greipel, piazzandosi quarto e terzo rispettivamente; vince invece la settima tappa sul traguardo di Foug\u00e8res davanti a Greipel e Sagan, ritrovando il successo al Tour dopo due anni. \u00c8 invece solo sesto nella tappa conclusiva sugli Champs-\u00c9lys\u00e9es. Dopo la \"Grande Boucle\" partecipa alla Vattenfall Cyclassics dove per\u00f2 \u00e8 vittima di una caduta a 2\u00a0km dal termine. \u00c8 poi al via del Tour of Britain, dove coglie un secondo posto dietro Elia Viviani nella prima tappa; \u00e8 quindi costretto a lasciare la corsa a causa di una caduta rimediata nella sesta tappa nell'urto con un'automobile parcheggiata, caduta in seguito alla quale \u00e8 costretto a rinunciare anche ai campionati del mondo di Richmond e a chiudere anticipatamente la stagione.\nAl termine della stagione agonistica annuncia il passaggio dalla Etixx Quick-Step al Team Dimension Data, insieme al compagno Mark Renshaw.\n2016: le quattro vittorie al Tour e l'argento mondiale a Doha.\nCavendish debutta in gara con la Dimension Data a fine gennaio alla Cadel Evans Great Ocean Road Race, ma \u00e8 costretto al ritiro. In febbraio partecipa al Dubai Tour, cogliendo un secondo e un terzo posto nelle volate vinte da Marcel Kittel, e al Tour of Qatar, durante il quale ottiene la prima affermazione stagionale, prevalendo nella prima tappa. Nella gara qatariota coglie anche due secondi e un quinto posto nelle tre volate vinte dal norvegese Alexander Kristoff, e un ottimo settimo posto a cronometro, risultati che gli permettono di aggiudicarsi per la seconda volta in carriera la classifica generale della corsa. All'inizio di marzo si laurea per la terza volta nella sua carriera campione del mondo nella specialit\u00e0 dell'americana su pista, in coppia con Wiggins. Nei successivi impegni su strada, alla Tirreno-Adriatico e alla Milano-Sanremo, non ottiene risultati di rilievo; \u00e8 quindi secondo alla Scheldeprijs, dietro a Kittel, mentre alla Parigi-Roubaix, la \"classica delle pietre\" cui partecipa per la seconda volta in carriera, conclude al trentesimo posto. Nel prosieguo della stagione fa sue una tappa al Giro di Croazia e una al Tour of California, e conclude al secondo posto il campionato nazionale in linea.\nIn luglio si presenta al via del Tour de France con l'obiettivo di ottenere successi in volata. In quella \"Grande Boucle\" vince la tappa inaugurale davanti a Kittel e indossa per la prima volta in carriera la maglia gialla. Vince anche la terza tappa, questa volta su Greipel, e la sesta, nuovamente davanti a Kittel; con 29 trionfi supera cos\u00ec Bernard Hinault per numero di vittorie di tappa al Tour de France, portandosi al secondo posto di sempre alle spalle di Eddy Merckx. Si aggiudica quindi anche la quattordicesima frazione, in quest'occasione precedendo Kristoff; due giorni dopo lascia la corsa per preparare i Giochi olimpici di Rio de Janeiro, dove \u00e8 impegnato nella specialit\u00e0 dell'omnium. Impegnato nelle sei prove della specialit\u00e0 tra il 14 e 15 agosto, conclude al secondo posto assoluto, alle spalle di Elia Viviani, e conquista la medaglia d'argento, la prima per lui in carriera.\nIn settembre, per preparare il campionato mondiale di Doha, torna a correre su strada al Tour of Britain, ma non coglie risultati di rilievo; ottiene invece un settimo e un secondo posto di tappa al Giro della Toscana e, a inizio ottobre, il sesto posto alla Parigi-Tours, mostrando una buona condizione in vista del mondiale. Nella prova iridata, corsa il 16 ottobre, Cavendish \u00e8 abile a rimanere nel gruppetto di una ventina di ciclisti formatosi a 177\u00a0km dall'arrivo in seguito a un \"ventaglio\" della Nazionale belga; il gruppetto arriva a giocarsi il titolo in volata, e per il secondo anno consecutivo \u00e8 Peter Sagan a laurearsi campione del mondo, battendo Cavendish e Boonen. Per il mannese \u00e8 la seconda medaglia ai mondiali, dopo quella d'oro a Copenaghen nel 2011. Termina la stagione all'Abu Dhabi Tour, corsa dove vince due tappe.\n2017-2020: gli anni peggiori e il quasi ritiro dalle competizioni.\nIl vicecampione del mondo inizia la stagione al Dubai Tour, dove nelle tre volate si piazza rispettivamente terzo, settimo e quarto. Corre dunque alla Volta ao Algarve, dove non ottiene particolari risultati e all'Abu Dhabi Tour, corsa in cui trova la prima vittoria stagionale nella prima tappa, piazzandosi poi terzo e secondo nelle altre due volate. Partecipa poi alla Tirreno-Adriatico ed alla Milano-Sanremo, dove manifesta una condizione pessima, frutto di una mononucleosi che lo costringe a stare fuori dalla corse fino a giugno, quando torna a correre al Giro di Slovenia, dove si piazza secondo nell'ultima tappa. In seguito a questa buona prestazione, la sua squadra decide di inserirlo nel roster del Tour de France, dove si piazza quarto nella prima volata, vinta da Marcel Kittel, ma dove \u00e8 costretto al ritiro gi\u00e0 alla quarta tappa per una caduta in volata, provocato da un contatto con Peter Sagan. Rientra poi in gara nel mese di settembre, ma senza ottenere n\u00e9 successi n\u00e9 piazzamenti di rilievo.\nA distanza di un anno dall'ultima affermazione torna al successo imponendosi nella terza tappa del Dubai Tour. Dopo una primavera difficile a causa, anche, di alcuni infortuni (in particolar modo la caduta alla Milano-Sanremo) prende il via del Tour de France. Lontano dalla condizione dei tempi migliori ottiene come miglior piazzamento un ottavo posto in volata. Dopo essersi salvato per circa mezzo minuto dal tempo massimo nel corso della decima frazione, non riesce a rispettarlo al termine della undicesima ed \u00e8 cos\u00ec costretto ad abbandonare la corsa.\nNella stagione 2019, ultima in casacca Dimension Data, non riesce ad aggiudicarsi nemmeno una vittoria; per la prima volta in carriera, da quando \u00e8 professionista, Cavendish non vince almeno una corsa in stagione. Il miglior piazzamento ottenuto \u00e8 il terzo posto nella terza tappa del Giro di Turchia.\nLa stagione 2020, prima ed unica in maglia Bahrain-McLaren, \u00e8 ancora pi\u00f9 deludente della precedente, in quanto non riesce a centrare neppure un piazzamento in Top10, in alcuna corsa. Questi risultati portarono a pensare un possibile ritiro a fine stagione, successivamente smentito.\n2021: rinascita e ritorno alla vittoria.\nNel 2021 cerca di rilanciarsi facendo ritorno alla Deceuninck-Quick Step. Ritorna alla vittoria, dopo oltre tre anni di digiuno, il 12 aprile, in occasione della 2\u00aa tappa del Giro di Turchia. Nei due giorni successivi vince altrettante volate, portando a quattro il bottino finale, aggiudicandosi anche la tappa conclusiva. Partecipa poi al Giro del Belgio dove si aggiudica l'ultima frazione, battendo in volata sprinter di rilievo come Merlier e Ackermann. \nSeppur inizialmente non fosse prevista la sua partecipazione al Tour de France, visti i problemi al ginocchio di Sam Bennett, velocista designato in casa Deceuninck, viene selezionato per la corsa francese, alla quale torna dopo 3 anni. Il 29 giugno ritorna alla vittoria al Tour del France dopo cinque anni, nella 4\u00aa tappa, sul traguardo di Foug\u00e8res, dove si era gi\u00e0 imposto con lo stesso team nel 2015, precedendo in volata Nacer Bouhanni e Jasper Philipsen; con questa vittoria porta a 31 i suoi successi nella corsa a tappe francese. Il 1\u00ba luglio successivo vince ancora sul traguardo della sesta tappa a Ch\u00e2teauroux, dove aveva gi\u00e0 vinto nel 2008 e nel 2011, portando a 32 le sue vittorie complessive nella manifestazione francese. Si impone nuovamente nella decima tappa, sul traguardo di Valence, ottenedendo la terza vittoria in questa edizione del Tour e portandosi a 33 vittorie complessive. Il 9 luglio, con la vittoria ottenuta nella tredicesima tappa con arrivo a Carcassonne, eguaglia lo storico record di 34 vittorie di tappa alla \"Grande Boucle\" detenuto da Eddy Merckx."}
{"id": "1768049", "revid": "599013", "url": "https://it.wikipedia.org/wiki?curid=1768049", "title": "Jorge Luis Campos", "text": ""}
{"id": "1768052", "revid": "287204", "url": "https://it.wikipedia.org/wiki?curid=1768052", "title": "Julio Cesar Enciso", "text": ""}
{"id": "1768055", "revid": "1543377", "url": "https://it.wikipedia.org/wiki?curid=1768055", "title": "I Topi Grigi", "text": "I Topi Grigi \u00e8 una serie cinematografica di otto film muti italiani prodotti dalla Tiber tra il 1916 e il 1918 e diretti ed interpretati da Emilio Ghione.\nTrama.\n\"La busta nera\" (episodio 1).\nCampagna attorno a Parigi. Za la Mort salva il giovane Leo, assalito da una banda di delinquenti, e lo conduce nella propria casa, condivisa con la compagna Za la Vie e la vecchia zia Camilla. Leo racconta di essere stato rapito da bambino, e di non ricordare nulla della sua vita passata. Sa solo che ogni informazione relativa ad essa \u00e8 contenuta in una certa busta nera. Da allora Leo viene come adottato dai coniugi Za.\nZa la Mort non manca di alcune connessioni con la malavita locale: una notte si reca presso il covo dell'organizzazione criminale dei Topi grigi, e, convinto com'\u00e8 che siano stati loro ad assalire Leo, propone un affare al loro capo, Grigione, noto come l'uomo dall'indice mozzo. In cambio della cessazione delle persecuzioni della banda contro Leo, Za la Mort gli consegna seduta stante alcune informazioni scritte su una villa incustodita nelle vicinanze, facile da derubare. Anzi, partecipa con loro, almeno inizialmente, all'effrazione. Poi per\u00f2, con una scusa, si ritira, non prima di aver sottratto dalla tasca di Grigione la chiave della cassaforte, nella quale, in precedenza, quand'era nel covo, aveva scorto una busta nera. Ritorna quindi, mentre la banda \u00e8 impegnata, al loro quartier generale, si impadronisce della busta nera \u2013 e, gi\u00e0 che c'\u00e8, della notevole quantit\u00e0 di denaro custodito nella cassaforte. Al loro ritorno i Topi grigi non hanno dubbi su chi pu\u00f2 essere stato il ladro, e giurano vendetta contro Za la Mort.\nLa mattina dopo, a casa degli Za, si apre la busta nera: un medaglione ivi contenuto reca al suo interno la fotografia di un bambino piccolo, ed un bigliettino sul quale \u00e8 scritto che il bimbo ritratto ha un grosso neo sulla spalla destra \u2013 e si verifica che Leo ce l'ha \u2013 ed \u00e8 un rampollo della facoltosa famiglia dei Saint Valentin. Za la Mort promette a Leo di aiutarlo a far valere i diritti, anche pecuniari, che gli derivano da tale illustre nascita.\n\"La tortura\" (episodio 2).\nGrazie alla connivenza di Musoduro, un criminale che era stato truffato da Za la Mort, i Topi grigi lo rapiscono, e lo condannano a morte, da ottenersi tramite un fantasioso lento supplizio. Parte della banda, dopo aver affidato il morituro Za la Mort ad una carceriera complice \u2013 che poi, compassionevole, lo liberer\u00e0 - si reca a casa degli Za in cerca della busta nera e del denaro. Non trovandoli (Za la Mort, previdente, li aveva sotterrati in giardino), rapisce gli abitanti della casa (Za la Vie, Leo e la zia Camilla) e, dopo aver fatto esplodere l'edificio, li porta lontano, insieme a s\u00e9. \n\"Il covo\" (episodio 3).\nTornato sulle rovine fumanti della propria abitazione, Za la Mort ha le prove che i suoi cari sono ancora in vita, e si ripromette di trovarli. Ma innanzitutto, vista l'enormit\u00e0 della vendetta compiuta dai Topi grigi, rompe il codice di omert\u00e0 che lo legava a loro e li denuncia anonimamente alla polizia. Leo, dal canto suo, riesce a sottrarsi, insieme a Za la Vie e alla zia Camilla, alla prigionia; i tre si ritrovano a Parigi, dove tirano avanti, - dando Za la Mort, di cui non hanno avuto pi\u00f9 notizie, per morto - grazie al lavoro di Leo.\nIntanto le forze dell'ordine intervengono e riescono a catturare una buona parte dei componenti della banda, ma non Grigione, che, con l'aiuto di Musoduro ottiene un passaporto falso e si imbarca, sotto falso nome, per l'America. Za la Mort, dopo aver recuperato dal nascondiglio la busta nera e il denaro, viene a trovarsi a Parigi, senza sapere che in citt\u00e0 si trovano anche i suoi familiari. Qui egli scorge anche Musoduro, lo attira con uno stratagemma e riesce a farsi raccontare da lui quanto egli sa degli avvenimenti. Convinto che i suoi cari siano con Grigione, anche Za la Mort sbarca in America. \n\"La rete di corda\" (episodio 4).\nL'esito della trasferta americana di Za la Mort, dopo accurate investigazioni \u2013 aiutato dal boss locale Ragno Rosso - per ritrovare Grigione, si riducono alla certezza che i suoi cari non hanno mai lasciato l'Europa, e si sono sempre trovati nella grande citt\u00e0 francese. Egli ritorna quindi in Francia. Grigione pure, ma su un altro transatlantico.\n\"La corsa al milione \" (episodio 5).\nZa la Mort rintraccia i suoi, a Parigi. L'incontro con loro \u00e8 meno allegro di quanto potesse immaginare, in parte perch\u00e9 i suoi famigliari lo avevano ormai dato per morto, e si erano abituati ad una nuova vita senza di lui, in parte perch\u00e9, in questa nuova prospettiva Za la Vie e Leo, confessa la zia in un colloquio con Za \"avevano iniziato ad accarezzare un progetto\u2026\", ovvero una loro unione, \"senza che nulla di sconveniente sia comunque successo\". Il trambusto causato dal ritorno di Za la Mort \u00e8 tale che Za la Vie ingerisce un quantitativo eccessivo di medicinali, e viene portata in ospedale. Za la Mort, magnanimamente, riconosce che Za la Vie, una volta ripresasi, avr\u00e0 pieno diritto di seguire i dettami del suo cuore, quali che siano, a favore proprio o di Leo; per intanto, egli continua a perseguire il fine di ottenere la presumibile eredit\u00e0 spettante a Leo.\nLa duchessa Arabella Maria di Saint Valentin muore. La sorella Giovanna ne dissigilla illecitamente il testamento, da dove appare che Leo, di cui viene descritto il particolare neo identificatorio, era figlio naturale di Arabella, rapitale diciotto anni prima mentre portava al collo un medaglione (quello contenuto nella busta nera aperta da Za la Mort in precedenza). A Leo veniva fatto lascito di un milione. La duchessa Giovanna, altrettanto illecitamente, sentito il proprio intendente Romilles, distrugge il testamento: nessuno scandalo, convengono, avrebbe dovuto colpire la casata dei Saint Valentin.\nZa la Mort, saputo della morte della duchessa Arabella, decide che \u00e8 giunto il momento di condurre indagini sulla casa nobiliare dei Saint Valentin. Cerca di farsi ricevere da Giovanna, ma invano: costei aveva dato ordine agli uscieri di non ammettere nessuno all'infuori di Romilles. Za la Mort mette in atto un suo piano. Innanzitutto fa assumere Za la Vie come cameriera nella magione della duchessa, in modo da avere una testa di ponte in territorio nemico. Poi escogita un brillante espediente per farsi ricevere dalla duchessa Giovanna: provoca a bella posta un incidente con Romilles, che egli aveva seguito; in tal modo, com'era d'uso, i due si scambiano i biglietti da visita, a fini di risarcimento.\nPresentando il biglietto da visita di Romilles all'usciere, non riesce difficile a Za la Mort farsi ricevere da Giovanna di Saint Valentin, sorpresa nel trovarsi innanzi uno sconosciuto.\nZa la Mort non ha elementi probatori, e si affida al suo fiuto e alla fortuna. Sventola davanti alla duchessa il medaglione e qualche carta compromettente che trae dalla busta nera - per consegnare la quale carta ricatta la donna (chiedendo propriamente un milione) -, fa allusioni, provoca, minaccia di mandarla in galera, ed intanto osserva il comportamento guardingo ed impacciato di Giovanna, il che gli d\u00e0 conferma di essere sulla pista giusta. Non si addiviene a nulla, ma Za se ne va lasciando alla duchessa un ultimatum: tre giorni di tempo per decidere, dopodich\u00e9 egli avrebbe agito (in un modo a lui stesso sconosciuto).\n\"Aristocrazia canaglia\" (episodio 6).\nLa duchessa Giovanna pare cedere: ancora prima dello scadere dell'ultimatum, invita a casa propria Za la Mort e Leo, e consegna loro l'assegno di un milione, ricevendone in cambio il documento compromettente. Ma \u00e8 solo una finta: Giovanna, dopo aver narcotizzato i suoi due ospiti recupera l'assegno e, con l'aiuto di Grigione e Musoduro, coi quali in qualche modo si era messa in contatto, rinchiude i due corpi privi di sensi in una cassa che viene subito spedita alla volta di Singapore.\nMa in casa della duchessa c'\u00e8 pur sempre Za la Vie (che a questo punto appare riconciliata col compagno): ella, essendo stata testimone degli avvenimenti, strappa l'assegno dalle mani di Giovanna, fugge, si reca in banca, riscuote l'assegno e d\u00e0 il denaro, riposto in una valigetta, ad alcuni fidi amici di Za la Mort, che lo nasondono il luogo sicuro. \nZa la Mort e Leo si risvegliano mentre sono sul piroscafo diretto in oriente. Il capitano scorge affiorare dalla superficie dell'acqua un periscopio. Siamo in tempo di guerra, e ci\u00f2 \u00e8 verosimilmente segno di un imminente attacco nemico. Sull'imbarcazione scatta l'allarme, i passeggeri, nel panico, cominciano ad abbandonare la nave e a rifugiarsi nelle scialuppe di salvataggio, mentre dal sottomarino vengono sganciati i siluri.\n\"6000 volt\" (episodio 7).\nZa la Mort viene ripescato (di Leo non si hanno notizie), naufrago, sulla costa abitata da una popolazione di cannibali, che si accingono a divorarlo. Fortunatamente la sua pistola funziona ancora, egli esplode un colpo e viene risparmiato, non solo, viene venerato come dio del fuoco dagli abitanti di quella terra tropicale. Mentre a Parigi, invece, nevica. Due anziani mendicanti impietosiscono Za la Vie e zia Camilla (di nuovo esposte ad un'inspiegabile assenza di Za la Mort), che permettono loro di passare la gelida nottata presso il caminetto di casa. Ma nel mezzo della notte, mentre le due donne dormono, i due mendicanti si alzano e cominciano a rovistare in giro: sono in realt\u00e0 Topi grigi, e stanno cercando il denaro. Il milione non c'\u00e8, ma al suo posto essi trovano un bigliettino nel quale gli amici di Za la Mort indicavano, in modo piuttosto generico, l'ubicazione del nascondiglio: una casa isolata di Suresnes. La duchessa Giovanna, coi suoi nuovi complici, si reca a Suresnes. Invano. Anzi, nel tentativo di aprire con un grimaldello uno sportello a muro che pareva il nascondiglio ideale, Musoduro viene investito da una fortissima scarica elettrica e muore sul colpo. Il suo corpo viene gettato in fondo ad una rupe.\nZa la Mort riprende il mare su un'esile piroga, e, in condizioni estremamente debilitate, viene recuperato dall'equipaggio di una nave diretta in Francia. La notizia appare sui giornali.\nLa duchessa incarica l'intendente Romilles e Grigione di portare a compimento una sua pensata. Innanzitutto i Topi grigi si recano a Suresnes e armeggiano attorno al cadavere di Musoduro, poi un messaggio anonimo avverte la polizia della presenza di un cadavere, dandone l'esatta ubicazione. Giunta sul luogo, la polizia trova nelle tasche del cadavere un biglietto che fa supporre, con un alto grado di probabilit\u00e0, che l'uomo \u00e8 stato assassinato, e che Za la Mort \u00e8 il mandante.\nCos\u00ec quando Za la Mort finalmente fa ritorno a Parigi, ad attenderlo alla stazione c'\u00e8 Za la Vie e la polizia, che lo arresta.\n\"A mezza quaresima\" (episodio 8).\nZa la Mort viene processato ed assolto per insufficienza di prove, formula che non lo soddisfa. Leo avrebbe potuto essere d'aiuto, ma \u00e8 morto nel siluramento. Za ritrova la lettera autografa con il quale la duchessa Giovanna lo invitava a cena a casa propria menzionando l'intenzione di pagargli il milione: una perizia calligrafica accerta facilmente essere della stessa mano che ha scritto il biglietto trovato sul cadavere di Musoduro, gi\u00e0 agli atti. Il caso si riapre e Giovanna viene assicurata alla giustizia. Resta solo da incastrare Grigione.\nQuest'ultimo aveva avuto un'intuizione: dopo aver spento gli interruttori della centrale elettrica che serviva Suresnes (non peritandosi di uccidere, all'uopo, due tecnici della societ\u00e0 energetica), era tornato presso lo sportello a muro che aveva causato la folgorazione di Musoduro, lo aveva aperto ed aveva in effetti trovato la valigetta contenente il denaro. Pi\u00f9 avanti Grigione getta incongruamente la valigetta in un grosso profondissimo pozzo.\nZa la Mort e i suoi seguaci, a loro volta, giunti al nascondiglio, lo trovano vuoto; ma nei pressi di esso rilevano l'impronta della mano di Grigione, inconfondibile in quanto priva di alcune falangi del dito indice, e \u2013 ce ne fosse bisogno \u2013 hanno la certezza di chi sia stato l'autore del furto (di denaro comunque estorto, anche se, paradossalmente, dovuto).\nGrandi feste in maschera a Parigi per il carnevale. Grigione vi presenzia, si apparta con una graziosa mascherina, e si appresta a far colpo su di lei, e a comprarne le grazie facendo uso di un'infima parte del capitale che afferma di avere a disposizione. Ubriaco e desideroso di fare sfoggio della propria ricchezza, si reca inaccortamente con lei al pozzo. Qui la donna si toglie la maschera, sorprendendo Grigione: \u00e8 Za la Vie, e Za la Mort \u2013 in ottemperanza ad un piano premeditato \u2013 li ha seguiti. Nella colluttazione che ne segue Grigione cade a capofitto nel pozzo.\nAppare che Grigione aveva gettato al suo interno solo la valigetta, non il denaro, che i due Za ritrovano in un anfratto alla sommit\u00e0 del pozzo. Za la Mort conclude: \"Questa somma, che per diritto di dolosit\u00e0 e tormenti, \u00e8 nostra, servir\u00e0 a strappare dal trivio i figli di nessuno che la societ\u00e0 abbandona votandoli alle galere, come sarebbe stato di me, Za la Mort, se non avessi avuto un cuore.\"\nPersonaggi e interpreti.\nProtagonista della serie \u00e8 il personaggio di Za la Mort, un ladro gentiluomo interpretato dallo stesso Ghione. Accanto a lui l'attrice Kally Sambucini nel ruolo di Za la Vie.\nProduzione.\nEmio Ghione aveva creato il personaggio di Za la Mort nel film \"Nelly la gigolette\", del 1914, e ad esso avrebbe dedicato altri film oltre a \"I topi grigi\", (l'ultimo dei quali \u00e8 \"Za la Mort. Der Traum der Za la Vie\", del 1924), oltre ad alcuni romanzi e opere teatrali.\n\"I topi grigi\" \u00e8 stato restaurato nel 1995 dalla Cineteca di Bologna sulla base di una pellicola negativa originale custodita presso la Cineteca Italiana e una copia positiva realizzata negli anni '50 e giacente presso la Cin\u00e9math\u00e8que royale de Belgique.\nLe lunghezze in metri delle pellicole dei singoli episodi sono le seguenti: Ep. 1: 775, Ep. 2: 671, Ep. 3: 771, Ep. 4: 1061, Ep. 5: 848, Ep. 6: 898, Ep. 7: 821, Ep. 8: 1024.\nDistribuzione.\nLa serie di film \u00e8 uscita nelle sale cinematografiche italiane nel marzo del 1918; dal 16 settembre 1918 la serie ha cominciato ad uscire in Spagna, col titolo \"Los ratones grises\"; in Portogallo la serie, col titolo \"As ratas pardas\", ha cominciato ad uscire dal 25 novembre dello stesso anno.\nIn tempi recente, \"I topi grigi\" \u00e8 stato proposto all'interno del festival Il Cinema Ritrovato, organizzato dalla Cineteca di Bologna nel 2019.\nAlmeno il secondo e terzo episodio sono stati editi in VHS nel 1995 a cura della Mondadori Video. \u00c8 inoltre attestata un'edizione in DVD.\nL'intera serie \u00e8 visionabile sul sito della Cineteca Italiana (\u00e8 necessario registrarsi).\nAccoglienza.\nA parere di Joseph Albert North \"\"I topi grigi\" ha ricevuto critiche prevalentemente negative\" all'epoca della sua uscita. \"In \"L'arte cinegrafica\" Carlo Zappia criticava il carattere raffazzonato della trama e l'ottusit\u00e0 degli avversari di Za la Mort, concludendo: \u201cIl lettore ha ragione di essere seccato. Lo spettatore anche.\u201d\" D'altra parte \"\"I Topi Grigi\" \u00e8 stato un grande successo in Spagna, l'unico paese a non limitare la fruizione di film italiani durante la prima guerra mondiale.\"\nIn occasione della ristampa del romanzo di Emilio Ghione \"Za la Mort\", sul Sole 24 Ore del 28 ottobre 2012, a firma di Emiliano Morreale, possiamo leggere: \"Il personaggio di Za la Mort, criminale-eroe, celeberrimo cent'anni fa, \u00e8 rimasto proverbiale attraverso i decenni. Nel secondo dopooguerra, Dapporto e Tot\u00f2 lo citavano nei loro spettacoli comici (\"Za la Mortadelle\u2026\"), una versione a fumetti lo trasformava in indiano d'America (del resto, non era un \"apache\", ossia un esponente della malavita parigina?), e il regista Raffaello Matarazzo lo riportava sullo schermo in Fumeria d'oppio.\"\nSecondo lo storico del cinema Denis Lotti \"Il serial risulta composto di espedienti narrativi di origini eterogenee e potrebbe essere definito un grande polittico, che espone al pubblico saggi derivanti dal racconto nero, dal poliziesco, dall\u2019esotico salgariano e farandolesco, dove l\u2019improbabile e l\u2019inverosimile si confondono a tratti naturalisti, al bisogno oraziano dell\u2019angolo al quale il protagonista tende, soprattutto dopo ogni trasformazione che le mirabolanti avventure e disavventure richiedono a Za la Mort.\"\nInfluenza culturale.\nI contributi al cinema italiano si riconoscono soprattutto nell'aver posto le basi dello stereotipo del personaggio/giustiziere e delinquente (Rocambole e Fant\u00f4mas) che rispetta una sua etica ed ha un proprio codice d'onore. Per capire l'importanza del contributo di questa serie di film ai futuri registi italiani ed internazionali, si pensi all'influenza che tali stereotipi hanno avuto sui film di Sergio Leone od anche nei film poliziotteschi degli anni settanta dove i protagonisti sono sempre mossi da proprie regole e leggi solitamente basate per di pi\u00f9 su di una giustizia personale"}
{"id": "1768061", "revid": "28592", "url": "https://it.wikipedia.org/wiki?curid=1768061", "title": "Selena Romanovna \u010ci\u010dagova'", "text": ""}
{"id": "1768063", "revid": "327773", "url": "https://it.wikipedia.org/wiki?curid=1768063", "title": "Cartina per sigarette", "text": "La cartina per sigarette \u00e8 l'involucro cartaceo dentro al quale sono contenute le foglie sminuzzate di tabacco (o di altre sostanze) in una sigaretta. Il termine si riferisce specificamente alle cartine che sono vendute sfuse per il confezionamento artigianale delle sigarette.\nLa cartina \u00e8 un elemento essenziale per la creazione di sigarette artigianali. Occorrono altri due elementi per produrre una sigaretta: il filtro (anche se non essenziale) e il tabacco sfuso. Presso qualsiasi tabaccaio \u00e8 possibile trovare tutto ci\u00f2 che occorre. Realizzare una sigaretta pu\u00f2 essere pi\u00f9 o meno difficile a seconda dell'esperienza e della manualit\u00e0 di chi \"rolla\" (per \"rollare\" si intende \"arrotolare la cartina intorno al tabacco\"). Esistono anche apparecchi semiautomatici, detti interpercolatrici, che consentono di realizzare una sigaretta artigianale in maniera meccanica.\nTipologie.\nEsistono due tipologie di cartine:\nLe differenze tra le due tipologie consistono nel diverso grado di combustione. Le Tipo A sono definite \"auto-comburenti\" in quanto anche non aspirando la sigaretta brucer\u00e0 da sola. Le Tipo B si spengono se non si aspira. Per quanto riguarda il gusto, esso cambia radicalmente. Le cartine bianche hanno un sapore pi\u00f9 mite e leggero ma anche pi\u00f9 \"naturale\", quelle trasparenti regalano un sapore pi\u00f9 acre e un retrogusto pi\u00f9 amaro.\nLe cartine solitamente sono fatte di carta derivata da varie piante, tra cui riso, canapa o lino. Contengono anche una sottile striscia di colla (gomma arabica) per chiudere i due lembi della cartina nel momento del \"rollaggio\". Si trovano inoltre in commercio cartine realizzate in cellulosa, dal colore trasparente e biodegradabili. \nLe cartine si trovano in commercio in moltissime forme e dimensioni, che possono variare dal modello corto (circa 4\u20135\u00a0cm di lunghezza) al modello \"king size\" (100\u00a0mm, fino ad arrivare al modello \"roller\" ovvero un rotolo di lunghezza di circa 1,5\u00a0m; Esistono anche versioni aromatizzate alla liquirizia, mentolo, anice, fragola, cocco, caff\u00e8, ecc."}
{"id": "1768065", "revid": "765341", "url": "https://it.wikipedia.org/wiki?curid=1768065", "title": "Luis Mar\u00eda Pastor Coxo", "text": "Biografia.\nLuis Maria Pastor y Coxo nacque a Barcellona dove fu battezzato nella chiesa di \"Santa Maria del Pi\" il 26 aprile 1804.\nIn politica faceva parte dei liberali moderati dal 1844 e fu eletto deputato otto volte. Ricopr\u00ec diverse cariche importanti tra cui quella di Ministro del Commercio nell'effimero governo del 1853 di Francisco de Lersundi (1817-1874) caduto a causa dello scandalo delle concessioni per la realizzazione di ferrovie nel Nord della Spagna. Fu nominato senatore a vita nel 1863.\nOltre che alla politica si interess\u00f2 di letteratura economica e sociale. Fu membro della \"Accademia di Scienze Morali e Politiche\" e tra i fondatori della \"Societ\u00e0 Libera di Economia Politica\" di Madrid insieme a Laureano Figuerola, Rodr\u00edguez, Colmeiro, Echegaray, Moret, e altri.\nNel 1865, il 2 aprile, fece parte della giunta dei fondatori della Societ\u00e0 abolizionista spagnola (\"Sociedad Abolicionista Espa\u00f1ola\"), fondata da Julio Vizcarrondo che ne fu anche il segretario, la quale si prefiggeva l'abolizione della schiavit\u00f9 nelle colonie spagnole di Porto Rico e Cuba.\nMor\u00ec il 29 settembre 1872 a Madrid."}
{"id": "1768066", "revid": "78273", "url": "https://it.wikipedia.org/wiki?curid=1768066", "title": "Kid\u014d Senshi Gundam ZZ", "text": ""}
{"id": "1768073", "revid": "298055", "url": "https://it.wikipedia.org/wiki?curid=1768073", "title": "Kelly Marlene Taylor", "text": ""}
{"id": "1768075", "revid": "767487", "url": "https://it.wikipedia.org/wiki?curid=1768075", "title": "The Rolling Stones (EP)", "text": "The Rolling Stones \u00e8 il primo EP inciso dai Rolling Stones, pubblicato nel 1964, contiene 4 cover registrate in due sessioni separate l'8 agosto al Decca Studios di West Hempstead e il 14 novembre 1963 al Lane Lea Studios di Kingsway.\nL'EP raggiunse la posizione numero 13 nella classifica dei singoli britannica. Introvabile per molto tempo, i Rolling Stones decisero di ristamparlo su CD nel 2004 all'interno della raccolta \"Singles 1963-1965\"."}
{"id": "1768076", "revid": "37401", "url": "https://it.wikipedia.org/wiki?curid=1768076", "title": "Storia degli ebrei", "text": "La storia degli ebrei risalirebbe, secondo la tradizione ebraica, ai patriarchi Abramo, Isacco e Giacobbe, che vissero a Canaan verso il XVIII secolo a.C.. gli ebrei discendono in gran parte dalle Trib\u00f9 di Giuda e Simeone, e parzialmente da altre trib\u00f9 israelite, specialmente quelle di Beniamino e Levi, che insieme avevano formato l'antico Regno d'Israele e, in seguito, il Regno di Giuda. La prima menzione d'Israele come popolo \u00e8 stata rinvenuta iscritta sulla Stele di Merenptah, che risale agli anni 1213-1203 a.C.\nFonti storiche.\nDato l'incontro-scontro degli Ebrei con i grandi imperi dell'antichit\u00e0 (Egizio, Assiro, Babilonese, Persiano, Macedone) \u00e8 possibile rintracciare nelle loro fonti storiche alcuni fugaci accenni a questo popolo.\nPer il periodo attorno all'inizio dell'era cristiana, in concomitanza con l'incontro-scontro con l'Impero Romano, sono preziosissimi gli scritti di Giuseppe Flavio.\nIn seguito la storia degli Ebrei si fonde con quella dell'occidente cristiano e con la sua storiografia.\nPeriodi della storia ebraica.\nLa storia degli ebrei e dell'ebraismo si pu\u00f2 dividere in cinque periodi: (1) Antico Israele prima del giudaismo, dagli inizi fino al 586 a.C.; (2) inizio del giudaismo nei secoli VI e V a.C.; (3) la formazione dell'ebraismo rabbinico dopo la distruzione del Secondo Tempio nel 70 d.C.; (4) l'et\u00e0 dell'ebraismo rabbinico, dall'ascesa del cristianesimo al potere politico sotto l'imperatore Costantino il Grande nel 312 d.C. alla fine dell'egemonia politica del cristianesimo nel XVIII secolo; (5) l'et\u00e0 dell'ebraismo differenziato, dalla rivoluzione francese e americana al presente.\nStoria ebraica antica (ca. 1500 a.C. \u2013 63 a.C.).\nIsraeliti (al 586 a.C.).\nLa storia dei primi ebrei e dei loro vicini \u00e8 soprattutto quella della Mesopotamia e della costa orientale del Mediterraneo. Inizia tra quelle popolazioni che occupavano l'area compresa tra i fiumi Nilo, Tigri e Eufrate. Circondata da antichi siti di cultura in Egitto e Babilonia, dai deserti d'Arabia e dagli altopiani dell'Asia Minore, la terra di Canaan (grosso modo corrispondente al moderno Israele, ai Territori palestinesi, a Giordania e Libano) \u00e8 stato un luogo di incontro tra civilt\u00e0. La terra era attraversata da antiche rotte commerciali e possedeva porti importanti sul Golfo di Aqaba e sulla costa del Mar Mediterraneo, quest'ultima esponendola all'influenza di altre culture della Mezzaluna Fertile.\nSecondo le sacre scritture ebraiche, che divennero la Bibbia ebraica, gli ebrei discendono dall'antico popolo di Israele che si stabil\u00ec nel paese di Canaan tra la costa orientale del Mediterraneo ed il Giordano. Antichi scritti ebraici descrivono i \"Figli di Israele\" come discendenti di antenati comuni, tra cui Abramo, suo figlio Isacco e il figlio di Isacco, Giacobbe. La letteratura religiosa suggerisce che i viaggi nomadi degli ebrei s'incentrarono intorno ad Hebron nei primi secoli del secondo millennio a.C., che sembrano portassero alla costituzione della grotta di Macpela come loro luogo di sepoltura in tale localit\u00e0.\nI figli di Israele consistevano di dodici trib\u00f9, ognuna discendente da uno dei dodici figli di Giacobbe: Ruben, il primogenito (il cui nome significa \"guarda: un figlio (maschio)!\"); Simeone, secondogenito (il suo nome significa \"YHWH mi ha udito\"); Levi, terzo figlio; Giuda, chiamato \"giovane leone\"; Dan figlio di un'ancella di Rachele; Neftali; Gad; Aser (che significa \"cos\u00ec mi diranno felice!\"); Issachar; Zabulon; Giuseppe (primo figlio di Rachele); Beniamino, secondo e ultimo figlio di Rachele. A questa prima struttura tribale se ne succedettero altre: Efraim e Manasse (tanto era numerosa questa trib\u00f9, che venne divisa in due).\nI testi religiosi raccontano la storia di Giacobbe e dei suoi dodici figli, che lasciarono Canaan durante una grave carestia e si stabilirono a Goscen nel nord dell'Egitto. Mentre in Egitto, i loro discendenti si dice furono resi schiavi dal governo egizio guidato dal Faraone, sebbene non ci siano prove indipendenti di quanto sia avvenuto. Dopo circa 400 anni di schiavit\u00f9, YHWH, il Dio di Israele, mand\u00f2 il profeta ebreo Mos\u00e8 della trib\u00f9 di Levi a liberare gli Israeliti dalla cattivit\u00e0. Secondo la Bibbia, gli ebrei miracolosamente emigrarono dall'Egitto (un evento conosciuto come Esodo), e tornarono alla loro patria ancestrale di Canaan. Questo evento segna la formazione di Israele come nazione politica in Canaan, nel 1400 a.C.\nTuttavia l'archeologia rivela una storia diversa delle origini del popolo ebraico: non necessariamente gli ebrei lasciarono il Levante. L'evidenza archeologica delle origini in gran parte indigene di Israele in Canaan, non in Egitto, \u00e8 \"schiacciante\" e non lascia \"spazio ad un esodo dall'Egitto o ad un pellegrinaggio di 40 anni attraverso il deserto del Sinai\", secondo i minimalisti biblici. Molti archeologi hanno abbandonato l'indagine archeologica di Mos\u00e8 e dell'Esodo, reputandola \"una ricerca inutile\". Un secolo di ricerca da parte di archeologi ed egittologi, non ha trovato nessuna prova che possa essere direttamente correlata alla narrazione in Esodo di una schiavit\u00f9 egiziana e rispettiva fuga (vedi Faraoni nella Bibbia), con viaggi nel deserto, il che porta all'ipotesi che dall'Et\u00e0 del Ferro, Israele, con i regni Giuda e di Israele, abbia le sue origini in Canaan, non in Egitto.\nLa cultura dei primi insediamenti israeliti \u00e8 cananea, i loro oggetti di culto sono quelli del dio cananeo El, la ceramica rientra nella tradizione cananea locale e l'alfabeto usato \u00e8 protocananeo. Praticamente l'unico marcatore che distingue i villaggi \"israeliti\" dai siti cananei \u00e8 l'assenza di ossa di maiale, sebbene rimanga discusso se questo debba essere preso per un marcatore etnico o dovuto ad altri fattori.\nSecondo la Bibbia, dopo la loro emancipazione dalla schiavit\u00f9 egiziana, il popolo d'Israele vag\u00f2 e visse nel deserto del Sinai per un arco di 40 anni prima di conquistare Canaan nel 1400 a.C., sotto il comando di Giosu\u00e8. Mentre viveva nel deserto, secondo gli scritti biblici, la nazione di Israele ricevette i Dieci Comandamenti sul Monte Sinai da YHWH e portati da Mos\u00e8. Questo ha segnato un inizio dell'Ebraismo normativo e ha contribuito alla formazione della prima religione abramitica. Dopo esser entrati a Canaan, porzioni di terreno furono assegnate a ciascuna delle dodici trib\u00f9 di Israele. Per diverse centinaia di anni la Terra d'Israele fu organizzata in una confederazione di dodici trib\u00f9, governate da una serie di Giudici (, \"Sh\u00f4phaat\u00eem\" o \"shoftim\" - il termine in ebraico significa anche \"governatori\").\nDopo di che, osserva la Bibbia, arriv\u00f2 la monarchia israelita. Nel 1000 a.C., la monarchia venne istituita con re Saul e continu\u00f2 sotto re Davide e suo figlio, Salomone. Durante il regno di Davide, la citt\u00e0 gi\u00e0 esistente di Gerusalemme divenne la capitale nazionale e spirituale di Israele. Salomone costru\u00ec il Primo Tempio sul Monte Moriah di Gerusalemme. Tuttavia le trib\u00f9 si stavano spaccando politicamente: alla sua morte, una guerra civile scoppi\u00f2 tra le dieci trib\u00f9 israelite del nord e le trib\u00f9 di Giuda (quella di Simeone era stata assorbita da Giuda) e Beniamino a sud. La nazione si divise in Regno di Israele (Samaria) a nord e il Regno di Giuda a sud. Israele fu conquistato dal sovrano assiro Tiglatpileser III nell'VIII secolo a.C. Non vi \u00e8 documentazione storica comunemente accettata sulla sorte delle dieci trib\u00f9 del nord, a volte indicate come le dieci trib\u00f9 perdute di Israele, anche se le speculazioni abbondano.\nQuanto segue viene esposto nei dettagli del filo cronologico biblico (e relative contestazioni storiche, \"qq.vv.\")\nConquista della Palestina (XII-XI secolo).\nSecondo il racconto del biblico Libro di Giosu\u00e8, alla morte di Mos\u00e8 la guida del popolo ebraico pass\u00f2 a Giosu\u00e8. Questi guid\u00f2 gli Ebrei alla conquista militare delle piccole citt\u00e0-stato della terra di Canaan passando da est, attraverso il fiume Giordano, in seguito al precedente fallito tentativo di ingresso da sud.\nSecondo il differente racconto del biblico Libro dei Giudici, dopo l'iniziale e non completa campagna di Giosu\u00e8, gli Ebrei, organizzati autonomamente per gruppi sociali e territori nelle dodici trib\u00f9, convissero in stato di continuo conflitto con la popolazione locale. Saltuariamente alcune trib\u00f9 si alleavano per far fronte comune ad alcuni nemici, soprattutto re cananei locali, ma anche popoli limitrofi (Filistei, Madianiti), sotto la guida dei giudici, una sorta di capi militari temporanei.\nLa ricostruzione storica della conquista della Palestina \u00e8 particolarmente problematica a partire dallo stesso resoconto biblico. Secondo il Libro di Giosu\u00e8 gli Ebrei agirono in maniera concorde, con tutte le trib\u00f9 a formare un vero e proprio esercito, e la conquista del paese fu totale. Secondo invece il Libro dei Giudici la conquista fu lenta e frammentaria e si sarebbe limitata alle zone scarsamente popolate, lasciando inizialmente intatte le citt\u00e0 cananee delle pianure, e avrebbe visto in azione singole (o gruppi di) trib\u00f9. Sono stati proposti diversi scenari:\nLa seconda ipotesi \u00e8 pertanto quella che attualmente gode di maggiore consenso, suggerendo un insediamento inizialmente lento e pacifico poi anche conflittuale, solitamente datato tra il 1200-1050 a.C.\nMonarchia (1030-933).\nSecondo il Primo libro di Samuele, soprattutto per motivi di difesa dai nemici esterni, gli Ebrei chiesero al profeta Samuele di nominare un re. La scelta, guidata da Dio, cadde su Saul, che fu quindi il primo re degli Ebrei. La cronologia, la capitale, l'estensione del dominio e la gestione interna del regno non sono chiari: probabilmente regn\u00f2 attorno al 1030-1010 a.C. (l'indicazione di 2 anni del Testo Masoretico di \u00e8 inverosimile e variamente corretta dalle varie traduzioni bibliche), probabilmente principalmente sulle trib\u00f9 del nord, e ancora probabilmente il suo regno non sanc\u00ec la nascita di un vero e proprio stato centralizzato burocratico e amministrativo ma fu limitato alla conduzione di campagne militari di difesa.\nA Saul segu\u00ec Davide, \"re di Giuda e re d'Israele\", l'archetipo del re degli Ebrei, descritto nel Primo e Secondo libro di Samuele. Nel suo regno, tradizionalmente datato attorno al 1010-970, Davide conquist\u00f2 la citt\u00e0 gebusea di Gerusalemme che stabil\u00ec come capitale essendo intermedia tra le trib\u00f9 del nord e quelle del sud. Organizz\u00f2 uno stato centralizzato sul modello egizio con funzionari, esercito (prevalentemente mercenari), tasse. Combatt\u00e9 vittoriosamente i popoli vicini (filistei, moabiti, ammoniti, edomiti, aramei di Damasco) riducendoli in stati vassalli o tributari e creando un forte regno \"dall'Eufrate fino all'Egitto\", approfittando della relativa debolezza di Egitto e Assiria per i quali rappresent\u00f2 una sorta di comodo stato cuscinetto.\nAlla morte di Davide il regno pass\u00f2 a uno dei suoi figli, Salomone il cui lungo regno, descritto nel Primo libro dei Re, \u00e8 tradizionalmente datato tra il 970-933 (o 931). Diversamente dal padre fu un re prevalentemente pacifico. Costru\u00ec il tempio a Gerusalemme (probabilmente restaurando un tempio cananeo preesistente), stabil\u00ec rapporti diplomatici e commerciali con i popoli confinanti creando anche un porto sul Mar Rosso, perfezion\u00f2 il sistema statale centralizzato abbozzato da Davide, cre\u00f2 un sistema di tassazione e di corv\u00e9e che generarono malcontento, fortific\u00f2 diverse citt\u00e0 del regno. Durante il suo regno si ribellarono e riottennero la piena indipendenza Damasco ed Edom. Cedette anche al re di Tiro parte della Galilea.\nIsraele e Giuda.\nNel 933 (o 931 o 926), alla morte di Salomone, le tensioni sempre presenti tra le trib\u00f9 del nord e quelle del Sud (Simeone, la maggior parte di Beniamino e soprattutto Giuda) si acuirono per la pesantezza delle corv\u00e9e, fino a giungere alla scissione del regno: le trib\u00f9 del nord non accettarono come re Roboamo (933-916), figlio di Salomone, e si impose il regno di Geroboamo (933-911). A nord si costitu\u00ec cos\u00ec il Regno d'Israele, con capitale a Tirza, mentre nel sud continu\u00f2 a regnare da Gerusalemme la dinastia davidica sul Regno di Giuda. La storia dei re del nord e del sud \u00e8 descritta dal Primo e Secondo libro dei Re. I due regni furono profondamente diversi. Il rapporto tra essi fu prevalentemente conflittuale, sebbene questi conflitti siano stati poco pi\u00f9 che scaramucce di frontiera.\nIl regno d'Israele, pi\u00f9 vasto, ricco e popolato, era collocato sulle principali vie di comunicazioni internazionali e dunque pi\u00f9 aperto agli influssi culturali e religiosi stranieri. Il primordiale culto monoteistico di YHWH si fuse gi\u00e0 con Geroboamo con culti cananei. Dal punto di vista politico fu caratterizzato da una forte instabilit\u00e0: i 19 re finirono spesso assassinati o deposti con colpi di stato militari. Numerosi furono gli scontri con gli Aramei. I principali re furono:\nNel 734 il re Pekach, alleato con Rezin re di Damasco, cerc\u00f2 di coinvolgere il regno di Giuda in una coalizione antiassira, e al rifiuto organizz\u00f2 una \"spedizione punitiva\" nota come guerra siro-efraimita. Il re assiro Tiglat-Pileser III nel 733 attacc\u00f2 il regno e ne annett\u00e9 una parte, insediando un certo Osea (732-722) e deportando parte della popolazione in Assiria (). Quando Osea si ribell\u00f2 agli assiri intervenne il re Salmanassar V che nel 722 distrusse Samaria. Deport\u00f2 gran parte della popolazione israelita in varie zone del nord della Mesopotamia (), dove si fusero con le altre popolazioni (vedi Dieci trib\u00f9 perdute d'Israele), e deport\u00f2 nella neoistituita provincia assira di Samaria popolazioni di diverse origini ().\nNel regno del nord furono attivi diversi profeti: Elia (c.a 850); Eliseo (c.a 800); Amos e Osea (c.a 750).\nDiversamente dal nord, la popolazione del piccolo Regno di Giuda \u00e8 pi\u00f9 omogenea e riunita attorno a Gerusalemme e al tempio, centro della fede in Yahweh. La posizione \u00e8 decisamente marginale e isolata. I re di Giuda furono tutti della dinastia di Davide. I principali re furono:\nIn seguito alla battaglia di Karkemi\u0161 del 605 tra egiziani e babilonesi, vinta da questi, la regione siro-palestinese cadde sotto il dominio babilonese. Nel 601 il re di Giuda Ioiakim (609-598) si ribell\u00f2 confidando nell'aiuto egiziano. Il re babilonese Nabucodonosor mosse contro Giuda e conquist\u00f2 Gerusalemme il 16 marzo 597. Deport\u00f2 il re Ioiachin (598-597) e parte della classe dirigente del regno e nomin\u00f2 re Sedecia (597-587). Nonostante il parere contrario del profeta Geremia e di Baruc, che consigliavano realisticamente la sottomissione a Babilonia, Sedecia si ribell\u00f2 contro Babilonia nel 589, e Nabucodonosor torn\u00f2 in Giudea e conquist\u00f2 Gerusalemme nel luglio-agosto del 587. Il tempio fu distrutto e gran parte della classe dirigente e della popolazione esiliata.\nNel regno del sud furono attivi diversi profeti: Isaia (c.a 750-700); Michea (c.a 750); Naum (c.a 660); Sofonia (c.a 630); Geremia (c.a 626-587); Ezechiele (c.a 593-571).\nCattivit\u00e0 babilonese (ca. 587 \u2013 518 a.C.).\nDopo la rivolta contro il nuovo potere dominante e un conseguente assedio, il Regno di Giuda fu conquistato dall'esercito babilonese nel 587 a.C. e il Primo Tempio distrutto. L'\u00e9lite del regno e molta della loro gente furono esiliati a Babilonia, dove la religione si svilupp\u00f2 al di fuori del tempio tradizionale. Altri fuggirono in Egitto, mentre gli strati pi\u00f9 poveri della popolazione rimasero in Giudea. Dopo la caduta di Gerusalemme, Babilonia (Iraq moderno), divenne il centro dell'Ebraismo per pi\u00f9 di mille anni. Le prime comunit\u00e0 ebraiche in Babilonia iniziarono con l'esilio della Trib\u00f9 di Giuda a Babilonia con Ioiachin nel 597 a.C. e dopo la distruzione del Tempio di Gerusalemme nel 586. Molti altri ebrei emigrarono a Babilonia nel 135, dopo la rivolta di Bar Kokhba e nei secoli successivi. Babilonia, dove alcune delle pi\u00f9 grandi e importanti citt\u00e0 ebraiche vennero stabilite, divenne il centro della vita ebraica fino a tutto il XIII secolo dell'era volgare. Con il I secolo, Babilonia gi\u00e0 ospitava una popolazione in rapida crescita, stimata a 1.000.000 di ebrei, che aument\u00f2 a circa 2 milioni tra il 200 e il 500 d.C., sia per crescita naturale che per l'immigrazione di pi\u00f9 ebrei dalla Terra d'Israele, costituendo circa 1/6 della popolazione ebraica mondiale a quell'epoca. Fu l\u00ec che avrebbero scritto il Talmud babilonese (\"Bavli\") nelle lingue usate dagli ebrei di Babilonia - ebraico e aramaico. Gli ebrei stabilirono accademia talmudiche a Babilonia, note anche come Accademie Geoniche, che divennero centri di studio ebraico e di sviluppo della Legge ebraica in quell'area geografica da circa il 500 d.C. al 1038 Le due accademie pi\u00f9 famose furono quella di Pumbedita e quella di Sura. Importanti yeshivah furono inoltre situate a Nehardea e Mahuza.\nDopo alcune generazioni e con la conquista di Babilonia da parte dell'Impero Persiano, alcuni aderenti guidati dai profeti Esdra e Neemia, tornarono in patria e alle pratiche tradizionali. Altri ebrei non tornarono mai pi\u00f9 e rimasero in esilio, sviluppandosi in modo alquanto indipendente al di fuori della Terra d'Israele, soprattutto dopo le conquiste musulmane del Vicino Oriente nel VII secolo d.C.\nDominazione persiana (539-332 a.C.).\nNel 539 a.C. Ciro, re dei Persiani, conquist\u00f2 Babilonia. Uno dei primi provvedimenti del re (538) fu quello di permettere il ritorno in patria delle popolazioni forzatamente esiliate dai Babilonesi, tra i quali anche i Giudei. Il \"Libro di Esdra\" riporta integralmente il testo di due decreti regali rivolti agli Ebrei in aramaico (), lingua ufficiale dell'impero, la cui storicit\u00e0 \u00e8 verosimile. Anche il cilindro di Ciro conferma (indirettamente) tale disposizione.\nSecondo Flavio Giuseppe, che scrive secoli dopo, gran parte degli Ebrei prefer\u00ec restare a Babilonia. Il ritorno degli esiliati avvenne sotto la guida di Sesbassar, nome aramaico di Zorobabele che in seguito il re Dario fece diventare governatore della Giudea, con al fianco il sommo sacerdote Giosu\u00e8.\nAttorno al 520-515 fu terminata la ricostruzione del tempio di Gerusalemme.\nIn questo periodo furono attivi i profeti Aggeo, Gioele e Zaccaria che testimoniano la forte speranza messianica di una restaurazione della monarchia nella figura di Zorobabele, speranza poi non adempiuta. Il fallimento di questa profezia \u00e8 all'origine del cosiddetto movimento apocalittico, nel quale si collocano le redazioni delle diverse apocalissi, fino al II secolo.\nNel 445 arriv\u00f2 a Gerusalemme Neemia, inviato da Artaserse I, che fece ricostruire le mura della citt\u00e0 e imped\u00ec i matrimoni misti con donne pagane. Cerc\u00f2 anche di incrementare la popolazione della citt\u00e0. Nel 398 arriv\u00f2 a Gerusalemme Esdra, sacerdote anch'egli inviato dal re Artaserse II, che riaffront\u00f2 la questione dei matrimoni misti. Con un decreto del re la Torah, la cui compilazione definitiva era probabilmente gi\u00e0 stata terminata al tempo di Neemia, divenne legge statale per gli Ebrei ().\nLe uniche fonti storiche sul periodo della dominazione persiana in Giudea sono il \"Libro di Esdra\" e quello di \"Neemia\", che per\u00f2 forniscono solo le informazioni qui indicate, in un intervallo cronologico limitato.\nPeriodo postesilico (ca. 538 \u2013 332 a.C.).\nDopo il ritorno a Gerusalemme, e con l'approvazione e finanziamento persiani, venne completata la costruzione del Secondo Tempio nel 516 a.C. sotto la guida degli ultimi tre profeti ebrei Aggeo, Zaccaria e Malachia.\nL'egemonia nella parte orientale del mondo mediterraneo si stava a quell'epoca spostando verso le civilt\u00e0 classiche e lontano dagli egiziani, siriani e persiani. Alcuni cananei erano gi\u00e0 diventati fenici e colonizzavano diverse aree del Mediterraneo meridionale, sviluppandosi fino a creare l'Impero Cartaginese. I greci nel frattempo stavano cominciando a espandersi verso est.\nDopo la morte dell'ultimo profeta ebreo e mentre ancora sotto il dominio persiano, la guida del popolo ebraico pass\u00f2 nelle mani di cinque generazioni successive di \"Zugot\" (\"coppie di\") leader. Fiorirono prima sotto i persiani (provincia di Yehud Medinata) e poi sotto i greci: come risultato si formarono i farisei e sadducei. Sotto i persiani poi sotto i greci, le monete ebraiche furono coniate in Giudea come conio \"yehud\" (giudaico).\nPeriodo ellenistico (ca. 332 \u2013 110 a.C.).\nNel 332 a.C., i Persiani furono sconfitti da Alessandro Magno di Macedonia. Dopo la sua scomparsa e la conseguente divisione dell'impero di Alessandro tra i suoi generali, si form\u00f2 il Regno Seleucida.\nLa cultura greca si diffuse verso l'est a causa delle conquiste alessandrine, ed il Levante non fu immune da questa diffusione culturale. Durante questo periodo, le correnti dell'Ebraismo furono influenzate dalla filosofia ellenistica sviluppatasi a partire dal III secolo a.C., in particolare tra la diaspora ebraica ad Alessandria, culminando con la compilazione del Septuaginta. Un importante sostenitore della simbiosi tra teologia ebraica e il pensiero ellenistico fu Filone.\nDominazione ellenistica: i Maccabei (332-134 a.C.).\nNel 332 a.C. Alessandro Magno, diretto verso l'Egitto, occup\u00f2 la Palestina e con questo gli Ebrei in Giudea vennero quindi a contatto con la cultura ellenistica. Come anche per gli altri territori conquistati, Alessandro assicur\u00f2 libert\u00e0 di culto e riconobbe l'autorit\u00e0 del sommo sacerdote. Secondo Flavio Giuseppe \u00e8 in questo contesto che si cre\u00f2 lo scisma con i samaritani, quando Alessandro concesse loro il permesso di costruire il tempio sul monte Garizim.\nAlla morte di Alessandro nel 323, in accordo alle direttive della Spartizione di Babilonia, la Giudea pass\u00f2 sotto il dominio dei re Tolomei d'Egitto, i quali proseguirono la politica di tolleranza.\nNel 200 a.C. la Palestina fu conquistata da Antioco III, re seleucide di Siria, anche con l'aiuto degli Ebrei. Il re per ringraziamento garant\u00ec notevoli privilegi fiscali. I rapporti tra Ebrei e re ellenistici cominciarono a incrinarsi dal 187 quando Seleuco IV, in difficolt\u00e0 finanziarie, saccheggi\u00f2 il tempio di Gerusalemme (2Mac3 riferisce per\u00f2 che il tentativo fu mandato a vuoto da un intervento miracoloso di Dio).\n\u00c8 per\u00f2 con il successore Antioco IV Epifane (175-164) che si arriv\u00f2 all'aperta rottura. Nel 169 saccheggi\u00f2 il tempio. Nel 167 ordin\u00f2 la costruzione di un altare a Zeus nel tempio e proib\u00ec la circoncisione e la celebrazione delle feste ebraiche, incluso il sabato, pena la morte. In questa opera di ellenizzazione forzata trov\u00f2 appoggio in un forte partito filoellenista che comprendeva tra l'altro il sommo sacerdote.\nQuesta persecuzione antigiudaica scaten\u00f2 l'opposizione degli Ebrei tradizionalisti che si definirono \"chassidim\", i \"pii\". Da questi gruppi derivarono probabilmente i farisei. La rivolta antiseleucide scoppi\u00f2 a Modin, per opera di un sacerdote di nome Mattatia, un cui antenato si chiamava Asmoneo. Suo figlio Giuda, soprannominato Maccabeo (martello), divenne capo della resistenza e riusc\u00ec a conquistare Gerusalemme nel dicembre del 164. Il 18 dicembre di quell'anno riconsacr\u00f2 il tempio, evento ricordato nella festa ebraica della Hanukkah (dedicazione). Antioco V (164-162), successore di Antioco IV, concesse un editto di tolleranza.\nIl nuovo re Demetrio I (162-150) riprese la lotta uccidendo Giuda Maccabeo nel 161. A questi successe suo fratello Gionata (161-143) che ottenne nel 152 dal pretendente al trono seleucide Alessandro Balas l'autonomia per la Giudea e la carica di sommo sacerdote. In reazione a quest'ultima nomina si costitu\u00ec probabilmente il gruppo degli esseni attorno al sommo sacerdote legittimo. Gionata fu ucciso a tradimento nel 143 e capo del movimento divenne un terzo fratello, Simone (143-134), anch'egli sommo sacerdote e governatore.\nLa guerra d'indipendenza dei fratelli maccabei \u00e8 dettagliatamente raccontata nel Primo e Secondo libro dei Maccabei. Accenni si trovano anche in Giuseppe Flavio e altri storici romani.\nRegno Asmoneo (110 \u2013 63 a.C.).\nLa rivolta dei Maccabei port\u00f2 quindi alla formazione di un regno ebraico indipendente, conosciuto come la Dinastia Asmonea, che dur\u00f2 fino al 63 a.C.\nSebbene la Giudea raggiungesse l'indipendenza gi\u00e0 nel 164 a.C. con la liberazione di Gerusalemme da parte di Giuda Maccabeo, \u00e8 solo con il regno di Giovanni Ircano I (134-104), figlio di Simone Maccabeo, che ebbe inizio la vera e propria dinastia asmonea. Sotto il regno di Ircano vennero conquistati e convertiti forzatamente gli Idumei e si consolidarono i gruppi dei sadducei, farisei e forse anche esseni. Nel 128 distrusse il tempio dei samaritani sul monte Garizim. Successori:\nTale dinastia alla fine si disintegr\u00f2 a causa della guerra civile tra i figli di Salom\u00e8 Alessandra, Giovanni Ircano II e Aristobulo II. Il popolo, che non voleva essere governato da un re ma dal clero teocratico, fece appello in questo spirito alle autorit\u00e0 romane: segu\u00ec quindi una campagna romana di conquista e annessione, guidata da Pompeo che occup\u00f2 Gerusalemme nel 63.\nDominazione/protettorato romano (63 a.C. \u2013 324 d.C.).\nLa Giudea, intesa come Regno di Giuda, era stato un regno ebraico indipendente sotto gli Asmonei, ma fu conquistata dal generale romano Pompeo nel 63 a.C. e riorganizzato come stato cliente (l'espansione romana stava allargandosi in altre zone geografiche e sarebbe continuata per pi\u00f9 di centocinquant'anni). Pi\u00f9 tardi, Erode il Grande fu nominato \"Re dei Giudei\", dal Senato Romano, soppiantando la dinastia degli Asmonei. Alcuni dei suoi figli ricoprirono varie posizioni dopo di lui, e la discendenza venne conosciuta come la Dinastia erodiana.\nRiassumendo:\nNel 63 a.C. Pompeo conferm\u00f2 Ircano II nel ruolo di sommo sacerdote e sped\u00ec Aristobulo a Roma prigioniero. La Giudea divenne uno stato vassallo di Roma senza un re ufficiale, guidata dal sommo sacerdote. Attorno al 50 a.C. l'idumeo Erode Antipatro (m. 43) ottenne la carica di governatore della Giudea da Giulio Cesare.\nNel 40 Antigono, figlio di Aristobulo II, conquist\u00f2 Gerusalemme con l'aiuto dei Parti e divent\u00f2 re e sommo sacerdote.\nNel 37 Erode, poi soprannominato \"il Grande\", figlio di Erode Antipatro, conquist\u00f2 Gerusalemme con l'aiuto di Roma e venne riconosciuto come re dei Giudei fino alla morte (4 a.C.). Per consolidare il potere fece uccidere buona parte del Sinedrio, il cognato Aristobulo, la moglie Mariamne, la suocera Alessandra, i figli Alessandro, Aristobulo e Antipatro. Attorno al 20/19 a.C. intraprese il restauro e l'ampliamento del tempio di Gerusalemme. Fece costruire o ricostruire diverse citt\u00e0 e fortezze: Samaria, Cesarea marittima, l'Erodium, Macheronte, Masada, la Fortezza Antonia.\nAlla sua morte, secondo la sua volont\u00e0 il regno fu diviso tra i suoi figli:\nAlcune zone e citt\u00e0 minori godettero di statuto autonomo e/o furono incorporate nella provincia della Siria. Nonostante l'autonomia formale, tutte le entit\u00e0 politiche della Palestina erano sottomesse a Roma.\nDurante il regno di Erode e dei suoi successori i Vangeli collocano la vita di Ges\u00f9 (c.a 7/6 a.C. - 30 d.C.).\nAlla morte di Erode Filippo nel 34 l'imperatore Caligola nomin\u00f2 successore Erode Agrippa I. Nel 39 riusc\u00ec a far esiliare Erode Antipa, ottenendo anche la Galilea e la Perea. Nel 41 Claudio gli affid\u00f2 anche il territorio della Giudea: tra il 41 e il 44, anno della sua morte, regn\u00f2 sull'intero territorio palestinese che fu del nonno Erode il Grande. Alla sua morte la Giudea torn\u00f2 a essere una provincia romana.\nL'impero era spesso insensibile e brutale nel suo trattamento dei sudditi ebrei e gli ebrei cominciarono a ribellarsi contro i governanti romani della Giudea, facendo scoppiare numerose rivolte:\nDiaspora.\nAl tempo di Augusto gli Ebrei nell'impero romano erano circa 4,5 milioni (circa il 7% della popolazione), dei quali solo 1 milione in Palestina. Con la presa e distruzione di Gerusalemme del 70 gli ebrei vissero dispersi nelle varie regioni prima nell'impero romano poi nell'Europa.\nLa diaspora ebraica inizia con la conquista assira e continua su una scala molto pi\u00f9 grande con la conquista babilonese, in cui la Trib\u00f9 di Giuda viene esiliata a Babilonia insieme al re detronizzato di Giuda, Ioiachin, nel VI secolo a.C., portato in cattivit\u00e0 nel 597. L'esilio continua anche dopo la distruzione del Tempio di Gerusalemme nel 586. Molti pi\u00f9 ebrei emigrarono a Babilonia nel 135 d.C., dopo la rivolta di Bar Kokhba e nei secoli successivi.\nMolti degli ebrei giudei furono venduti in schiavit\u00f9, mentre altri divennero cittadini di altre parti dell'Impero Romano. Il libro degli Atti degli Apostoli nel Nuovo Testamento, cos\u00ec come alcuni testi paolini, fanno spesso riferimento alle grandi popolazioni dell'ebraismo ellenizzato nelle citt\u00e0 del mondo romano. Tali ebrei ellenizzati furono coinvolti nella diaspora solo nel suo senso spirituale, assorbendone la sensazione di perdita e di abbandono che \u00e8 diventata una pietra miliare del credo ebraico, molto sostenuto da persecuzioni in varie parti del mondo. La politica di promozione del proselitismo e della conversione all'ebraismo, che diffuse la religione ebraica in tutta la civilt\u00e0 ellenistica, sembra placarsi con le guerre contro i romani.\nDi importanza fondamentale per la riconfigurazione della tradizione ebraica, dalla religione basata sul Tempio alle tradizioni rabbiniche della diaspora, fu lo sviluppo delle interpretazioni della Torah esposte nella \"Mishnah\" e \"Talmud .\"\nTardo periodo romano in Terra d'Israele.\nNonostante il fallimento della rivolta di Bar Kokhba, un numero considerevole di ebrei rimase in Terra d'Israele. Gli ebrei che permasero attraversarono numerose esperienze e conflitti armati contro occupanti stranieri consecutivi. Alcuni dei pi\u00f9 famosi e importanti testi ebraici furono composti in citt\u00e0 israeliane in questo periodo. Il completamento della \"Mishnah\", il sistema di \"niqqud\" (segni diacritici di vocalizzazione) e la compilazione del \"Talmud di Gerusalemme\" (Yerushalmi) sono esempi.\nIn quest'epoca furono attivi i dotti \"tannaim\" e \"amoraim\", rabbini che organizzavano e dibattevano la Legge orale ebraica. Le decisioni e interpretazioni dei \"tannaim\" sono contenute nella Mishnah, Beraita, Tosefta e varie compilazioni midrashiche. La Mishnah fu completata subito dopo il 200 d.C., probabilmente da Yehudah HaNasi . I commentari degli \"amoraim\" sulla Mishnah furono compilati nell'ambito del \"Talmud gerosolimitano\", che fu terminato verso il 400, probabilmente a Tiberiade.\nNel 351 d.C., la popolazione ebraica di Zippori, sotto il comando di Patricius, inizi\u00f2 una rivolta contro il governo di Costanzo Gallo, genero dell'imperatore Costanzo II. La rivolta venne infine spenta dal generale di Gallo, Ursicino (nel 354 l'imperatore fece comunque giustiziare Gallo, a causa del suo governo incapace e fallimentare).\nSecondo la tradizione ebraica, nel 359 il rabbino \"amora\" Hillel II cre\u00f2 il calendario ebraico sulla base dell'anno lunare. Fino ad allora, l'intera comunit\u00e0 ebraica al di fuori della terra d'Israele dipendeva dal calendario sancito dal Sinedrio; ci\u00f2 era necessario per la corretta osservanza dei giorni sacri ebraici. Tuttavia, gli osservanti erano in costante pericolo a causa delle sanzioni contro gli ebrei che praticavano le liturgie festive, in particolar modo i messaggeri che giravano per distanti citt\u00e0 a comunicare le date liturgiche del Sinedrio. Poich\u00e9 le persecuzioni religiose continuavano, Hillel determin\u00f2 di fornire un calendario autorizzato per tutto il tempo futuro.\nNel 363, poco prima di lanciare la sua campagna contro i Sasanidi, Flavio Claudio Giuliano, ultimo imperatore romano pagano, permise agli ebrei di ritornare alla \"santa Gerusalemme, che avete per molti anni desiderato vedere ricostruita\" e di ricostruire il Tempio. Ma la campagna di Giuliano contro i Persiani fall\u00ec e fu ucciso in battaglia il 26 giugno 363. Il tempio non fu ricostruito.\nMedioevo.\nGli ebrei di Babilonia (219\u20131250).\nDopo la caduta di Gerusalemme, Babilonia (Iraq moderno) divenne il fulcro dell'Ebraismo per pi\u00f9 di mille anni. Le prime comunit\u00e0 ebraiche babilonesi iniziarono con l'esilio della Trib\u00f9 di Giuda a Babilonia con Ioiachin nel 597 a.C., come anche dopo la distruzione del Tempio di Gerusalemme nel 586. Molti altri ebrei emigrarono a Babilonia nel 135 d.C. dopo la rivolta di Bar Kokhba e nei secoli successivi. Babilonia, dove alcuni delle pi\u00f9 grandi e pi\u00f9 importanti citt\u00e0 e le comunit\u00e0 ebraiche furono stabilite, divenne il centro della vita ebraica fino a tutto il XIII secolo. Con il primo secolo, Babilonia gi\u00e0 annoverava una crescente popolazione stimata ad un milione di ebrei, che aument\u00f2 a circa 2 milioni tra gli anni 200 d.C. e 500, sia per crescita naturale che per immigrazione di pi\u00f9 ebrei dalla Terra d'Israele, costituendo circa 1/6 della popolazione ebraica mondiale in quell'epoca. Fu l\u00ec che si redassero il Talmud babilonese (\"Bavli\") nelle lingue usate dagli ebrei dell'antica Babilonia: ebraico e aramaico. Gli ebrei stabilirono accademie talmudiche a Babilonia, note anche come il Accademia Geoniche (da \"Geonim\", che significa \"splendore\" in ebraico biblico o \"geni\"), che divennero il centro dello studio ebraico e dello sviluppo della Legge ebraica (\"Halakhah\") in Babilonia da circa il 500 al 1038. Le due accademie pi\u00f9 famose furono quella di Pumbedita e quella di Sura. Importanti yeshivot furono inoltre situate a Nehardea e Mahuza. Le accademie talmudiche (yeshiva) diventarono una parte principale della cultura e dell'educazione ebraica, e gli ebrei continuarono a istituire accademia yeshivah in Europa occidentale e orientale, Nordafrica e, nei secoli pi\u00f9 tardi, in America e in altri paesi del mondo dove gli ebrei vivevano nella diaspora. Lo studio talmudico nelle yeshivah continua a tutt'oggi con la creazione di un gran numero di accademie, la maggior parte dei quali situate negli Stati Uniti e Israele.\nQueste yeshivah talmudiche a Babilonia seguirono all'era degli Amoraim (\"esegeti\") - i saggi del Talmud che erano attivi (sia in Terra d'Israele che in Babilonia) durante la fine dell'era di chiusura della Mishnah e fino ai tempi del completamento del Talmud (220-500), e dopo i Savoraim (\"ragionatori\") - i saggi dei \"Beth midrash\" (luoghi di studio della Torah) in Babilonia dalla fine dell'era degli Amoraim (V secolo) e fino all'inizio dell'era dei Geonim. I Geonim () furono i presidenti dei due grandi collegi rabbinici di Sura e Pumbedita, guide spirituali accettate dalle comunit\u00e0 ebraiche di tutto il mondo nei primi anni dell'era medievale, in contrasto con il \"Resh Galuta\" (esilarca), che esercitava l'autorit\u00e0 laica/secolare sugli ebrei in terre islamiche. Secondo le tradizioni, i \"Resh Galuta\" erano discendenti dei re di Giuda, che \u00e8 il motivo per cui i re di Partia li trattavano con molto onore.\nPer gli ebrei della tarda antichit\u00e0 e primo medioevo, le yeshivot di Babilonia servirono spesso la stessa funzione dell'antico Sinedrio, cio\u00e8, come un consiglio di autorit\u00e0 religiose ebraiche. Le accademie erano state fondate nella babilonia pre-islamica, sotto la dinastia zoroastriano sasanide e si trovavano non lontano dalla capitale sasanide di Ctesifonte, che a quel tempo era la pi\u00f9 grande citt\u00e0 del mondo. Dopo la conquista della Persia nel VII secolo, le accademie successivamente operarono per 400 anni sotto il califfato islamico. Il primo Gaon di Sura, secondo Sherira Gaon (906-1006), fu Mar bar Rab Chanan, che assunse l'ufficio in 609. L'ultimo Gaon di Sura fu Samuel ben Hofni, che mor\u00ec nel 1034; l'ultimo Gaon di Pumbedita fu Hezekiah Gaon, torturato a morte nel 1040 \u2013 per cui l'attivit\u00e0 del Geonim copre un periodo di circa 450 anni.\nUna delle principali sedi dell'ebraismo babilonese fu Nehardea, che era allora una citt\u00e0 molto grande composta principalmente da ebrei. Un'antica sinagoga, costruita, si credeva, dal re Ioiachin, esisteva gi\u00e0 a Nehardea. A Huzal, vicino a Nehardea, c'era un'altra sinagoga, non lontana da dove si potevano vedere le rovine dell'accademia di Esdra. Nel periodo precedente ad Adriano, Rabbi Akiva, al suo arrivo a Nehardea in missione dal Sinedrio, prese parte ad una discussione con uno studioso ivi residente su un punto di normativa matrimoniale (\"Mishnah Yeb.\", fine). Allo stesso tempo, vi era a Nisibi (Mesopotamia settentrionale), un collegio ebraico eccellente, a capo del quale si trovava Judah ben Bathyra, e in cui molti studiosi della Giudea avevano trovato rifugio al tempo delle persecuzioni. Ottenne una certa importanza temporanea anche una scuola a Nehar-Pe\u1e33od, fondata dall'immigrato giudeo Hananiah, nipote di Joshua ben Hananiah \u2013 tale scuola avrebbe potuto essere la causa di uno scisma tra gli ebrei di Babilonia e quelli di Giudea-Israele, se le autorit\u00e0 della Giudea non avessero prontamente fermato le ambizioni di Hananiah.\nPeriodo bizantino in Terra d'Israele (324\u2013638).\nGli ebrei si diffusero anche per tutto l'Impero Romano, e ci\u00f2 continu\u00f2 in misura minore nel periodo della dominazione bizantina nel Mediterraneo centro-orientale. Il cristianesimo militante ed esclusivo, ed il cesaropapismo dell'Impero Bizantino non trattarono bene gli ebrei, e la condizione e l'influenza della diaspora ebraica nell'impero diminu\u00ec drasticamente.\nFu politica cristiana ufficiale, convertire gli ebrei al cristianesimo, e la leadership cristiana utilizz\u00f2 il potere ufficiale di Roma nei propri tentativi. Nel 351 gli ebrei si ribellarono contro le pressioni aggiuntive del loro governatore, Costanzo Gallo. Gallo dom\u00f2 la rivolta e distrusse le principali citt\u00e0 della zona di Galilea, dove era iniziata la rivolta. Zippori e Lidda (sede di due delle maggiori accademie legali) non si ripresero mai pi\u00f9.\nIn questo periodo, il Nasi di Tiberiade, Hillel II, cre\u00f2 un calendario ufficiale, che non aveva bisogno di avvistamenti mensili della luna. I mesi erano fissati e il calendario non aveva bisogno di ulteriore conferme dalle autorit\u00e0 di Giudea. All'incirca nello stesso tempo, l'accademia ebraica di Tiberiade inizi\u00f2 a raccogliere e combinare la Mishnah, le baraitot, le spiegazioni e interpretazioni sviluppate da generazioni di studiosi dopo la morte di Yehudah HaNasi. Tale testo combinato fu poi organizzato secondo l'ordine della Mishnah: ogni paragrafo della Mishnah era seguito da una raccolta di tutte le interpretazioni, storie e risposte associate a detta Mishnah. Questo testo \u00e8 chiamato il \"Talmud di Gerusalemme\".\nGli ebrei di Giudea ricevettero una breve tregua dalla persecuzione ufficiale, durante il regno dell'imperatore Flavio Claudio Giuliano. La politica di Giuliano era di far ritornare il regno all'ellenismo ed incoraggi\u00f2 gli ebrei a ricostruire Gerusalemme. Poich\u00e9 il regno di Giuliano dur\u00f2 brevemente, negli anni 361-363, gli ebrei non poterono ricostruire sufficientemente la citt\u00e0 prima che il dominio romano cristiano venisse restaurato nell'impero. A partire dal 398, con la consacrazione di Giovanni Crisostomo come patriarca, la retorica cristiana contro gli ebrei continu\u00f2 ad aumentare: egli predicava sermoni con titoli come \"Contro gli ebrei\" e \"Sulle Statue, Omelia 17\", in cui Giovanni predica contro \"la malattia ebraica\". Tale linguaggio pesante contribu\u00ec a creare un clima di sfiducia ed odio dei cristiani contro i grandi insediamenti ebraici, come quelli in Antiochia e Costantinopoli.\nAlla fine del IV secolo, l'imperatore Teodosio I emise una serie di decreti che istituivano ufficialmente le persecuzioni contro gli ebrei. Agli ebrei non era permesso di possedere schiavi, costruire nuove sinagoghe, ricoprire cariche pubbliche o difendere casi tra ebreo e non-ebreo. I matrimoni misti furono dichiarati un reato capitale, come anche la conversione di un cristiano all'ebraismo. Teodosio elimin\u00f2 il Sinedrio e abol\u00ec la rispettiva carica di \"Nasi\" (presidente). Sotto il imperatore Giustiniano I, le autorit\u00e0 ulteriormente limitarono i diritti civili degli ebrei, e misero a rischio i loro privilegi religiosi. L'imperatore interfer\u00ec anche negli affari interni della sinagoga, e viet\u00f2, per esempio, l'uso della lingua ebraica nelle funzioni rituali. Coloro che disobbedivano a tali restrizioni venivano minacciati di pene corporali, esilio, e perdita dei beni. Gli ebrei di Borium, non lontano da Syrtis Major, che resistettero al generale bizantino Belisario nella sua campagna contro i Vandali, furono obbligati a convertirsi al cristianesimo e la loro sinagoga fu convertita in chiesa.\nGiustiniano e dei suoi successori avevano interessi al di fuori della provincia di Giudea, ed aveva truppe insufficienti a far rispettare le succitate regole. Come risultato, il V secolo fu un periodo in cui una serie di nuove sinagoghe vennero costruite, molte delle quali con splendidi pavimenti a mosaico. Gli ebrei adottarono le ricche forme d'arte della cultura bizantina. I mosaici ebraici del periodo ritraggono persone, animali, menorah, zodiaci e personaggi biblici. Eccellenti esempi di questi pavimenti sinagogali sono stati trovati a Beit Alpha (che include una scena di Abramo che sacrifica un montone al posto del figlio Isacco, con uno zodiaco), Tiberiade, Beit Shean e Zippori.\nL'esistenza precaria degli ebrei sotto il dominio bizantino non dur\u00f2 a lungo, in gran parte per l'esplosione della religione musulmana fuori della remota penisola araba (dove risiedevano grandi popolazioni di ebrei). Il Califfato musulmano espulse i bizantini dalla Terra Santa (o Levante, definito come moderni Israele, Giordania, Libano e Siria) nel giro di pochi anni dalla loro vittoria nella Battaglia dello Yarmuk nel 636. Numerosi ebrei fuggirono dai rimanenti territori bizantini preferendo risiedere nel Califfato durante i secoli successivi.\nLa dimensione della comunit\u00e0 ebraica nell'impero bizantino non fu influenzata da tentativi di alcuni imperatori (in particolare Giustiniano) di convertire forzatamente gli ebrei dell'Anatolia al cristianesimo, in quanto questi tentativi incontrarono scarso successo. Tuttavia non si registrano a Bisanzio persecuzioni del genere endemico che imperversava in quel periodo in Europa occidentale (pogrom, roghi, espulsioni di massa, ecc.) Gran parte della popolazione ebrea di Costantinopoli rimase \"in loco\" dopo la conquista della citt\u00e0 da parte di Maometto II.\nNel corso dei secoli VII e XVIII, i Cazari, una trib\u00f9 turca \u2013 che da circa tre secoli (ca. 650-965) dominavano la vasta area che si estende dalle steppe Volga-Don alla Crimea orientale e Caucaso settentrionale \u2013 sembrano essersi convertiti all'Ebraismo. La totalit\u00e0 di questa conversione non \u00e8 chiara. Esisteva in Crimea una popolazione ebraica fin dall'epoca ellenistica e le conversioni potrebbero essere state rafforzate da immigrati ebrei che entravano nella regione, emigrati dalle aree del dominio bizantino.\nForse nel IV secolo, il Regno di Semien (), noto anche col nome \"Regno di Beta Israel\" () venne istituita come nazione ebraica nell'area nordoccidentale della moderna Etiopia, in Abissinia, che dur\u00f2 fino al XVII secolo al tempo dell'imperatore Susenyos I d'Etiopia.\nPeriodo islamico in Terra d'Israele (638\u20131099).\nNel 638 l'Impero bizantino perse il controllo del Levante. L'arabo Califfato dei Rashidun, presieduto da \u02bfUmar ibn al-Kha\u1e6d\u1e6d\u0101b, conquist\u00f2 Gerusalemme e le terre di Mesopotamia, la Siria, la Palestina e l'Egitto. Dopo il cambio di potere e dominio, gli ebrei controllavano ancora gran parte del commercio in Palestina. Secondo il geografo arabo al-Muqaddasi, gli ebrei lavoravano come \"saggiatori di monete, tintori, conciatori e banchieri della comunit\u00e0\". Durante il periodo fatimide, molti funzionari ebrei servirono nel nuovo califfato e nei successivi regni arabi. L'accademico e storico Moshe Gil documenta che al tempo della conquista araba nel VII secolo, la maggioranza della popolazione era ebrea.\nDurante questo tempo gli ebrei vissero in comunit\u00e0 fiorenti sparse per tutta la Babilonia.\nNel periodo gaonico (650-1250), le accademie \"yeshivah\" babilonesi furono i principali centri di cultura ebraica, e i Gaonim (trad. \"splendore\" o \"geni\") a guida di queste scuole, furono riconosciuti come le pi\u00f9 alte autorit\u00e0 della Legge ebraica.\nSebbene la vita ebraica migliorasse sotto il dominio islamico, un'utopia interreligiosa di certo non esistette. Durante il dominio islamico, venne introdotto il Patto di Umar che proteggeva gli ebrei, ma metteva loro molte restrizioni. A partire dall'XI secolo ci sono stati casi di pogrom contro gli ebrei. Esempi di scoppi di fanatismo popolare antisemita od antiebraico, includono il Massacro di Granada del 1066, la distruzione dell'intero quartiere ebraico nella citt\u00e0 andalusa di Granada. In Nordafrica ci furono casi di violenza contro gli ebrei del Medioevo, e in altre terre arabe inclusi Egitto, Siria, e Yemen. La popolazione ebraica venne confinata in quartieri isolati, o mellah, in Marocco dal XV secolo. Nelle citt\u00e0, la \"mellah\" era circondata da mura con una porta fortificata. In contrasto, le \"mellah\" rurali erano villaggi separati abitati esclusivamente da ebrei. Gli Almohadi, che avevano preso il controllo di gran parte dell'Iberia islamica dal 1172, erano molto pi\u00f9 fondamentalisti dei tolleranti Almoravidi e trattavano duramente i \"dhimmi\". Ebrei e cristiani furono espulsi dal Marocco e dalla Spagna islamica. Di fronte alla scelta tra morte o conversione, alcuni ebrei, come la famiglia di Maimonide, fuggirono a sud e ad est verso le terre musulmane pi\u00f9 tolleranti, mentre altri andarono verso nord, per stabilirsi nei nuovi regni cristiani. Dopo le prime grandi ondate di conquista, l'atteggiamento degli Almohadi divenne meno intransigente. Molte sinagoghe precedentemente distrutte, chiuse o convertite in moschee vennero ricostruite o riaperte, molte famiglie convertite con la forza all'islam vennero autorizzate a riconvertirsi al giudaismo, alcune anche dopo due o tre generazioni.\nLo storico Mark R. Cohen scrive che conclusioni circa la vita ebraica sotto il dominio islamico, pu\u00f2 essere appurata solo attraverso un approccio comparativo. Agli ebrei sotto dominio islamico fu inflitta meno violenza fisica rispetto a quella provata sotto il dominio cristiano occidentale. Cohen crede che una ragione di ci\u00f2 sia stata che l'Islam, a differenza del Cristianesimo, non necessitava di formarsi un'identit\u00e0 separata dall'Ebraismo. Afferma inoltre che gli ebrei erano una minaccia meno forte per i musulmani che non per i cristiani, durante il Medioevo. Casi isolati di persecuzione in verit\u00e0 accaddero, ma questo non cambia il fatto che gli ebrei siano stati trattati in maniera adeguata. Cohen nota anche che molti hanno usato il mito degli ebrei maltrattati dai domini musulmani per supportare le proprie posizioni politiche in risposta alla propaganda.\nEt\u00e0 d'oro ebraica (711-1031).\nL'et\u00e0 d'oro della cultura ebraica in Spagna ha coinciso con il medioevo in Europa, per un periodo di dominio musulmano in gran parte della penisola iberica. Durante quel tempo, gli ebrei vennero generalmente accettati nella societ\u00e0 e la vita religiosa, culturale ed economica ebraica fiorirono.\nCos\u00ec sorse un periodo di tolleranza per gli ebrei della penisola iberica, il cui numero aument\u00f2 notevolmente per l'immigrazione dall'Africa in seguito alla conquista musulmana. Soprattutto dopo il 912, durante il regno di \u02bfAbd al-Ra\u1e25m\u0101n III e di suo figlio, al-\u1e24akam II, gli ebrei prosperarono, dedicandosi al servizio del Califfato di Cordova, allo studio delle scienze, al commercio ed all'industria, in particolare al mercato della seta e degli schiavi, in tal modo promuovendo la prosperit\u00e0 del paese. L'espansione economica ebraica fu senza pari. A Toledo, gli ebrei si dedicarono alla traduzione di testi arabi nelle lingue romanze, nonch\u00e9 alla traduzione di testi ebraici e greci in arabo. Gli ebrei contribuirono anche alla botanica, geografia, medicina, matematica, poesia e filosofia.\nIl medico di corte e visir di \u02bfAbd al-Ra\u1e25m\u0101n fu Hasdai ben Isaac ibn Shaprut, patrono di Menahem ben Saruq, Dunash ben Labrat e di altri studiosi e poeti ebrei. Il pensiero ebraico durante questo periodo fior\u00ec con personaggi famosi come Samuel Ha-Nagid, Moses ibn Ezra, Solomon ibn Gabirol, Yehuda Ha-Levi e Mos\u00e8 Maimonide. Durante il governo di\u02bfAbd al-Ra\u1e25m\u0101n, lo studioso Moses ben Enoc fu nominato rabbino di Cordova e di conseguenza al-Andalus divenne il centro di studio talmudico, e Cordova il luogo d'incontro di dotti ebrei.\nMa, oltre agli studi, il contributo ebraico fu rilevante anche in campo commerciale e finanziario, grazie all'attivit\u00e0 dei Radaniti, molti dei quali agirono proprio in al-Andalus.\nL'et\u00e0 d'oro fin\u00ec con l'invasione della \"Reconquista\" e quella degli Almohadi. La grande presenza degli ebrei nell'Iberia continu\u00f2 fino a che furono forzatamente espulsi in massa con il Decreto di Alhambra della Spagna cristiana nel 1492 con un editto simile emesso dal Portogallo cristiano nel 1496.\nCrociate in Terra d'Israele (1099\u20131260).\nNel 1099, gli ebrei aiutarono gli Arabi a difendere Gerusalemme contro il crociati. Quando la citt\u00e0 cadde, i crociati riunirono molti ebrei in una sinagoga ed appiccarono il fuoco. Ad Haifa, gli ebrei quasi da soli difesero la citt\u00e0 contro i crociati, resistendo per un mese (giugno-luglio 1099). In quel tempo esistevano comunit\u00e0 ebraiche sparse in tutto il paese, tra cui Gerusalemme, Tiberiade, Ramla, Ashkelon, Cesarea e Gaza. Poich\u00e9 agli ebrei non era permesso di possedere terra durante il periodo crociato, lavoravano come commercianti ed altri mestieri nelle citt\u00e0 costiere durante i periodi di quiescenza. La maggior parte erano artigiani: vetrai a Sidone, pellicciai e tintori a Gerusalemme.\nIn questo periodo, i Masoreti di Tiberiade stabilirono l'ortografia della lingua ebraica, o \"niqqud\", un sistema di punteggiatura diacritica vocalica usato nell'alfabeto ebraico. Numerosi \"piyyutim\" e midrashim vennero redatti in Palestina in quest'epoca.\nMaimonide scrisse che nel 1165 ebbe a visitare Gerusalemme e si rec\u00f2 sul Monte del Tempio, dove preg\u00f2 nella \"grande casa santa\". Il Rambam convenne una festa annuale per s\u00e9 ed i suoi figli, il 6 di Cheshvan, a commemorare il giorno in cui si era recato al Monte del Tempio a pregare, e un'altra ricorrenza, il 9 di Cheshvan, a commemorare il giorno che fu privilegiato di pregare nella Grotta dei Patriarchi a Hebron.\nNel 1141 Yehuda Ha-Levi pubblic\u00f2 un invito agli ebrei di emigrare nella terra di Israele e fece il lungo viaggio egli stesso. Dopo un passaggio burrascoso da Cordova, arriv\u00f2 ad Alessandria d'Egitto dove venne accolto entusiasticamente da amici e ammiratori. A Damietta venne calorosamente pregato dal suo amico Halfon ha-Levi di rimanere in Egitto, dove sarebbe stato libero da oppressioni intolleranti. Ma Ha-Levi prosegu\u00ec il suo itinerario per via terra, incontrando gli ebrei di Tiro e Damasco. La leggenda ebraica racconta che, giunto vicino a Gerusalemme, venne sopraffatto dall'emozione alla vista della Citt\u00e0 Santa e compose la sua pi\u00f9 bella elegia, la celebre \"Sionidi\" (\"Zion ha-lo Tish'ali\"). In quell'istante, un Arabo arriv\u00f2 al galoppo da una porta e lo travolse, uccidendolo nell'incidente..\nPeriodo dei Mamelucchi in Terra d'Israele (1260\u20131517).\nNegli anni 1260-1516, la terra di Israele formava parte dell'Impero dei Mamelucchi, che governarono inizialmente dalla Turchia, quindi dall'Egitto. Guerra, rivolte, spargimenti di sangue e distruzione perseguirono la famiglia e discendenti di Maimonide. Gli ebrei soffrirono persecuzioni e umiliazioni, ma i documenti superstiti confermano almeno 30 comunit\u00e0 urbane e rurali ebraiche agli inizi del XVI secolo.\nSi registra che Nahmanide si stabil\u00ec nella Citt\u00e0 Vecchia di Gerusalemme verso il 1267. Si trasfer\u00ec poi ad Acri, dove fu attivo nel diffondere la cultura ebraica, a quel tempo trascurata in Terra Santa. Raccolse un circolo di allievi intorno a s\u00e9, e la gente venne a frotte, anche dal distretto dell'Eufrate, per sentirlo. Si narra che anche i Caraiti frequentassero le sue lezioni, tra i quali Aaron ben Joseph il Vecchio che in seguito divenne uno delle pi\u00f9 importanti autorit\u00e0 caraite. Poco dopo il suo arrivo a Gerusalemme, Nahmanide indirizz\u00f2 una lettera a suo figlio Nahman, in cui descriveva la desolazione della Citt\u00e0 Santa. A quel tempo, aveva solo due abitanti ebrei - due fratelli, tintori di mestiere. In una lettera successiva da Acri, Nahmanide consiglia al figlio di coltivare l'umilt\u00e0, che ritiene essere la prima delle virt\u00f9. In un'altra, indirizzata al suo secondo figlio, che occupava una posizione ufficiale presso la Corte di Castiglia, Nahmanide raccomanda la recita delle preghiere quotidiane e mette in guardia soprattutto contro l'immoralit\u00e0. Nahmanides mor\u00ec dopo aver raggiunto i settantasei anni e le sue spoglie furono sepolte a Haifa, vicino alla tomba di Yechiel di Parigi.\nYechiel stesso \u2013 autorevole rabbino talmudista \u2013 era emigrato ad Acri nel 1260, insieme a suo figlio e ad un numeroso gruppo di seguaci. L\u00ec fond\u00f2 l'accademia talmudica \"Midrash haGadol d'Paris\". Si pensa sia morto ad Acri tra il 1265 e il 1268. Nel 1488 Obadiah ben Abraham di Bertinoro, commentatore della Mishnah, arriv\u00f2 a Gerusalemme; ci\u00f2 segn\u00f2 un nuovo periodo di ritorno della comunit\u00e0 ebraica nella Citt\u00e0 Santa.\nSpagna, Nordafrica e Medio Oriente.\nDurante il Medioevo, gli ebrei furono generalmente trattati meglio dai governanti islamici che da quelli cristiani. Nonostante la loro cittadinanza di seconda classe, gli ebrei svolgevano ruoli di primo piano nelle corti musulmane e stavano attraversando un'\"Et\u00e0 d'oro\" nella Spagna musulmana negli anni 900-1100, sebbene la situazione peggiorasse dopo tale termine. Tuttavia, sommosse causarono la morte di ebrei in Nordafrica nel corso dei secoli; e specialmente nel Marocco, Libia e Algeria, dove alla fine gli ebrei furono costretti a vivere nei ghetti.\nDurante l'XI secolo, ci fu un pogrom contro gli ebrei di Granada nel 1066. Nel Medioevo, i governi di Egitto, Siria, Iraq e Yemen attuarono decreti che ordinavano la distruzione delle sinagoghe. In certi periodi, gli ebrei furono forzati a convertirsi all'Islam o venire giustiziati, in alcune parti di Yemen, Marocco e Baghdad. Gli Almohadi, che avevano preso il controllo di gran parte dell'Iberia islamica entro il 1172, sorpassarono gli Almoravidi nella loro fede fondamentalista, trattando i \"dhimmi\" duramente. Cacciarono sia ebrei che cristiani dal Marocco e dalla Spagna islamica. Di fronte alla scelta tra morte e conversione, molti ebrei emigrarono. Alcuni, come la famiglia di Maimonide, scapp\u00f2 verso sud ed est, verso le terre musulmane pi\u00f9 tolleranti, mentre altri si diressero verso il nord per stabilirsi nei nuovi regni cristiani. Dopo le prime grandi ondate di conquista, l'atteggiamento degli Almohadi divenne meno intransigente. Molte sinagoghe precedentemente distrutte, chiuse o convertite in moschee vennero ricostruite o riaperte, molte famiglie convertite con la forza all'islam vennero autorizzate a riconvertirsi al giudaismo, alcune anche dopo due o tre generazioni.\nEuropa.\nSecondo lo scrittore statunitense James Carroll, gli \"ebrei rappresentavano il 10% della popolazione totale dell'Impero Romano. Con questo rapporto, se altri fattori non fossero intervenuti, ci sarebbero 200 milioni di ebrei nel mondo d'oggi, invece dei correnti 13 milioni.\"\nPopolazioni ebraiche erano esistite in Europa, specialmente nell'area del passato Impero Romano, gi\u00e0 da tempi molto antichi. Quando i maschi ebrei emigravano, alcuni a volte prendevano mogli dalle popolazioni locali, come dimostrato dai pi\u00f9 vari MtDNA, a confronto con il Y-DNA delle popolazioni ebraiche. Tali gruppi si unirono a commercianti e poi a membri della diaspora. I registri delle comunit\u00e0 ebraiche in Francia e Germania risalgono al IV secolo, e notevoli comunit\u00e0 ebraiche sono state annotate in Spagna ancor prima.\nLo storico medievista Norman Cantor e altri studiosi del XX secolo contestano la tradizione che il Medioevo sia stato un momento uniformemente difficile per gli ebrei. Prima che la Chiesa divenisse pienamente organizzata come istituzione, con una serie crescente di regole, la prima societ\u00e0 medievale era tollerante. Tra gli anni 800 e 1100, circa 1,5 milioni di ebrei vivevano nell'Europa cristiana. Poich\u00e9 non erano cristiani, non venivano inclusi come una divisione nella ripartizione del sistema feudale di clero, cavalieri (nobili) e servi. Ci\u00f2 significa che non dovevano soddisfare le richieste oppressive di lavoro e la coscrizione militare che i popolani cristiani dovevano sopportare. Nei rapporti con la societ\u00e0 cristiana, gli ebrei erano protetti da re, principi e vescovi, grazie ai servizi cruciali che fornivano in tre aree: finanziaria, amministrativa e come medici.\nStudiosi cristiani interessati alla Bibbia consultavano i rabbini del Talmud. Man mano che la Chiesa cattolica si rafforzava come istituzione, fond\u00f2 nuovi ordini religiosi di predicazione, come i francescani ed i domenicani, e ci fu un aumento di cristiani della classe media cittadina. Nel 1300, frati e preti locali misero in scena i drammi della Passione durante la Settimana Santa, che descriveva gli ebrei (in abiti contemporanei) mentre uccidevano Cristo secondo i racconti evangelici. Da questo periodo, la persecuzione degli ebrei e le loro deportazioni diventarono endemiche. Intorno al 1500, gli ebrei trovarono una relativa sicurezza e un rinnovamento di prosperit\u00e0 nell'odierna Polonia.\nDopo il 1300, gli ebrei soffrirono ulteriori discriminazioni e persecuzioni nell'Europa cristiana. Poich\u00e9 ai cattolici era proibito dalla chiesa di prestare denaro a interesse, alcuni ebrei divennero usurai e banchieri importanti. I governanti cristiani a poco a poco videro il vantaggio di avere una tale classe di finanziatori, che potevano fornire capitali a loro uso senza essere passibile di scomunica. Come risultato, il commercio pecuniario dell'Europa occidentale divenne una specialit\u00e0 degli ebrei. Ma in quasi tutti i casi in cui gli ebrei acquisivano grandi quantit\u00e0 di denaro mediante operazioni bancarie, durante la loro vita o al momento della loro morte il re ne prendeva il controllo. Gli ebrei divennero \"servi camerae\" imperiali, propriet\u00e0 del re, che potevano presentarli (insieme alle loro propriet\u00e0) a principi o citt\u00e0.\nGli ebrei vennero frequentemente massacrati ed esiliati da varie nazioni europee. La persecuzione arriv\u00f2 al suo primo culmine durante le Crociate. Nella Prima Crociata (1096), le fiorenti comunit\u00e0 su Reno e Danubio furono totalmente distrutte. Nel Seconda Crociata (1147) gli ebrei in Francia furono oggetto di massacri frequenti. Gli ebrei furono inoltre colpiti dagli attacchi delle Crociata dei pastori del 1251 e 1320. Le Crociate furono seguite da espulsioni, tra cui quella del 1290 che vide la cacciata di tutti gli ebrei inglesi; nel 1396, 100.000 ebrei furono espulsi dalla Francia e, nel 1421, migliaia furono espulsi dall'Austria. Durante questo periodo molti ebrei d'Europa, in fuga o espulsi, migrarono verso la Polonia, dove prosperarono in un'altra Et\u00e0 d'oro.\nPrimo periodo moderno.\nGli storici che studiano l'ebraismo moderno hanno individuato quattro diversi percorsi attraverso cui gli ebrei europei furono \"modernizzati\" e quindi integrati nella corrente principale della societ\u00e0 europea. Un approccio comune \u00e8 stato quello di visualizzare il processo nella prospettiva dell'Illuminismo europeo, poich\u00e9 gli ebrei si trovavano di fronte alla promessa e alle sfide poste dall'emancipazione politica. Gli storici che utilizzano questo approccio si sono concentrati su due tipologie sociali come paradigmi del declino della tradizione ebraica e come agenti dei profondi cambiamenti nella cultura ebraica che portarono al crollo del ghetto. Il primo di questi due tipi sociali \u00e8 l'\"Ebreo cortigiano\", che viene ritratto come un precursore dell'ebreo moderno, dopo aver raggiunto e partecipato all'economia proto-capitalista e alla societ\u00e0 di corte degli Stati dell'Europa centrale, come l'Impero asburgico. In contrasto all'ebreo cortigiano cosmopolita, il secondo tipo sociale presentato dagli storici dell'ebraismo moderno \u00e8 il \"maskil\", un sostenitore della Haskalah (Illuminismo ebraico). Questa prospettiva vede il \"maskil\" perseguire studi secolari e una critica razionalista della tradizione rabbinica, per gettare le basi intellettuali durevoli della secolarizzazione della societ\u00e0 e della cultura ebraiche. Il paradigma stabilito \u00e8 stato quello in cui gli ebrei aschenaziti entrano nella modernit\u00e0 attraverso un processo di occidentalizzazione auto-consapevole guidata da \"intellettuali ebrei germanizzati, molto atipici\". La Haskalah diede origine alla Riforma e ai movimenti conservatori, piantando i semi del sionismo, mentre allo stesso tempo favor\u00ec l'assimilazione culturale nei paesi in cui gli ebrei risiedevano. Verso lo stesso periodo in cui si stava sviluppando la Haskalah, l'ebraismo chassidico stava diffondendo un movimento che predicava una visione del mondo quasi opposta a quella della Haskalah.\nNegli anni 1990, il concetto di \"Ebreo portuale\" \u00e8 stato offerto come un \"percorso alternativo verso la modernit\u00e0\", distinto dalla Haskalah europea. In contrasto con l'attenzione data agli aschenaziti germanizzati, il concetto dell'ebreo portuale si concentra sui conversos sefarditi che fuggivano dall'Inquisizione e si reinsediavano nelle citt\u00e0 portuali europee, sulla costa del Mediterraneo, dell'Atlantico e sulla costa orientale degli Stati Uniti.\nEbreo cortigiano.\nGli ebrei cortigiani erano banchieri ebrei o uomini d'affari che prestavano denaro e gestivano le finanze di alcune case nobiliari cristiane in Europa. Un termine storico corrispondente pu\u00f2 essere Balivo ebraico (anche \"shtadlan\" ebr. \u05e9\u05d8\u05d3\u05dc\u05df, intercessore).\nEsempi di quelli che sarebbero poi stati chiamati ebrei cortigiani emersero quando i governanti locali utilizzarono i servizi di banchieri ebrei per prestiti a breve termine. Fecero prestiti di denaro ai nobili e cos\u00ec si guadagnarono anche un'influenza sociale. Patroni nobili degli ebrei cortigiani li impiegarono come finanzieri, fornitori, diplomatici e delegati commerciali. Gli ebrei cortigiani potevano usare i loro legami familiari e le connessioni reciproche, mettendole a disposizione dei loro sponsor per fornire, tra le altre cose, cibo, armi, munizioni e metalli preziosi. In cambio dei loro servizi, gli ebrei cortigiani guadagnavano privilegi sociali, tra cui perfino la condizione nobiliare per se stessi, e potevano vivere al di fuori dei ghetti. Alcuni nobili vollero mantenere i loro banchieri nell'ambito delle proprie corti e, poich\u00e9 erano sotto la protezione dei primi, erano esentati dalla giurisdizione rabbinica.\nDal Medioevo in poi, gli ebrei cortigiani potevano accumulare fortune personali e guadagnarsi influenza politica e sociale. A volte erano anche persone di spicco nella comunit\u00e0 ebraica locale e potevano usare la loro influenza per proteggere e controllare i propri confratelli. Spesso erano gli unici ebrei che potevano interagire con l'alta societ\u00e0 locale e presentare le petizioni degli ebrei al sovrano/governante. Tuttavia, l'ebreo cortigiano aveva connessioni sociali e influenza nel mondo cristiano soprattutto attraverso i suoi patroni cristiani. A causa della precaria situazione degli ebrei, alcuni nobili potevano ignorare completamente i propri debiti e non ripagarli. Se il nobile protettore moriva, il suo finanziere ebreo poteva rischiare l'esilio o l'esecuzione.\nIberia.\nDurante il Rinascimento europeo, la peggiore delle espulsioni si verific\u00f2 in seguito alla Reconquista di al-Andalus, come era conosciuto il governo moresco o arabo islamico di Spagna. Con la cacciata degli ultimi governanti musulmani da Granada nel 1492, arriv\u00f2 l'Inquisizione spagnola e l'intera popolazione di circa 200.000 ebrei sefarditi fu espulsa. Ci\u00f2 fu seguito da espulsioni nel 1493 dalla Sicilia (37.000 ebrei) e dal Portogallo nel 1496. Gli ebrei spagnoli espulsi fuggirono principalmente verso l'Impero Ottomano, i Paesi Bassi e il Nordafrica; altri emigrarono verso l'Europa meridionale e il Medio Oriente.\nEbreo portuale.\nIl concetto dell'ebreo portuale rappresenta un tipo sociale che descrive quegli ebrei che furono coinvolti nella navigazione ed economia marittima dell'Europa, in particolare nei secoli XVII e XVIII. Lo storico Helen Fry suggerisce che potrebbero essere considerati \"i primi ebrei moderni\". Secondo Fry, gli ebrei portuali arrivarono come \"profughi dell'Inquisizione\" e dell'espulsione dall'Iberia. Avevano il permesso di stabilirsi nelle citt\u00e0 portuali come mercanti con autorizzazione al commercio nei porti di Amsterdam, Londra,Livorno, Trieste e Amburgo. Fry rileva che le loro connessioni con la diaspora ebraica e la loro esperienza nel commercio marittimo li rese di particolare interesse ai governi mercantilisti europei. Lois C. Dubin descrive gli ebrei portuali come mercanti ebrei che erano \"valutati per il loro impegno nel commercio marittimo internazionale su cui tali citt\u00e0 prosperavano\". David Sorkin e altri hanno caratterizzato il profilo socio-culturale di questi uomini come improntato ad una flessibilit\u00e0 nei confronti della religione e un cosmopolitismo riluttante che era estraneo sia alla tradizione sia alle identit\u00e0 ebraiche 'illuminate'\".\nImpero ottomano.\nDurante il periodo ottomano classico (1300-1600), gli ebrei, insieme alla maggior parte delle altre comunit\u00e0 dell'impero, godettero di un certo livello di prosperit\u00e0. Rispetto ad altri soggetti ottomani, erano la potenza dominante nel commercio e nella diplomazia e altre alte cariche. Nel XVI secolo in particolare, gli ebrei ebbero un peso preponderante anche nel ramo politico, con l'apogeo di influenza ebraica rappresentato dalla nomina di Giuseppe Nasi (in portoghese: \"Jo\u00e3o Miquez\") a Sanjak-bey (\"governatore\", un rango di solito concesso solo ai musulmani) del Ducato di Nasso e delle Sette Isole.\nAl tempo della Battaglia dello Yarmuk quando il Levante pass\u00f2 sotto il dominio musulmano, esistevano trenta comunit\u00e0 ebraiche a Haifa, Sh'chem, Hebron, Ramleh, Gaza, Gerusalemme e molte altre al nord. Safed divenne il centro spirituale dell'Ebraismo e vi venne compilato il \"Shulchan Aruch\", come anche molti testi cabalistici. La prima tipografia ebraica e la prima stampa dell'Asia occidentale iniziarono nel 1577.\nGli ebrei erano vissuti nell'area geografica dell'Asia Minore (attuale Turchia, ma pi\u00f9 geograficamente Anatolia o Asia Minore) per pi\u00f9 di 2400 anni. L'iniziale prosperit\u00e0 in epoca ellenistica era svanita sotto il dominio bizantino cristiano, ma aveva discretamente recuperato sotto il dominio dei vari governi musulmani che avevano sostituito il dominio di Costantinopoli. Per gran parte del periodo ottomano, la Turchia fu un rifugio sicuro per gli ebrei in fuga dalle persecuzioni, e continua ad avere una piccola popolazione ebraica a tutt'oggi. La situazione in cui gli ebrei avevano a volte goduto di prosperit\u00e0 culturale ed economica, ma erano stati ampiamente perseguitati in altri momenti, \u00e8 stata riassunta da Gustav E. von Grunebaum:\nPolonia-Lituania.\nNel XVII secolo, esistevano in Europa occidentale molte popolazioni ebraiche importanti. La Polonia era relativamente tollerante ed aveva la pi\u00f9 grande popolazione ebraica d'Europa, risalente al XIII secolo, che godeva di relativa prosperit\u00e0 e di libert\u00e0 da quasi 400 anni; tuttavia la situazione di calma fin\u00ec quando ebrei polacchi e lituani furono massacrati a centinaia di migliaia dai cosacchi durante la rivolta di Khmelnytsky (1648) e le guerre svedesi (1655). Spinti da queste e altre persecuzioni, gli ebrei si trasferirono di nuovo in Europa occidentale nel XVII secolo. L'ultimo divieto agli ebrei (in Inghilterra) fu revocato nel 1654, ma le espulsioni periodiche da singole citt\u00e0 continuarono ad avvenire e agli ebrei fu spesso limitata la propriet\u00e0 terriera, o furono costretti a vivere in ghetti.\nCon la Spartizione della Polonia nel tardo XVIII secolo, la popolazione ebraica si spacc\u00f2 tra l'Impero russo, quello austro-ungarico e la Prussia, che si divisero la Polonia tra di loro.\nIlluminismo europeo e Haskalah (XVIII secolo).\nDurante il periodo del Rinascimento europeo e dell'Illuminismo si verificarono cambiamenti significativi all'interno della comunit\u00e0 ebraica. Il movimento della Haskalah parallela il pi\u00f9 ampio Illuminismo, quando gli ebrei cominciarono nel XVIII secolo la campagna per l'emancipazione dalle leggi restrittive e l'integrazione nella societ\u00e0 europea in generale. L'istruzione laica e scientifica fu aggiunta alla tradizionale istruzione religiosa ricevuta dagli studenti, e cominci\u00f2 ad aumentare l'interesse in un'identit\u00e0 ebraica nazionale, tra cui una rinascita nello studio della storia ebraica e dell'ebraico. La Haskalah diede alla luce la Riforma ed i movimenti conservatori, piantando i semi di sionismo mentre allo stesso tempo favoriva l'assimilazione culturale nei paesi in cui gli ebrei risiedevano. Circa allo stesso tempo, nacque un altro movimento, che predicava quasi l'opposto della Haskalah, l'Ebraismo Chassidico. Il Chassidismo inizi\u00f2 nel XVIII secolo, iniziato da Rabbi Israel Baal Shem Tov, e rapidamente guadagn\u00f2 un seguito con il suo approccio di misticismo esuberante alla religione. Questi due movimenti, e la forma tradizionale dell'Ebraismo ortodosso da cui scaturiscono, costituito la base delle divisioni moderne all'interno dell'osservanza ebraica.\nAllo stesso tempo, il mondo esterno stava cambiando e dibattiti iniziavano sulla potenziale emancipazione degli ebrei (garantendo loro pari diritti). Il primo paese a farlo fu la Francia, durante la Rivoluzione francese del 1789. Anche cos\u00ec, ci si aspettava che gli ebrei si integrassero, senza quindi continuare le loro tradizioni. Questa ambivalenza \u00e8 dimostrata dal famoso discorso di Clermont-Tonnerre davanti all'Assemblea Nazionale nel 1789:\nEbraismo chassidico.\nL'Ebraismo chassidico \u00e8 una branca dell'Ebraismo ortodosso che promuove spiritualit\u00e0 e gioia mediante la diffusione e l'internalizzazione del misticismo ebraico quale aspetto fondamentale della fede ebraica. Il Chassidismo comprende parte dell'ebraismo ultraortodosso contemporaneo, insieme alla precedente tradizione talmudica della yeshivah Lituania e a quella sefardita.\nFu fondata nel XVIII secolo nell'Europa orientale da Rabbi Israel Baal Shem Tov (detto il \"Besht\") come una reazione all'eccessivo ebraismo talmudico legalistico. In contrasto a questo, gli insegnamenti chassidici apprezzavano la sincerit\u00e0 e la santit\u00e0 nascosta della gente comune illetterata, ponendola sullo stesso piano dell'\u00e9lite accademica. L'enfasi sulla presenza divina immanente in tutto, dava un nuovo valore alla preghiera e agli atti di bont\u00e0, accanto alla supremazia rabbinica di studio, sostituendo la severit\u00e0 e l'ascetismo cabalistico e mussar storico con l'ottimismo, incoraggiamento e fervore (\"deveikut\") quotidiano. Questa rinascita emotiva populista accompagnava l'ideale elitista di nullificazione ad un paradossale panenteismo divino, attraverso l'articolazione intellettuale di dimensioni interiori del pensiero mistico. L'adeguamento dei valori ebraici cercava di incrementare gli standard richiesti dall'osservanza rituale, mentre ne rilassava altri dove predominava l'ispirazione. I suoi incontri comunali celebravano inni spirituali (\"nigunim\") quali forme di devozione contemplativa.\nIn seguito alla fondazione del Movimento Lubavitch da parte dei diretti successori primi del Besht figura l'Alter Rebbe Shneur Zalman di Liadi che riusc\u00ec a ricreare armonia tra le parti fondando ci\u00f2 sull'amore e la piet\u00e0 fraterna, che permise il confronto e l'instaurazione di una vera e propria unione religiosa tra gli ebrei che vollero dialogare o aderire al nuovo movimento Lubavitch, anche definito Chabad: questo nome deriva dalle tre parole ebraiche Chokhmah, Binah e Daat, distintamente tradotte con i significati di sapienza, intelligenza e conoscenza; queste, anche note come le tre Sefirot superiori immediatamente successive a Keter, furono l'espressione della nuova ma originaria forma religiosa fondante e di dialogo che caratterizz\u00f2 parte della natura spirituale e mistica del Baal Shem Tov, nonch\u00e9 di mediazione con la cultura intellettuale e religiosa prevalente soprattutto nei Maestri lituani dell'epoca.\nSecolo XIX.\nSebbene le persecuzioni esistessero ancora, l'emancipazione si diffuse in tutta l'Europa del XIX secolo. Napoleone invit\u00f2 gli ebrei a lasciare i ghetti ebraici europei e cercare rifugio nei regimi politici tolleranti di nuova costituzione, che offrivano la parit\u00e0 ai sensi della legge napoleonica. Nel 1871, con l'emancipazione degli ebrei da parte della Germania, tutti i paesi europei tranne la Russia avevano emancipato i propri ebrei.\nIn alcuni paesi, l'emancipazione avvenne con un unico atto. In altri, vennero concessi inizialmente dei diritti limitati, nella speranza che gli ebrei \"cambiassero per il meglio\".\nNonostante la crescente integrazione degli ebrei con la societ\u00e0 laica, una nuova forma di antisemitismo emerse, sulla base delle idee di razza e nazione, piuttosto che odio religioso del tipo medievale. Questa forma di antisemitismo sosteneva che gli ebrei fossero una razza distinta e inferiore a quella \"ariana\" dell'Europa occidentale, e port\u00f2 alla nascita di partiti politici in Francia, Germania e Austria-Ungheria, che fecero una campagna di revoca dell'emancipazione. Questa forma di antisemitismo apparve frequentemente nella cultura europea: il caso pi\u00f9 famoso fu l'Affare Dreyfus in Francia. Tali persecuzioni, insieme ai pogrom sponsorizzati dallo stato in Russia nel tardo XIX secolo, portarono un certo numero di ebrei a credere che sarebbero stati al sicuro solo in una propria nazione.\nDurante questo periodo, la migrazione ebraica verso gli Stati Uniti cre\u00f2 una nuova grande comunit\u00e0 per lo pi\u00f9 liberata delle restrizioni europee. Oltre 2 milioni di ebrei arrivarono negli Stati Uniti tra il 1890 e il 1924, la maggior parte dalla Russia e dall'Europa orientale. Un fenomeno simile si verific\u00f2 nella punta meridionale del continente, in particolare nei paesi di Argentina e Uruguay.\nSecolo XX.\nSionismo moderno.\nDurante il 1870 e il 1880 la popolazione ebraica d'Europa cominci\u00f2 pi\u00f9 attivamente a considerare l'immigrazione in Israele e il ristabilimento della nazione ebraica nella sua presupposta terra d'origine nazionale, compiendo cos\u00ec le profezie bibliche relative allo \"Shivat Tzion\" (, \"Ritorno a Sion\", o \u05e9\u05d1\u05d9 \u05e6\u05d9\u05d5\u05df, \"Shavei Tzion\", lett. \"Rimpatriati di Sion\"). Nel 1882 nacque il primo insediamento sionista \u2014 Rishon LeZion \u2014 fondato da immigrati che appartenevano al movimento \"Hovevei Zion\" (), o anche \"Hibbat Zion\" (, lett. \"Amanti di Sion\"). In seguito, il movimento \"Bilu\" fond\u00f2 molti altri insediamenti in terra di Israele.\nIl movimento sionista venne fondato ufficialmente dopo la \"Convenzione di Kattowitz\" (1884) ed il \"Congresso Sionista Mondiale (\"World Zionist Congress\", 1897), e fu Theodor Herzl che inizi\u00f2 la lotta per stabilire uno stato degli ebrei.\nDopo la Prima Guerra Mondiale, sembrava che le condizioni per stabilire tale stato fossero maturate: il Regno Unito conquist\u00f2 la Palestina dall'Impero Ottomano e gli ebrei ricevettero la promessa di una \"Patria nazionale\" dai britannici nella forma della Dichiarazione Balfour (1917), data a Chaim Weizmann.\nNel 1920 inizi\u00f2 il Mandato britannico della Palestina e il Visconte Herbert Samuel fu nominato Alto Commissario della Palestina, l'Universit\u00e0 Ebraica di Gerusalemme fu costituita e si verificarono diverse grandi ondate di immigrazione ebraica verso la Palestina. Tuttavia gli abitanti arabi della Palestina non amavano la crescente immigrazione ebraica e cominciarono ad opporsi con mezzi violenti al loro insediamento e alla politica filo-ebraica del governo britannico.\nBande di arabi iniziarono a compiere atti di violenza e omicidi contro i convogli e la popolazione ebraica. Dopo i tumulti arabi del 1920 e quelli di Jaffa del 1921, la leadership ebraica in Palestina credettero che gli inglesi non avessero alcun desiderio di confrontarsi con le bande arabe locali per i loro attacchi contro gli ebrei palestinesi. Credendo di non poter contare sull'amministrazione britannica per la protezione contro tali bande, la leadership ebraica cre\u00f2 l'organizzazione Haganah (ebraico: \"La Difesa\", \u05d4\u05d4\u05d2\u05e0\u05d4) per proteggere le proprie aziende agricole e i kibbutz.\nAltri disordini si verificarono nel 1929 e negli anni 1936-1939 avvenne la \"grande rivolta araba di Palestina\". A causa della crescente violenza il Regno Unito inizi\u00f2 gradualmente a fare marcia indietro dall'idea originaria di uno Stato ebraico e di speculare su una soluzione binazionale o di uno Stato arabo con una minoranza ebraica.\nNel frattempo, gli ebrei d'Europa e degli Stati Uniti avevano successo nei campi della scienza, della cultura e dell'economia. Tra quelli generalmente considerati i pi\u00f9 famosi, si annoveravano lo scienziato Albert Einstein e il filosofo Ludwig Wittgenstein. Un alto numero di Premi Nobel in questo periodo furono ebrei, fatto che accade tuttora. In Unione Sovietica, molti ebrei furono coinvolti nella Rivoluzione d'ottobre e appartenevano al Partito Comunista.\nLa Shoah.\nNel 1933, con l'ascesa al potere di Adolf Hitler e del Partito nazista in Germania, la situazione ebraica divenne pi\u00f9 severa. Le crisi economiche, le leggi razziali antisemite, e la paura di una guerra imminente port\u00f2 molti ebrei a fuggire dall'Europa verso la Palestina, gli Stati Uniti e l'Unione Sovietica.\nNel 1939 inizi\u00f2 la Seconda Guerra Mondiale e fino al 1941 Hitler occup\u00f2 gran parte dell'Europa, inclusa la Polonia \u2014 dove milioni di ebrei vivevano a quell'epoca \u2014 e la Francia. Nel 1941, a seguito dell'invasione dell'Unione Sovietica, cominci\u00f2 la \"Soluzione finale della questione ebraica\" (in lingua tedesca \"Endl\u00f6sung der Judenfrage\"), una vasta operazione organizzata su una scala senza precedenti, finalizzata alla distruzione del popolo ebraico mediante la conseguente persecuzione e sterminio degli ebrei nell'Europa politica, che includeva il Nordafrica europeo (il Nordafrica pro-nazista di Vichy e la Libia italiana). Questo genocidio, in cui circa sei milioni di ebrei furono uccisi con metodo e crudelt\u00e0, \u00e8 noto come \"Olocausto\" o \"Shoah\" (in lingua ebraica: \u05d4\u05e9\u05d5\u05d0\u05d4, \"HaShoah\", \"catastrofe, distruzione\"). In Polonia pi\u00f9 di un milione di ebrei vennero trucidati in camere a gas nel solo campo di concentramento di Auschwitz.\nL'enorme scala della Shoah e gli orrori che accaddero in quel periodo, influenzarono pesantemente il popolo ebraico e l'opinione pubblica mondiale, che capirono le dimensioni dell'Olocausto solo dopo la guerra. Nel dopoguerra gli sforzi quindi aumentarono per stabilire uno Stato ebraico in Palestina.\nFondazione dello Stato d'Israele.\nCome gi\u00e0 descritto (\"sopra\"), dalla fine dell'800 nacque e si diffuse in particolare tra gli Ebrei europei il Sionismo, cio\u00e8 il movimento di pensiero che mirava a ricostituire uno Stato ebraico in Palestina.\nNel 1945 le organizzazioni di resistenza ebraica in Palestina si unirono e formarono il Movimento di Resistenza Ebraica (, \"Tnu'at HaMeri HaIvri\", lett. \"Movimento Ebraico di Ribellione\") chiamato anche \"United Resistance Movement\" (URM), che inizi\u00f2 ad attaccare le autorit\u00e0 britanniche. A seguito dell'attentato dinamitardo al King David Hotel, Chaim Weizmann, presidente della \"World Zionist Organization\" ammon\u00ec il movimento di cessare tutte le attivit\u00e0 militari fintantoch\u00e9 una decisione non venisse presa dall'Agenzia Ebraica. Questa sostenne la raccomandazione di Weizmann di cessare ulteriori attivit\u00e0 belliche, decisione accettata con riluttanza dalla Haganah, ma non dall'Irgun e dall'Lehi. Il Movimento di Resistenza Ebraica venne smobilitato e ciascuno dei gruppi fondatori continuarono ad operare per conto proprio, secondo la propria politica.\nLa leadership ebraica decise di concentrare la lotta a sostegno dell'immigrazione clandestina in Palestina e cominci\u00f2 ad organizzare massicce quantit\u00e0 di profughi di guerra ebrei provenienti dall'Europa, senza l'approvazione delle autorit\u00e0 britanniche. Tale immigrazione contribu\u00ec moltissimo agli insediamenti ebraici in Israele, sostenuti dall'opinione pubblica mondiale, e le autorit\u00e0 britanniche decisero di lasciare alle Nazioni Unite la decisione sul destino della Palestina. Il 29 novembre 1947, l'Assemblea generale delle Nazioni Unite adott\u00f2 la Risoluzione 181(II: \"Piano di partizione della Palestina\") che raccomandava la partizione della Palestina in uno Stato arabo, uno Stato ebraico e la Citt\u00e0 di Gerusalemme. I leader ebraici accettarono la decisione ma la Lega Araba ed i capi arabi palestinesi si opposero. Iniziarono quindi i conflitti israelo-palestinesi, con un periodo di guerra civile ed il conflitto del 1948.\nNel corso della guerra, dopo che le ultime truppe britanniche ebbero lasciato il suolo palestinese, David Ben-Gurion proclam\u00f2 nel giorno 14 maggio 1948 (5 Iyar, 5708) la fondazione dello Stato ebraico a \"Eretz Israel\" da conoscersi ufficialmente come \"Stato di Israele\", emettendo la Dichiarazione d'indipendenza israeliana (in ebraico: \u05d4\u05db\u05e8\u05d6\u05ea \u05d4\u05e2\u05e6\u05de\u05d0\u05d5\u05ea, \"Hakhrazat HaAtzma'ut\" o \u05de\u05d2\u05d9\u05dc\u05ea \u05d4\u05e2\u05e6\u05de\u05d0\u05d5\u05ea, \"Megilat HaAtzma'ut\"). La guerra termin\u00f2 nel 1949 e lo Stato di Israele inizi\u00f2 ad assorbire grandi quantit\u00e0 di ebrei da tutto il mondo, nell'ordine di centinaia di migliaia di immigranti.\nDal 1948, Israele \u00e8 stato coinvolto in una serie di conflitti militari, tra cui la Crisi di Suez (1956), la Guerra dei Sei Giorni (1967), la Guerra del Kippur (1973), la Guerra del Libano (1982), la Guerra del Libano (2006), come anche una serie quasi costante di conflitti minori.\nDal 1977, una continua serie di iniziative diplomatiche e incontri al vertice, in gran parte senza successo, sono stati avviati da Israele, dalle organizzazioni palestinesi, dai loro vicini e altri soggetti, tra cui gli Stati Uniti e l'Unione europea, per giungere ad un processo di pace che possa risolvere i conflitti tra Israele ed i suoi vicini, e soprattutto la sorte del popolo palestinese.\nSecolo XXI.\nCorrentemente, Israele \u00e8 una democrazia parlamentare con una popolazione di oltre 8 milioni di abitanti, di cui circa 6 milioni sono ebrei. Le maggiori comunit\u00e0 ebraiche sono in Israele e negli Stati Uniti, con grandi comunit\u00e0 anche in Francia, Argentina, Russia, Inghilterra e Canada.\nL'Oblast' autonoma ebraica, creata durante l'era sovietica, continua ad essere un'Oblast' autonoma dello Stato Russo. Il rabbino capo di Birobid\u017ean, Mordechai Scheiner, afferma che ci sono 4.000 ebrei nella capitale. Il Governatore Nikolaj Michajlovi\u010d Volkov ha dichiarato che intende \"sostenere tutte le iniziative meritevoli proposte dalle organizzazioni ebraiche locali\". La Sinagoga di Birobidzhan \u00e8 stata inaugurata nel 2004, nel 70\u00ba anniversario della fondazione della regione nel 1934."}
{"id": "1768077", "revid": "111325", "url": "https://it.wikipedia.org/wiki?curid=1768077", "title": "MS IGLOO", "text": ""}
{"id": "1768079", "revid": "122246", "url": "https://it.wikipedia.org/wiki?curid=1768079", "title": "Stazione di Via Viuli - Palazzo di Giustizia", "text": ""}
{"id": "1768080", "revid": "122246", "url": "https://it.wikipedia.org/wiki?curid=1768080", "title": "Stazione di Pompei Scavi - Villa dei Misteri", "text": ""}
{"id": "1768083", "revid": "122246", "url": "https://it.wikipedia.org/wiki?curid=1768083", "title": "Stazione di Civita Castellana - Magliano", "text": ""}
{"id": "1768085", "revid": "2008158", "url": "https://it.wikipedia.org/wiki?curid=1768085", "title": "Hammond Innes", "text": "Biografia.\nCresciuto nel Kent, inizi\u00f2 a lavorare negli anni venti al \"Financial Times\" (all'epoca chiamato \"Financial News\"). Nel 1931, abbandon\u00f2 il giornale e divent\u00f2 scrittore. Nel 1937, pubblic\u00f2 il suo primo romanzo, \"The Doppelganger\". Durante la seconda guerra mondiale, serv\u00ec nel Royal Regiment of Artillery (uno dei corpi ausiliari della British Army) acquisendo il grado di Maggiore. Durante il conflitto, pubblic\u00f2 altri tre romanzi: \"Wreckers Must Breathe\" (1940), \"The Trojan Horse\" (1941) e \"Attack Alarm\" (1941), quest'ultimo basato sulla sua esperienza durante la Battaglia d'Inghilterra. Dopo la smobilitazione (1946), torn\u00f2 a tempo pieno alla sua occupazione di scrittore, pubblicando molti romanzi di successo. Si distingueva per l'attenzione ai dettagli nella descrizione dei luoghi, come in \"Air Bridge\" (ambientato durante il Blocco di Berlino).\nHa pubblicato anche letteratura per l'infanzia sotto il nome di Ralph Hammond."}
{"id": "1768088", "revid": "486946", "url": "https://it.wikipedia.org/wiki?curid=1768088", "title": "Kid\u014d Senshi Gundam F91", "text": ""}
{"id": "1768089", "revid": "122246", "url": "https://it.wikipedia.org/wiki?curid=1768089", "title": "Stazione di San Miniato - Fucecchio", "text": ""}
{"id": "1768090", "revid": "298055", "url": "https://it.wikipedia.org/wiki?curid=1768090", "title": "Steve Sanders", "text": ""}
{"id": "1768092", "revid": "122246", "url": "https://it.wikipedia.org/wiki?curid=1768092", "title": "Stazione di Pontedera - Casciana Terme", "text": ""}
{"id": "1768095", "revid": "122246", "url": "https://it.wikipedia.org/wiki?curid=1768095", "title": "Stazione di Santa Margherita Ligure - Portofino", "text": ""}
{"id": "1768096", "revid": "729019", "url": "https://it.wikipedia.org/wiki?curid=1768096", "title": "Captiva Island", "text": "Captiva Island \u00e8 un'isola della Contea di Lee nel sud-ovest della Florida, situata poco lontano dalle coste del Golfo del Messico.\nCaptiva Island \u00e8 stata gravemente danneggiata nell'agosto del 2004 dall'Uragano Charley.\nSecondo una leggenda locale, Captiva, prese questo nome dal fatto che il capitano dei pirati Jos\u00e9 Gaspar (Gasparilla) tenesse qui le sue prigioniere femmine per chiederne il riscatto se non per approfittarne per fare sesso."}
{"id": "1768098", "revid": "3732", "url": "https://it.wikipedia.org/wiki?curid=1768098", "title": "Atletica leggera ai Giochi della XXV Olimpiade - Salto in alto maschile", "text": "Il salto in alto ha fatto parte del programma maschile di atletica leggera ai Giochi della XXV Olimpiade. La competizione si \u00e8 svolta nei giorni 31 luglio e 2 agosto 1992 allo Stadio del Montjuic di Barcellona.\nLa gara.\n2,24: Javier Sotomayor e Artur Partyka sbagliano il salto d'ingresso. Tutti i migliori passano i 2,28, per ritrovarsi a 2,31.\n2,31: passano la misura in sei. Il campione del mondo, Charles Austin, invece, dopo un tentativo fallito tiene le altre due prove a 2,34.\n2,34: Austin sbaglia anche 2,34 ed esce dalla gara. L'unico che valica l'asticella al primo tentativo \u00e8 Sotomayor (il successo del cubano sar\u00e0 fondamentale ai fini dell'assegnazione delle medaglie). I 2,34 sono per Sj\u00f6berg il primo errore; gli altri invece ne hanno gi\u00e0 commesso uno in precedenza.\n2,37: escono tutti di gara. Si fa il conto degli errori. Tutti ne hanno commesso almeno uno. Si fa il conto di chi ha meno errori a 2,34. Sotomayor \u00e8 l'unico che ce l'ha fatta al primo tentativo, quindi \u00e8 medaglia d'oro. Sj\u00f6berg \u00e8 secondo perch\u00e9 prima di 2,34 ha effettuato un percorso netto. In tre sono classificati terzi a pari merito: Forsyth, Partyka e Conway. Appare un'impresa la medaglia di bronzo del diciottenne Tim Forsyth.\nIl campione europeo Dragutin Topic e Charles Austin finiscono all'ottavo posto.\nRisultati.\nTurno eliminatorio.\nSolo due atleti raggiungono la misura richiesta. I 12 atleti finalisti sono selezionati a 2,26.\nFinale.\nPatrik Sj\u00f6berg \u00e8 il primo atleta a vincere tre medaglie olimpiche nel salto in alto (dopo l'argento nel 1984 e il bronzo nel 1988)."}
{"id": "1768100", "revid": "298055", "url": "https://it.wikipedia.org/wiki?curid=1768100", "title": "Andrea Zuckerman", "text": ""}
{"id": "1768101", "revid": "287204", "url": "https://it.wikipedia.org/wiki?curid=1768101", "title": "Minnesota Wild", "text": "I Minnesota Wild sono una squadra di hockey su ghiaccio della National Hockey League. La squadra ha sede a Saint Paul, nel Minnesota.\nSono collocati nella Northwest Division della Western Conference. I Wild esordiscono nella NHL nella stagione 2000-01. Da allora sino al, 09/04/2008, hanno sempre esaurito tutti i biglietti per i loro incontri casalinghi, all'Xcel Energy Center il loro stadio.\nStoria.\n1997 \u2014 La National Hockey League annuncia che alla citt\u00e0 di Saint Paul \u00e8 stato conferito il compito di creare una nuova franchigia, che inizier\u00e0 a giocare nella stagione 2000-2001. Minnesota Blue Ox, Minnesota Freeze, Minnesota Northern Lights, Minnesota Voyageurs, Minnesota White Bears e Minnesota Wild sono i sei nomi tra i quali verr\u00e0 scelto quello della nuova squadra. Jac Sperling viene nominato Direttore Generale e Brian Skluzacek viene nominato Direttore Finanziario.\n1998 \u2014 Il nome del nuovo team \u00e8 ufficialmente Minnesota Wild. Il Saint Paul Civic Center inizia a essere smantellato, e inizia la costruzione dell'Xcel Energy Center, costo $130 milioni. Una innovativa festa di presentazione per l'Xcel Energy Center viene ospitata dalla citt\u00e0 Saint Paul, Minnesota.\n1999 \u2014 I Wild annunciano un accordo di partnership, con la durata di 26 anni, con la Minnesota Amateur Sports Commission (MASC). La partnership Minnesota Wild-MASC \u00e8 la prima nel suo genere tra un team professionistico privato e un'organizzazione pubblica.\nL'Xcel Energy Center viene completato ed \u00e8 pronto all'uso.\n2000-01 \u2014 \nLa prima stagione dei Minnesota Wild inizia ufficialmente. Jacques Lemaire \u00e8 il primo Coach della squadra, che sceglie Mari\u00e1n G\u00e1bor\u00edk, terza scelta assoluta, nel 2000 NHL Entry Draft. La squadra non raccoglie molti successi sul ghiaccio, ma regala qualche speranza per le stagioni future. La partita pi\u00f9 bella dell'anno, comunque, fu la prima gara casalinga contro i Dallas Stars, che avevano giocato per lo Stato di Minnesota sotto il nome di Minnesota North Stars. I Wild giocano un grande match davanti a 18.000 persone, vincendo per 6-0.\n2001-02 \u2014 I Wild finiscono ancora in ultima posizione, comunque mostrando in alcune parti della stagione un ottimo Hockey, ma \u00e8 la continuit\u00e0 che manca a Minnesota. La stagione termina con il record di 26-35-12-9. Gaborik \u00e8 il miglior bomber della squadra con 30 goal, mentre Andrew Brunette \u00e8 il top scorer con 69 punti.\n2002-03 \u2014 Questa stagione vede per la prima volta i Minnesota Wild partecipare ai Playoff, arrivando fino alla finale di Western Conference, dove vengono battuti, 4-0 il risultato della serie, dagli Mighty Ducks of Anaheim. I Wild erano giunti a questo traguardo battendo, dopo un'epica rimonta, dal 3-1 al 3-4, i sicuramente pi\u00f9 blasonati Colorado Avalanche, vincendo sia Gara 6 che Gara 7 durante i tempi supplementari. Nelle semifinali, eliminarono i Vancouver Canucks, ancora una volta giocando sino a Gara 7, e ancora andando sotto nella serie per 3-1. I Wild segnarono un insolito record in queste gare, infatti sono la prima e l'unica squadra, ad aver vinto due partite dei Playoff, sulla lunghezza di 7 partite, ribaltando il risultato parziale della serie da 3-1 a 3-4.\n2003-04 \u2014 Quando inizia la stagione le due stelle, Pascal Dupuis e Mari\u00e1n G\u00e1bor\u00edk, sono infortunati. Dopo aver giocato un mese senza le due Left Wing titolari, finalmente i Wild mettono sotto contratto due giovan ali sinistre, ma entrambe hanno bisogno di ritornare in forma partita. Quando la quadratura delle linee viene finalmente trovate e i giocatori sono di nuovo tutti presenti, manca troppo poco alla fine della Regular Season, per raggiungere i Playoff, e i Wild concludono con il record di 30-29-20-3.\nMinnesota inizia a pensare, quindi, al futuro, facendo partire molti dei suoi giocatori pi\u00f9 anziani, per ringiovanire la rosa, lasciano i Wild anche alcuni giocatori che facevano parte del team sin dall'inizio come Brad Bombardir e Jim Dowd.\n2004-05 \u2014 La stagione viene terminata anzitempo, per un lockout indetto dai giocatori. Alcuni giocatori, andranno a giocare in Europa, e l'ex giocatore dei Wild Sergei Zholtok, muore per un infarto durante una partita. Zholtok, muore tra le braccia di Darby Hendrickson, un altro giocatore dei Wild.\n2005-06 \u2014 Minnesota chiude in ultima posizione nella Northwest Division, a 8 punti di distacco da Vancouver. Gaborik fa segnare un nuovo record di goal in una stagione: (38), mentre \u00e8 di Brian Rolston, il nuovo record di punti in una stagione: \n(79). La controversia, che per tutta la stagione, imperversa tra i due portieri Manny Fernandez e Dwayne Roloson, si conclude con la cessione di Roloson ad \nEdmonton, in cambio della prima scelta di questi ultimi all'2006 NHL Entry Draft.\n2006-07 \u2014 I Wild mettono sotto contratto diversi veterani senza una squadra: Kim Johnsson, Mark Parrish, Branko Radivojevi\u010d, e Keith Carney. \nDurante l'NHL Entry Draft, vendono Patrick O'Sullivan, diciassettesima scelta complessiva, ai Los Angeles Kings, per lo slovacco Pavol Demitra. Niklas B\u00e4ckstr\u00f6m viene scelto come portiere titolare, dopo che il precedente: \nManny Fernandez si ruppe il ginocchio. Josh Harding, cresciuto nella squadra satellite dei Wild, gli Houston Aeros, viene promosso a secondo portiere.\nMari\u00e1n G\u00e1bor\u00edk dopo un infortunio all'inguine, rientra nel mese di gennaio 2007, dando subito un grosso aiuto all'attacco di Minnesota.\nI Wild raggiungono i Playoff per la seconda volta nella loro storia e per la seconda volta vengono eliminati dagli Anaheim Ducks, futuri campioni.\n2007-08 \u2014 Mari\u00e1n G\u00e1bor\u00edk con 42 goal e 83 Punti, diventa il miglior scorer di sempre dei Wild, e per la prima volta un giocatore di Minnesota supera i 40 goal in una stagione. Inoltre Jacques Lemaire vince la sua cinquecentesima gara da allenatore, e i Wild vincono il loro primo titolo di Division (Northwest), grazie a una vittoria per 3-1 su Calgary il 03/04/2008, arrivando terzi nella Western Conference. Nei Playoff affrontano nei quarti gli Avalanche, arrivati sesti nella regular season, ma vengono sconfitti 4-2 nella serie.\n2008-09 Durante il mercato estivo i Wild acquistano Andrew Brunette dagli Avalanche, come contropartita del difensore Marek \u017didlick\u00fd. La squadra viene rafforzata da Antti Miettinen e Owen Nolan.\nI Wild raggiungono solamente il nono posto nella Western Conference 2008-09, non riuscendo ad entrare nei playoff. Sicuramente il poco apporto alla fase realizzativa degli attaccanti, i numerosi infortuni dei giocatori di maggior spicco, come Marian Gaborik che riesce a scendere in campo solo 17 volte, sono alla base della stagione fallimentare dei Wild.\nJacques Lemaire, allenatore dei Minnesota dal 2001, rassegna le dimissioni al termine della stagione, mentre viene licenziato Doug Risebrough il General Manager.\nInformazioni sulla Squadra.\nDivise.\nLa divisa casalinga dei Minnesota Wild presenta il logo primario della societ\u00e0 incastonato in un cerchio con la scritta \"Minnesota Wild\", la maglia \u00e8 rossa con inserti verdi e bianchi.\nLa divisa da trasferta \u00e8 bianca con maniche verdi e inserti rossi, il logo non \u00e8 incastonato nel cerchio.\nStagione Per Stagione.\n\"Questa \u00e8 una lista delle ultime cinque stagioni dei Minnesota Wild\"\nNote: PG = Partite Giocate, V = Vittorie, S = Sconfitte, X = Pareggi, OTS = Sconfitte all'Over time, Pts = Punti, GF = Goal Fatti, GS = Goal Subiti, PIM = Minuti di Penalit\u00e0\nRoster Corrente.\nNota: Dx= Destra, Sx= Sinistra, C= Centro, RW= Right Wing (Ala Destra), LW= Left Wing (Ala Sinistra).\nCapitani.\n\"Nota: Da quando i Wild hanno iniziato la loro esperienza in NHL, non hanno mai nominato un Capitano permanente. Il titolo di Capitano ruota tra i giocatori mensilmente.\"\nPersonaggi di spicco.\n\"Hall of Famers\": L'allenatore dei Wild, Jacques Lemaire, \u00e8 presente nella Hall of Fame della NHL, come giocatore.\nDal 03/04/2008, \u00e8 diventato l'undicesimo Coach nella storia sella NHL, a conquistare 502 vittorie.\n\"Numeri Ritirati\": I Wild hanno ritirato il numero 1, come tributo ai suoi giocatori, dal 10/10/2001. Il numero 99 stato ritirato dalla NHL, come tributo a Wayne Gretzky durante Febbraio 7, 2001.\nMigliori Giocatori.\nRecord Individuali.\nQuesti sono i giocatori che hanno segnato il maggior numero di Punti(Assist+Goal) per Minnesota\n\"Note: Pos = Posizione; PG = Partite Giocate; G = Goal; A = Assist; Pts = Punti; P/p = Punti per Partita; * = Ancora nel Roster dei Wild\", C= Centro, RW= Right Wing (Ala destra), LW= Left wing (Ala sinistra), D= Difensore.\nNHL: Premi e Trofei.\nJack Adams Award\nRoger Crozier Saving Grace Award\nWilliam M. Jennings Trophy"}
{"id": "1768102", "revid": "3732", "url": "https://it.wikipedia.org/wiki?curid=1768102", "title": "Atletica leggera ai Giochi della XXV Olimpiade - Salto in alto femminile", "text": "Il salto in alto ha fatto parte del programma femminile di atletica leggera ai Giochi della XXV Olimpiade. La competizione si \u00e8 svolta nei giorni 6 e 8 agosto 1992 allo Stadio del Montjuic di Barcellona.\nGara.\nSono ben 16 le atlete a raggiungere la misura richiesta nella fase eliminatoria.\nNel corso della gara finale Stefka Kostadinova inizia con un percorso netto ma a 1,94 sbaglia tutti e tre i tentativi uscendo di gara.\nAlla misura successiva di 1,97 passano solo in tre, rispettivamente alla prima prova Galina Astafei, alla seconda Ioamnet Quintero e alla terza Heike Henkel.\nAi 2,00 esce la Quintero, la Astafei e la Henkel vanno su alla prima prova. La gara si decide a 2,02, misura che sorride solo alla tedesca.\nRisultati.\nTurno eliminatorio.\nGioved\u00ec 6 agosto 1992.\nFinale.\nSabato 8 agosto 1992."}
{"id": "1768105", "revid": "122551739", "url": "https://it.wikipedia.org/wiki?curid=1768105", "title": "Atletica leggera ai Giochi della XXV Olimpiade - Salto con l'asta", "text": "Il salto con l'asta ha fatto parte del programma maschile di atletica leggera ai Giochi della XXV Olimpiade. La competizione si \u00e8 svolta nei giorni 5 e 7 agosto 1992 allo Stadio del Montjuic di Barcellona.\nLa gara.\nIl campione americano Bright fallisce per tre volte la misura d'entrata a 5,60: la sua gara \u00e8 gi\u00e0 finita.\nA 5,70 \u00e8 la volta di Serhij Bubka, il campione assoluto che ha riscritto la storia della specialit\u00e0. Oggi \u00e8 il giorno della sua consacrazione, gli altri atleti devono fargli da paggi. Invece accade l'incredibile. L'ucraino sbaglia due volte la misura. Allarmato, si riserva il terzo tentativo a 5,75 ma sbaglia ancora e quindi neanche lui entra in gara.\nGli altri atleti si guardano attoniti. La gara continua. Tra gli scudieri di Bubka, Maksim Tarassov \u00e8 quello che esegue il compito pi\u00f9 diligentemente: un salto iniziale a 5,60, un secondo a 5,75 ed un terzo a 5,80, tutti al primo tentativo, gli valgono la medaglia d'oro. Il connazionale Trandenkov invece valica i 5,80 solo al terzo tentativo e conquista l'argento.\nRisultati.\nTurno eliminatorio.\nSei atleti ottengono la misura richiesta. I 12 atleti finalisti sono selezionati a 5,55."}
{"id": "1768108", "revid": "3732", "url": "https://it.wikipedia.org/wiki?curid=1768108", "title": "Atletica leggera ai Giochi della XXV Olimpiade - Salto in lungo maschile", "text": "Il salto in lungo ha fatto parte del programma maschile di atletica leggera ai Giochi della XXV Olimpiade. La competizione si \u00e8 svolta nei giorni 5 e 6 agosto 1992 allo Stadio del Montjuic di Barcellona.\nLa gara.\nMike Powell, che ha battuto Carl Lewis l'anno prima vincendo il titolo mondiale con uno straordinario record di 8,95, concede la rivincita.\nNei salti di qualificazione Lewis atterra a 8,68 (pi\u00f9 di quanto si far\u00e0 in finale).\nIl giorno dopo il \"figlio del vento\" esordisce con un 8,67 che uccide la gara. Powell, che salta dopo di lui, non fa neanche 8 metri. Poi sale progressivamente: 8,22; 8,33; nullo e 8,53 al quinto salto. All'ultima prova si migliora ancora a 8,64, ma non gli basta per vincere.\nGli Stati Uniti fanno tripletta con Joe Greene. Quarto il ventenne emergente Iv\u00e1n Pedroso, di Cuba (8,11).\nRisultati.\nTurno eliminatorio.\nOtto atleti raggiungono la misura richiesta. Ad essi vanno aggiunti i 4 migliori salti fino a 7,90 m."}
{"id": "1768109", "revid": "716642", "url": "https://it.wikipedia.org/wiki?curid=1768109", "title": "Jackie McNamara", "text": "Carriera.\nGiocatore.\nClub.\nHa trascorso 10 anni di carriera nel Celtic di cui \u00e8 stato anche capitano, per un breve periodo.\nNazionale.\nHa partecipato agli Europei Under-21 del 1996 ed ai Mondiali del 1998.\nAllenatore.\nDa gennaio 2013 \u00e8 diventato l'allenatore del , fino al settembre del 2015. Il 4 novembre \u00e8 stato nominato manager dello York."}
{"id": "1768113", "revid": "3732", "url": "https://it.wikipedia.org/wiki?curid=1768113", "title": "Atletica leggera ai Giochi della XXV Olimpiade - Salto in lungo femminile", "text": "Il salto in lungo ha fatto parte del programma femminile di atletica leggera ai Giochi della XXV Olimpiade. La competizione si \u00e8 svolta nei giorni 6 e 7 agosto 1992 allo Stadio del Montjuic di Barcellona.\nLa gara.\nHeike Drechsler ottiene il miglior salto di qualificazione: 7,08, unica oltre la fettuccia dei 7 metri.\nIn finale la Kravets e la Joyner, che nella lista gara saltano dopo la Drechsler, cominciano subito bene: 7,12 la prima e 7,07 la seconda. Ma non si migliorano nel resto della gara. Invece la Drechsler va in progressione e raggiunge alla quarta prova i 7,14 che le valgono il primato. La Kravets risponde con 6,91 mentre la Joyner fa nullo. L'americana tenta il tutto per tutto all'ultimo salto ma atterra solo a 6,90.\nRisultati.\nTurno eliminatorio.\nCinque atlete raggiungono la misura richiesta. Ad esse vanno aggiunti i 7 migliori salti, fino a 6,55 m."}
{"id": "1768115", "revid": "3732", "url": "https://it.wikipedia.org/wiki?curid=1768115", "title": "Atletica leggera ai Giochi della XXV Olimpiade - Salto triplo", "text": "Il salto triplo ha fatto parte del programma maschile di atletica leggera ai Giochi della XXV Olimpiade. La competizione si \u00e8 svolta nei giorni 1\u00ba e 3 agosto 1992 allo Stadio del Montjuic di Barcellona.\nLa gara.\nIl turno di qualificazione \u00e8 di grande qualit\u00e0: ben 8 atleti superano la soglia dei 17 metri. Il miglior salto \u00e8 del francese Pierre Camara, con 17,34. Fallisce la qualificazione il campione in carica Khristo Markov (16,46).\nIn finale Camara non ha fortuna e dopo tre turni viene eliminato. Parte bene invece l'americano Michael Conley che al secondo salto atterra a 17,63: \u00e8 il nuovo record olimpico. Nessuno riesce a superarlo nei turni rimanenti. All'ultima prova si produce in un salto fantascientifico a 18,17 metri. L'anemometro segna +2,1, quindi il salto non pu\u00f2 essere omologato come nuovo record del mondo. Ironicamente, il suo \u00e8 stato l'unico salto ventoso della gara.\nRisultati.\nTurno eliminatorio.\nOtto atleti si qualificano direttamente. Ad essi vanno aggiunti i 4 migliori salti, fino a 16,91 m.\nFinale.\nLa medaglia di bronzo del bahamense Frank Rutherford \u00e8 la prima per l'arcipelago nell'atletica olimpica."}
{"id": "1768116", "revid": "3732", "url": "https://it.wikipedia.org/wiki?curid=1768116", "title": "Atletica leggera ai Giochi della XXV Olimpiade - Getto del peso maschile", "text": "Il getto del peso ha fatto parte del programma maschile di atletica leggera ai Giochi della XXV Olimpiade. La competizione si \u00e8 svolta il 31 luglio 1992 allo Stadio del Montjuic di Barcellona.\nLa gara.\nDurante la stagione preolimpica l'atleta che ha ottenuto pi\u00f9 vittorie \u00e8 Werner G\u00fcnth\u00f6r.\nQualificazioni: dieci atleti ottengono la misura richiesta di 19,80. Ad essi vanno aggiunti i 2 migliori lanci, fino a 19,65 m.\nFinale: in finale lo svizzero G\u00fcnth\u00f6r non indovina un lancio, rimanendo molto al di sotto delle proprie possibilit\u00e0, finendo quarto con 20,91. Molto al di sotto del suo standard anche il campione uscente, Ulf Timmermann, che si ferma a 20,49, classificandosi quinto.\nLa gara \u00e8 dominata dall'americano Mike Stulce, che si impone fin dal primo turno con 21,49, si migliora al secondo (21,58), poi al quinto (21,70).\nNessuno ha superato i 21 metri oltre al primo classificato. Non si pu\u00f2 non notare la differenza rispetto al 1988, quando il terzo lanci\u00f2 a 21,99.\nRisultati.\nQualificazioni.\nAccedono alla finale gli atleti che ottengono la misura di 19,80 metri o le prime 12 migliori misure.\nFinale.\nI migliori 8 classificati dopo i primi tre lanci accedono ai tre lanci di finale.\n\"Legenda\":"}
{"id": "1768117", "revid": "298055", "url": "https://it.wikipedia.org/wiki?curid=1768117", "title": "Dylan McKay", "text": ""}
{"id": "1768118", "revid": "3732", "url": "https://it.wikipedia.org/wiki?curid=1768118", "title": "Atletica leggera ai Giochi della XXV Olimpiade - Getto del peso femminile", "text": "Il getto del peso ha fatto parte del programma femminile di atletica leggera ai Giochi della XXV Olimpiade. La competizione si \u00e8 svolta nei giorni 5 e 7 agosto 1992 allo Stadio del Montjuic di Barcellona.\nLa gara.\nQualificazioni: il miglior lancio \u00e8 della russa Kriveljova, con 19,98, davanti alla Lisovskaiya (19,58).\nFinale: La Kriveljova si mette subito in testa con 20,34, mentre la connazionale fa solo 18,60 e poi due nulli ed esce di gara. Alla terza prova si mette in luce la cinese Huang Zhihong con 20,47. La Kriveljova replica con 20,89 e poi\ncon 21,06. La cubana Belsis Laza, primatista stagionale, non va oltre 19,70 e finisce quarta.\nLa campionessa uscente, Natalia Lisovskaya, si classifica al nono posto con 18,60.\nRisultati.\nQualificazioni.\nAccedono alla finale le atlete che ottengono la misura di 18,50 metri o le prime 12 migliori misure. Otto atlete ottengono la misura richiesta. Ad esse vengono aggiunti i 4 migliori lanci.\nFinale.\nLe migliori 8 classificate dopo i primi tre lanci accedono ai tre lanci di finale.\n\"Legenda\":"}
{"id": "1768119", "revid": "75435", "url": "https://it.wikipedia.org/wiki?curid=1768119", "title": "Assiro", "text": ""}
{"id": "1768120", "revid": "184755", "url": "https://it.wikipedia.org/wiki?curid=1768120", "title": "Piccoli fragilissimi film", "text": "Piccoli fragilissimi film \u00e8 il primo album solista di Paolo Benvegn\u00f9, pubblicato nel febbraio 2004 per la Stoutmusic/Santeria.\nIl disco.\nSi tratta del primo album solista di Paolo Benvegn\u00f9 dopo lo scioglimento degli Scisma, di cui era cantante e chitarrista. In questo album Benvegn\u00f9 racconta le proprie sofferenze passate, i brani sono molto pi\u00f9 tranquilli e introspettivi rispetto al periodo con gli Scisma e sono per la maggior parte accompagnati dal pianoforte. Hanno collaborato i musicisti Andrea Franchi, Massimo Fantoni, Fabrizio Orrigo e Gionni Dall'Orto.. Massimo Fantoni e Fabrizio Orrigo, rispettivamente chitarrista e pianista della formazione, hanno contribuito insieme ad Andrea Franchi all'arrangiamento e alla composizione di alcuni brani dell'album, entrambi provenivano dagli Otto'p'notri, band con la quale Benvegn\u00f9 aveva collaborato prima di iniziare la sua avventura solista e per i quali aveva prodotto il secondo album intitolato \"Senza pelle\". Tra gli arrangiatori di \"Piccoli fragilissimi film\" c'\u00e8 anche il nome di Matteo Buzzanca, che per l'occasione arrangia un solo brano dell'album ovvero \"il mare verticale\". \"Piccoli fragilissimi film\" \u00e8 quindi un album composto a pi\u00f9 mani, dove Massimo Fantoni insieme ad Andrea Franchi scrive e arrangia insieme a Benvegn\u00f9 alcune tracce come \"Cerchi nell'acqua\", \"Il sentimento delle cose\", \"Suggestionabili\", \"Catherine\"\nIl disco \u00e8 frutto della collaborazione tra le label toscane Stoutmusic e Santeria, mentre la distribuzione \u00e8 esclusiva di Audioglobe. L'album \u00e8 stato registrato presso il DDR Studio, struttura costruita qualche mese prima a Prato e mixato al Groove Factory di Bologna.\nL'album \u00e8 stato anticipato dal singolo \"Suggestionabili\", contenente 3 tracce: la title-track, di cui \u00e8 stato realizzato un video diretto da Simone Manetti e gli inediti \"Giornalismo\" e \"Molto Lontano\". L'album viene presentato dall'ufficio stampa Audioglobe che ne cura la distribuzione, come il progetto collettivo di un ensemble: \"L'ensemble, nato inizialmente come cellula anarco-insurrezionalista e poi trasformatasi in Ipersensibilista, fa capo a Firenze e Paolo Benvegn\u00f9, Gionni Dall'orto, Massimo Fantoni, Andrea Franchi, Fabrizio Orrigo ne sono gli esponenti principali\". In alcune interviste lo stesso Paolo Benvegn\u00f9 conferma lo spirito collettivo del progetto: \"Ho capito tante cose lavorando con Massimo Fantoni e Fabrizio Orrigo, mi hanno fatto venir voglia di incidere un nuovo album\"\nIl disco viene apprezzato dagli appassionati del panorama musicale indipendente italiano e riceve ottimi riscontri anche dalla critica, che pubblica recensioni entusiastiche e che lo colloca tra i migliori dischi dell'anno.\nSegna una svolta nella musica di Benvegn\u00f9, che si lascia alle spalle le sperimentazioni e le incursioni in altri generi per una proposta scarna ed intimista, un cantautorato estremamente raffinato.\nIl tour promozionale, che conta oltre 150 date, vince il premio del Meeting delle Etichette Indipendenti come \"Miglior tour 2004\" e si conclude a Firenze nell'ottobre 2005.\nUna interpretazione di \"\u00c8 solo un sogno\" cantata da Irene Grandi \u00e8 inclusa nell'album Prima di partire, pubblicato nel 2003 come pure una versione dello stesso brano con l'accompagnamento del solo pianoforte di Stefano Bollani, inserita nel singolo Prima di partire per un lungo viaggio. \"Il mare verticale\" \u00e8 stata reinterpretata da Marina Rei e da Giusy Ferreri e inserita nei rispettivi album \"Musa\" e \"Fotografie\", pubblicati entrambi nel 2009. Mina ha invece cantato il brano \"Io e te\" e lo ha inserito nel suo disco \"Caramella\", pubblicato nel maggio 2010."}
{"id": "1768123", "revid": "3732", "url": "https://it.wikipedia.org/wiki?curid=1768123", "title": "Atletica leggera ai Giochi della XXV Olimpiade - Lancio del disco maschile", "text": "Il lancio del disco ha fatto parte del programma maschile di atletica leggera ai Giochi della XXV Olimpiade. La competizione si \u00e8 svolta nei giorni 3 e 5 agosto 1992 allo Stadio del Montjuic di Barcellona.\nLa gara.\nQualificazioni: Solo tre atleti ottengono la misura richiesta. Ad essi vanno aggiunti i 9 migliori lanci, fino a 60,20\u00a0m. Il miglior lancio \u00e8 di Romas Ubartas con 66,08. Il campione del mondo Lars Riedel, reduce da un infortunio, non supera i 60 metri; si deve accontentare di guardare la gara come spettatore.\nFinale: Ubartas lancia per ultimo; sfrutta questo vantaggio dosando le proprie forze. La sua gara \u00e8 un continuo crescendo: ogni lancio migliora il precedente. Al terzo tentativo prende il comando della competizione superando, con 64,36, il 64,26 iniziale di J\u00fcrgen Schult, il favorito. Schult si rif\u00e0 alla quinta prova con 64,94, ma Ubartas gli risponde subito con il 65,12 che gli vale la vittoria.\nRisultati.\nQualificazioni.\nStadio olimpico Llu\u00eds Companys, luned\u00ec 3 agosto.\nSi qualificano per la finale i concorrenti che ottengono una misura di almeno 63,00\u00a0m; in mancanza di 12 qualificati, accedono alla finale i concorrenti con le 12 migliori misure.\nFinale.\nStadio olimpico Llu\u00eds Companys, mercoled\u00ec 5 agosto.\nI migliori 8 classificati dopo i primi tre lanci accedono ai tre lanci di finale.\n\"Legenda\":"}
{"id": "1768124", "revid": "92719", "url": "https://it.wikipedia.org/wiki?curid=1768124", "title": "Bufalo acquatico", "text": ""}
{"id": "1768125", "revid": "3732", "url": "https://it.wikipedia.org/wiki?curid=1768125", "title": "Atletica leggera ai Giochi della XXV Olimpiade - Lancio del disco femminile", "text": "Il lancio del disco ha fatto parte del programma femminile di atletica leggera ai Giochi della XXV Olimpiade. La competizione si \u00e8 svolta nei giorni 2 e 3 agosto 1992 allo Stadio del Montjuic di Barcellona.\nLa gara.\nQualificazioni: dieci atlete ottengono la misura richiesta. Ad esse vanno aggiunti i 2 migliori lanci, fino a 60,88 m. Il miglior lancio \u00e8 di Larisa Korotkevi\u010d con 67,92. Sorprende l'eliminazione della campionessa in carica, la tedesca Hellmann (60,52).\nFinale: la russa \u00e8 per\u00f2 la grande delusa della gara, poich\u00e9 non va oltre 65,52 e rimane fuori dal podio. Altra sorpresa in negativo \u00e8 la tedesca Wyludda: per lei solo 62,16.\nParte bene invece la cubana Maritza Mart\u00e9n con 65,66, che ingaggia un appassionante duello con Cvetanka Hristova. La bulgara passa in testa con 67,78, ma al quinto tentativo la cubana replica con 70,06. All'ultimo lancio la Hristova fa nullo: l'oro va alla Mart\u00e9n.\nLa primatista mondiale, Larisa Korotkevi\u010d, giunge quarta con 65,52. Pi\u00f9 indietro, al nono posto, si classifica la campionessa europea, Ilke Wyludda, con 62,16.\nRisultati.\nQualificazioni.\nSi qualificano per la finale le concorrenti che ottengono una misura di almeno 62,00 m; in mancanza di 12 qualificate, accedono alla finale le concorrenti con le 12 migliori misure.\nFinale.\nStadio del Montjuic, luned\u00ec 3 agosto.\nLe migliori 8 classificate dopo i primi tre lanci accedono ai tre lanci di finale."}
{"id": "1768127", "revid": "599013", "url": "https://it.wikipedia.org/wiki?curid=1768127", "title": "Marcelino Bernal", "text": ""}
{"id": "1768128", "revid": "287204", "url": "https://it.wikipedia.org/wiki?curid=1768128", "title": "Atletica leggera ai Giochi della XXV Olimpiade - Lancio del martello", "text": "Il lancio del martello ha fatto parte del programma maschile di atletica leggera ai Giochi della XXV Olimpiade. La competizione si \u00e8 svolta nei giorni 1-2 agosto 1992 allo Stadio del Montjuic di Barcellona.\nLa gara.\nLa Russia \u00e8 un serbatoio infinito di martellisti. I campionati nazionali, che valgono come selezioni olimpiche, hanno fatto strage di nomi blasonati, ma la squadra messa in campo a Barcellona \u00e8 in grado comunque di fare l\"enplein\". I tre russi conducono la gara fin dal primo lancio. Astapkovi\u010d \u00e8 il primo a superare gli 80 metri (80,02), poi Abduvaliev lo supera alla quarto tentativo con il lancio che gli vale la medaglia d'oro (82,54). Sia Astapkovi\u010d che Nikulin eseguono il loro miglior lancio alla sesta prova, ma non basta per ribaltare l'ordine d'arrivo.\nRisultati.\nTurno eliminatorio.\nSette atleti ottengono la misura richiesta. Ad essi vanno aggiunti i 5 migliori lanci, fino a 74,86 m.\nFinale.\n\u00c8 la quarta partecipazione consecutiva che si conclude per gli ex sovietici con una tripletta di medaglie, come nel 1976, nel 1980 e nel 1988."}
{"id": "1768131", "revid": "3732", "url": "https://it.wikipedia.org/wiki?curid=1768131", "title": "Atletica leggera ai Giochi della XXV Olimpiade - Lancio del giavellotto maschile", "text": "Il lancio del giavellotto ha fatto parte del programma maschile di atletica leggera ai Giochi della XXV Olimpiade. La competizione si \u00e8 svolta nei giorni 7 e 8 agosto 1992 allo Stadio del Montjuic di Barcellona.\nLa gara.\nIl miglior lancio di qualificazione \u00e8 di Jan \u017delezn\u00fd con 83,96.\nIn finale il cecoslovacco spara subito una bordata a 89,66: \u00e8 nuovo record olimpico. Al secondo turno prova a rispondere il finlandese Raty con 86,60. Backley, campione europeo e primatista mondiale, invece non va oltre 83,38 metri al quarto turno, cui \u017delezn\u00fd risponde con 88,18. All'ultima prova Raty fa un nullo mentre Backley sbaglia il lancio e il suo giavellotto non va oltre gli 80 metri. Il britannico si deve accontentare del bronzo. Si ferma ai piedi del podio il campione mondiale, Kimmo Kinnunen, che giunge quarto con 82,62.\nRisultati.\nTurno eliminatorio.\nOtto atleti ottengono la misura richiesta. Ad essi vanno aggiunti i 4 migliori lanci, fino a 79,14 m."}
{"id": "1768132", "revid": "117534670", "url": "https://it.wikipedia.org/wiki?curid=1768132", "title": "Verbi assolutamente impersonali", "text": "I verbi assolutamente impersonali sono cinque verbi latini, detti anche verbi di sentimento, che si caratterizzano per vari elementi. Prima di tutto, la loro nomenclatura \u00e8 dovuta al fatto che possiedono solo ed esclusivamente la terza persona singolare; particolare \u00e8 anche la loro costruzione: la persona che prova il sentimento va in accusativo, mentre la cosa verso cui si prova sentimento va in genitivo oppure in nominativo/accusativo (a seconda delle tradizioni scolastiche, ma fondamentalmente indistinguibili) se pronome neutro.\nEssi sono:"}
{"id": "1768133", "revid": "3732", "url": "https://it.wikipedia.org/wiki?curid=1768133", "title": "Atletica leggera ai Giochi della XXV Olimpiade - Lancio del giavellotto femminile", "text": "Il lancio del giavellotto ha fatto parte del programma femminile di atletica leggera ai Giochi della XXV Olimpiade. La competizione si \u00e8 svolta nei giorni 31 luglio e 1\u00ba agosto 1992 allo Stadio del Montjuic di Barcellona.\nLa gara.\nIl miglior lancio di qualificazione \u00e8 di Natalia Shikolenko (67,36). Delusione invece per la campionessa mondiale, la cinese Xu Demei: 59,98 non basta e deve tornare a casa.\nIn finale la Shikolenko mette paura a tutte con un primo lancio a 68,26. Ma la bielorussa dalla terza prova in poi infila solo una serie di nulli. Rimane fredda invece la tedesca Silke Renk che all'ultimo lancio indovina la spallata vincente a 68,34.\nLa campionessa in carica Petra Meier (nata Felke) non riesce ad andare oltre i 59 metri e conclude solo settima.\nRisultati.\nTurno eliminatorio.\nCinque atlete ottengono la misura richiesta. Ad esse vanno aggiunti i 7 migliori lanci, fino a 60,44 m."}
{"id": "1768135", "revid": "298055", "url": "https://it.wikipedia.org/wiki?curid=1768135", "title": "David Silver", "text": ""}
{"id": "1768136", "revid": "6923", "url": "https://it.wikipedia.org/wiki?curid=1768136", "title": "Achille Urbain", "text": ""}
{"id": "1768140", "revid": "287204", "url": "https://it.wikipedia.org/wiki?curid=1768140", "title": "Atletica leggera ai Giochi della XXV Olimpiade - Eptathlon", "text": "Leptathlon ha fatto parte del programma femminile di atletica leggera ai Giochi della XXV Olimpiade. La competizione si \u00e8 svolta nei giorni 1-2 agosto 1992 allo Stadio del Montjuic di Barcellona.\nLa gara.\nCi si aspetta un duello fino all'ultima gara tra Jackie Joyner e Sabine Braun. La Joyner comincia con un ottimo 12\"85 negli ostacoli alti. La Braun fa meglio nell'alto e nel peso. Ma sui 200 l'americana ristabilisce le distanze. Alla fine della prima giornata \u00e8 in testa con 4136 punti, seguita dalla Braun con 4009 e dalla russa Belova con 3991.\nNella seconda giornata la Braun ha una controprestazione nel lungo e si fa superare dalla Belova. La Joyner invece non ha cedimenti e conclude sopra i 7\u00a0000 punti."}
{"id": "1768141", "revid": "3732", "url": "https://it.wikipedia.org/wiki?curid=1768141", "title": "Atletica leggera ai Giochi della XXV Olimpiade - Decathlon", "text": "Il decathlon ha fatto parte del programma maschile di atletica leggera ai Giochi della XXV Olimpiade. La competizione si \u00e8 svolta nei giorni 5-6 agosto 1992 allo Stadio del Montjuic di Barcellona.\nLa gara.\nNella prima giornata si assiste ad un duello tra il cecoslovacco Zmelik, l'atleta di casa Pe\u00f1alver ed il tedesco Meier. Christian Plaziat, il campione europeo, s'infortuna durante il salto in alto e abbandona. Dopo cinque gare \u00e8 primo Meier con 4510 punti, seguito da Zmelik con 4435 e da Penalver con 4357.\nDurante la seconda giornata Meier si eclissa sbagliando tre gare su cinque; il testa a testa tra Zmelik e Penalver prosegue, con il cecoslovacco forte sugli ostacoli alti e nell'asta e lo spagnolo davanti nel disco. Il giavellotto consolida il primato del ceco, che distanza l'avversario nei 1500 metri finali e vince l'oro.\nDavid Johnson, solo nono all'inizio della seconda giornata, fa una gara di rimonta giungendo al terzo posto finale."}
{"id": "1768143", "revid": "223378", "url": "https://it.wikipedia.org/wiki?curid=1768143", "title": "Radicalismo in Italia", "text": "I termini radicalismo e radicale sono in uso sin dalla fine del XVIII secolo per indicare alcuni partiti che si esprimono in favore o cercano di indurre riforme politiche e cambiamenti dell'ordine sociale \"radicali\" o senza compromessi.\nIl loro significato va in questo senso distinto da quello statunitense, che indica invece i movimenti di estrema sinistra o pi\u00f9 recentemente di estrema destra.\nIl radicalismo in Italia pu\u00f2 riferirsi a varie esperienze politiche, talvolta di differente o opposta collocazione politica.\nPartito Radicale Italiano.\nIl Partito Radicale Italiano (detto anche \"Partito dell'Estrema sinistra\" o \"Estrema radicale\" o, pi\u00f9 semplicemente, \"Partito della Democrazia\") fu fondato da Agostino Bertani e Felice Cavallotti nel 1877, in opposizione alla cosiddetta Sinistra storica di Depretis.\nDi impronta laica e democratica, si rifaceva al filone risorgimentale di area mazziniana-garibaldina. Nel Parlamento del Regno d'Italia, sedeva all'estrema sinistra.\nIl programma prevedeva, fra le altre cose, la completa separazione fra Stato e Chiesa cattolica, il superamento del centralismo amministrativo, l'opposizione al nazionalismo, all'imperialismo e al colonialismo, l'abolizione della pena di morte, il suffragio universale per uomini e donne e varie iniziative sociali (istruzione gratuita ed obbligatoria, programmi di lavori pubblici per ridurre la disoccupazione, creazione di uno stato sociale). Nel 1904, il partito divenne ufficialmente il Partito Radicale Italiano.\nFu sciolto nel 1925, in seguito alla soppressione di tutti i partiti politici italiani e all'instaurazione del regime fascista in Italia.\nPartito Radicale.\nIl Partito Radicale (inizialmente Partito Radicale dei Liberali e Democratici Italiani) nacque nel 1955 da una scissione delle correnti di sinistra del Partito Liberale Italiano. Fra i suoi fondatori, si registrano Leopoldo Piccardi, Mario Pannunzio, Ernesto Rossi, Leo Valiani, Guido Calogero, Giovanni Ferrara, Paolo Ungari, Eugenio Scalfari e Marco Pannella.\nIl partito, in una prima fase individuabile fra il 1955 e il 1962, raccoglieva anche esponenti ed idee comuni a varie esperienze politiche, fra cui il movimento partigiano Giustizia e Libert\u00e0, il Partito d'Azione e gli intellettuali riconducibili all'area del settimanale \"Il Mondo\". Il suo orientamento era liberale, liberista, libertario, laico e fortemente anticlericale.\nCol progressivo ritiro dalla vita politica attiva o con la fuoriuscita dei suoi fondatori pi\u00f9 anziani (in parte dovute anche agli scarsi risultati elettorali), il partito attravers\u00f2 un periodo di mutamento della classe dirigenziale intorno ai primi degli anni sessanta.\nFu in questo contesto che matur\u00f2 la crescita dei \"giovani\" del partito, guidati da Marco Pannella. Il movimento accentu\u00f2 i caratteri anticlericali, antimilitaristi e antiproibizionisti, mutando contemporaneamente il proprio metodo d'azione: non pi\u00f9 azioni (dimostratesi inefficaci) di \"lobbying\" in Parlamento, ma creazione di una lunga serie di associazioni \"tematiche\" (Lega degli obiettori di coscienza, Fronte Unitario Omosessuale Rivoluzionario Italiano, Lega italiana per l'abrogazione del Concordato, Coordinamento Radicale Antiproibizionista, Lega per l'istituzione del divorzio, Centro d'informazione sulla sterilizzazione e sull'aborto...), promozione di referendum e iniziative nonviolente.\nDurante gli anni ottanta, il partito differenzia ulteriormente le proprie iniziative, introducendo i primi temi ambientalisti con la creazione delle prime liste verdi, allargando il proprio spettro d'azione anche a temi transnazionali ed internazionali (campagne contro gli armamenti nucleari, contro la fame nel mondo, contro la pena di morte) ed estendendo il metodo di azione al ricorso alla giustizia.\nIl radicalismo a partire dagli anni novanta.\nPartito Radicale Transnazionale.\nNel 1989, il Partito Radicale decise di mutare il nome in Partito Radicale Transnazionale (PRT) e successivamente (1995) di trasformarsi in organizzazione non governativa. In quello stesso anno, ottenne il riconoscimento di ONG di primo livello presso il Consiglio economico e sociale delle Nazioni Unite (ECOSOC).\nLe numerose campagne politiche portate avanti riguardano principalmente la diffusione dei diritti umani nel mondo, in collaborazione con le varie associazioni tematiche che aderiscono al PRT. In particolare, vanno ricordate:\nA causa delle sue iniziative, il PRT \u00e8 stato oggetto di due richieste (entrambe respinte) di sospensione dall'ECOSOC nel 2000 (sostenuta dalla Russia) e nel 2004 (sostenuta dal Vietnam).\nA partire dal 2003, il Partito sub\u00ec un certo rallentamento nell'azione politica, in seguito alle dimissioni del segretario Olivier Dupuis per insanabili contrasti politici con Marco Pannella e al successivo mancato rinnovamento degli organi statutari. Nel luglio 2005, fu costituito il \"Senato del Partito Radicale\" con l'obbiettivo di superare la fase di crisi e rilanciare le iniziative. Nel settembre dello stesso anno, Pannella lanci\u00f2 la proposta di una \"autoriforma\" del partito entro il 15 dicembre di quell'anno, perch\u00e9 si potesse ristabilire la legalit\u00e0 statutaria.\nL\"'impasse\" fu superata solo nel 2007: seguendo le indicazioni formulate da Marco Pannella gi\u00e0 da tempo, il partito venne denominato come \"Partito Radicale Nonviolento, Transnazionale e Transpartito\" (\"Nonviolent Radical Party, Transnational and Transparty\"). Sempre in quello stesso anno fu eletto un nuovo Consiglio Generale.\nLista Pannella.\nL'Associazione Politica Nazionale Lista Marco Pannella (anche chiamata Lista Marco Pannella - Riformatori o pi\u00f9 semplicemente Lista Pannella) nacque il 3 febbraio 1992 per decisione di Marco Pannella, in seguito alla trasformazione del Partito Radicale in Partito Radicale Transnazionale (a cui aderisce come braccio elettorale).\nIl movimento elesse sette deputati alle Politiche 1992 e fu determinante per l'elezione di Francesco Rutelli a sindaco di Roma (1993), a cui confermer\u00e0 il sostegno alle amministrative del 1997.\nAlle politiche 1994, fu decisa la candidatura di vari esponenti radicali all'interno del Polo delle Libert\u00e0 di Silvio Berlusconi. Fu cos\u00ec eletta al Senato la sola Francesca Scopelliti con le insegne della Lista Pannella. Proprio Pannella, dopo 20 anni di presenza in Parlamento, non venne rieletto, battuto da Gianfranco Fini al collegio di Roma.\nLa decisione di rompere l'alleanza con Berlusconi e di presentarsi al di fuori dei poli alle regionali 1995 determin\u00f2 l'adesione a Forza Italia di Francesca Scopelliti, Elio Vito, Marco Taradash e Giuseppe Calderisi. I risultati della lista alle Regionali 1995 e alle successive politiche 1996 (dove la lista si present\u00f2 col nome di \"Lista Pannella-Sgarbi\", in seguito ad un accordo con il critico d'arte, ricusato da quest'ultimo poco prima della tornata elettorale) furono molto modesti.\nNel 1999, fu deciso il varo della Lista Emma Bonino e il conseguente cambio di logo per dare maggiore risalto alla candidatura di Emma Bonino, sfruttando la sua popolarit\u00e0 derivante dalla sua azione come commissario europeo e dalla campagna \"Emma for President\", con la quale fu candidata alla Presidenza della Repubblica.\nLa Lista Bonino ottenne alle europee 1999 l'8,5% dei suffragi (miglior risultato di sempre), eleggendo 7 parlamentari europei e diventando la quarta forza politica del Paese. Alle politiche 2001 per\u00f2, presentandosi come alternativa ad entrambi i poli col nome di \"Lista Bonino-Pannella\", non conferm\u00f2 l'ottimo risultato di due anni prima, ottenendo solo il 2,2% dei voti.\nLa percentuale di voti fu confermata alle europee 2004 (eleggendo solo due europarlamentari) e alle europee 2009, dove l'introduzione di uno sbarramento al 4% non permise al partito di accedere alla ripartizione dei seggi.\nRadicali Italiani.\nRadicali Italiani \u00e8 un movimento politico di orientamento liberale, liberalsocialista, liberista, libertario, laico e antiproibizionista fondato il 14 luglio 2001. Il movimento aderisce al Partito Radicale Transnazionale, del quale si propongono come continuatori in ambito italiano.\nNon si \u00e8 mai presentato direttamente alle elezioni, preferendo candidare propri esponenti attraverso la Lista Emma Bonino. Rimasto al di fuori dei poli fino al 2004, ader\u00ec nel 2005 alla coalizione di centro-sinistra de l'Unione attraverso la Rosa nel Pugno (alleanza elettorale con lo SDI), eleggendo complessivamente 18 deputati e nessun senatore. L'accordo port\u00f2 anche alla nomina di Emma Bonino a Ministro delle politiche comunitarie e del commercio internazionale nel Governo Prodi II.\nSciolta l'alleanza con i socialisti nel 2007, Radicali Italiani scelse di allearsi per le Politiche 2008 con il Partito Democratico, di cui sottoscrissero il programma elettorale e nelle cui liste presentarono i propri candidati. Risultarono eletti 6 deputati (Marco Beltrandi, Rita Bernardini, Maria Antonietta Farina Coscioni, Matteo Mecacci, Maurizio Turco e Elisabetta Zamparutti) e 3 senatori (Emma Bonino, Donatella Poretti e Marco Perduca).\nLista Luca Coscioni.\nLa Lista Luca Coscioni \u00e8 una lista elettorale dei Radicali Italiani che avrebbe dovuto essere presentata alle Regionali 2005 utilizzando il nome di Luca Coscioni, Presidente del movimento e della omonima Associazione Luca Coscioni.\nLa scelta di utilizzare il suo nome venne presa in seguito ai referendum parzialmente abrogativi della legge 40/2004, che, seppure invalidati da un fortissimo astensionismo, avevano portato una notevole esposizione mediatica per lo stesso Coscioni e la sua associazione.\nLe liste non furono poi presentate a causa della difficolt\u00e0 nel raccogliere le firme necessarie alla presentazione di liste autonome e all'impossibilit\u00e0 di trovare un accordo politico con uno dei due poli (iniziativa che ha portato molte critiche ai radicali, per quella che \u00e8 stata considerata un'asta politica al miglior offerente). Si \u00e8 anche parlato di un \"fastidio\", provocato proprio dal nome di Luca Coscioni, manifestato dalle componenti cattoliche di entrambi gli schieramenti.\nIl fallimento dell'iniziativa porter\u00e0 i radicali a perseguire altre strade, come quella dell'alleanza con lo SDI.\nRosa nel Pugno.\nLa Rosa nel Pugno \u00e8 stata una formazione politica italiana nata il 17 novembre 2005, sulla base di un progetto di ispirazione radical-socialista siglato tra Socialisti Democratici Italiani, Radicali Italiani, Associazione Luca Coscioni e Federazione dei Giovani Socialisti, con la successiva adesione di personalit\u00e0 indipendenti di orientamento laico-socialista, come Lanfranco Turci, Biagio De Giovanni e Salvatore Buglio.\nIl progetto nasceva come federazione fra questi partiti ed associazioni e si presentava come alleanza elettorale alle Politiche 2006, all'interno della coalizione di centro-sinistra denominata L'Unione. La Rosa nel Pugno ha sostenuto una visione molto marcata della laicit\u00e0 dello Stato, ispirandosi esplicitamente ai nomi di Tony Blair, Jos\u00e9 Luis Rodr\u00edguez Zapatero e Loris Fortuna.\nL'alleanza ottenne il 2,5%, eleggendo 18 deputati e nessun senatore. Tuttavia, la RnP present\u00f2 un ricorso (assieme a Italia dei Valori, Nuovo PSI e Verdi-PdCI) riguardo l'attribuzione contestata di otto seggi al Senato: tali seggi, secondo i ricorrenti, sarebbero stati illegittimamente attribuiti a L'Ulivo (5 seggi), Rifondazione Comunista (2 seggi) e Forza Italia (1 seggio), a causa di un'errata applicazione della soglia di sbarramento regionale, prevista dalla vigente legge elettorale. Il partito maggiormente danneggiato sarebbe stato proprio la Rosa nel Pugno, a cui spettavano 4 seggi.\nIl progetto entr\u00f2 rapidamente in crisi, soprattutto per le differenti modalit\u00e0 di azione politica di socialisti e radicali. Soprattutto i socialisti decisero di dedicarsi principalmente al ricomponimento della cosiddetta \"diaspora socialista\", pur mantenendo la collaborazione sui temi delle libert\u00e0 civili con i radicali.\nNel gennaio 2007, fu deciso il ripristino dell'autonomia delle due componenti. Dopo la rifondazione del PSI decisa dalla \"Costituente Socialista\" guidata dallo SDI, si giunse al definitivo scioglimento della RnP nel dicembre dello stesso anno, con il cambiamento del nome del gruppo parlamentare comune in \"Socialisti e Radicali-RNP\".\nNessuno tocchi Caino.\nNessuno tocchi Caino \u00e8 una ONLUS italiana affiliata al Partito Radicale Transnazionale, il cui scopo \u00e8 la lotta alla pena di morte e alla tortura. Fu fondata nel 1993 a Bruxelles da Mariateresa Di Lascia e Sergio D'Elia.\nIl nome deriva da Genesi : \"L'Eterno gli disse: \u00abPerci\u00f2, chiunque uccider\u00e0 Caino, egli sar\u00e0 punito sette volte\u00bb. E l'Eterno mise un segno su Caino affinch\u00e9 nessuno trovandolo, lo uccidesse.\"\nA partire dal 1998, l'associazione produce ogni anno un \"Rapporto\" sulla pena di morte nel mondo, in italiano e inglese, dando conto delle statistiche sulla sua applicazione nel mondo e del numero di Paesi abolizionisti e mantenitori, cos\u00ec come delle proposte di legge avanzate o approvate nei singoli Paesi, delle Convenzioni internazionali in materia firmate o ratificate e delle risoluzioni adottate o proposte nelle organizzazioni internazionali.\nFra le campagne pi\u00f9 importanti portate avanti da Nessuno tocchi Caino, risalta l'iniziativa per una moratoria universale della pena di morte. Periodicamente, l'associazione porta avanti singole iniziative di sensibilizzazione e informazione, anche nei riguardi di singoli casi di condanne a morte previste.\nAssociazione Luca Coscioni.\nL'Associazione Luca Coscioni per la libert\u00e0 di ricerca scientifica \u00e8 un'associazione di promozione sociale italiana affiliata al Partito Radicale Transnazionale, il cui scopo \u00e8 la promozione della libert\u00e0 di cura e di ricerca scientifica, ispirandosi alla libert\u00e0 di scelta individuale, e di misure volte a tutelare i diritti dei malati e dei disabili.\nFu fondata il 20 settembre 2002 da Luca Coscioni, all'epoca docente all'Universit\u00e0 degli Studi di Perugia e malato di sclerosi laterale amiotrofica.\nNel 2004, l'Associazione sostenne attivamente la campagna referendaria sui quesiti parzialmente abrogativi della legge 40/2004. I referendum non furono considerati validi poich\u00e9 non raggiunsero il quorum necessario del 50%+1 dei votanti.\nA margine della consultazione referendaria, fu messa in atto un'altra campagna per il riconoscimento del diritto di voto anche ai malati intrasportabili. Di l\u00ec a pochi mesi, il Parlamento vot\u00f2 una modifica alla legge elettorale che permette il voto a tutti i malati la cui vita dipende esclusivamente da apparecchiature elettro-medicali.\nNel 2005, sostenne la creazione delle cosiddette \"Liste Coscioni\" e fu successivamente uno dei quattro soggetti fondatori della Rosa nel Pugno.\nNel dicembre 2006, diede il via ad una campagna per il riconoscimento legale del diritto al rifiuto dell'accanimento terapeutico e per il diritto all'eutanasia. La campagna si articol\u00f2 nella sensibilizzazione riguardo ai casi di due malati di sclerosi laterale amiotrofica, Piergiorgio Welby e Giovanni Nuvoli.\nFra le altre iniziative, si segnalano le campagne:\nNon c'\u00e8 pace senza giustizia.\nNon c'\u00e8 pace senza giustizia (\"No Peace Without Justice\", NPWJ) \u00e8 un'associazione italiana affiliata al Partito Radicale Transnazionale, il cui scopo \u00e8 la protezione e la promozione dei diritti umani, della democrazia, dello Stato di diritto e della giustizia internazionale. Fu fondata il 5 maggio 1994 da Emma Bonino.\nL'associazione promosse a partire dalla fondazione la creazione di una Corte penale internazionale (\"International Criminal Court\", ICC), volta al perseguimento giuridico dei responsabili di genocidio, crimini contro l'umanit\u00e0 e crimini di guerra. Nel 1997, la campagna fu ufficialmente presentata a Parigi e prosegu\u00ec con una serie di conferenze internazionali, culminate nella convocazione a Roma (giugno 1998) di una Conferenza diplomatica.\nIl 17 luglio 1998, dopo cinque settimane di lavoro, la Conferenza produsse lo Statuto della ICC. Fra il 1999 e il 2002, NPWJ si impegn\u00f2 nel raggiungimento delle 60 ratifiche necessarie alla entrata in vigore dello Statuto - obbiettivo raggiunto il 1\u00ba luglio 2002.\nAttualmente, NPWJ porta avanti tre direttive d'azione:\nEsperanto Radikala Asocio.\nLa Esperanto Radikala Asocio (\"Associazione Radicale Esperanto\", ERA) \u00e8 una ONLUS italiana affiliata al Partito Radicale Transnazionale che si occupa di democrazia linguistica e della salvaguardia dei patrimoni linguistici e culturali.\nFondata il 25 aprile 1987 a Roma, \u00e8 la pi\u00f9 antica associazione radicale attualmente in attivit\u00e0 (escludendo ovviamente il PRT).\nScopo principale dell'associazione \u00e8 la promozione dell'esperanto, come mezzo per superare la \"discriminazione\" esistente fra alcune lingue (come l'inglese o il francese) pi\u00f9 \"forti\" rispetto ad altre, derivante dalla differenza di diffusione delle stesse.\nAssociazione Radicale Certi Diritti.\nL'Associazione Radicale Certi Diritti \u00e8 un'associazione radicale affiliata al Partito Radicale Transnazionale, che si occupa di promozione e difesa dei diritti civili e per la libert\u00e0 sessuale delle persone.\nIn particolare, l'associazione promuove iniziative per la tutela e la valorizzazione dei diritti e delle pari opportunit\u00e0 delle persone, indipendentemente dalla identit\u00e0 di genere o dall'orientamento sessuale, cos\u00ec come iniziative per sostenere le rivendicazioni delle coppie di fatto, anche omosessuali, con particolare riferimento al matrimonio egualitario e alla riforma complessiva del Diritto di Famiglia.\nLega Italiana per il Divorzio Breve.\nLa Lega Italiana per il Divorzio Breve \u00e8 un'associazione radicale nata il 22 maggio 2007, con lo scopo di introdurre il cosiddetto divorzio breve, ovvero di ridurre il periodo obbligatorio di tre anni fra la separazione giudiziale dei coniugi e il loro divorzio.\nIl nome deriva dalla \"Lega per l'istituzione del divorzio\" (LID) operante negli anni sessanta e settanta.\nComitato Radicale per la Giustizia \"Piero Calamandrei\".\nIl Comitato Radicale per la Giustizia \"Piero Calamandrei\" \u00e8 una associazione radicale nata il 24 luglio 2009, che si occupa di diritto e giustizia.\nFra gli scopi del Comitato, c'\u00e8 la promozione di iniziative per la riforma organica della Giustizia italiana ispirata ai criteri costituzionali del \"giusto processo\", sostenendo anche le battaglie promosse dai movimenti radicali sul fronte della giustizia (separazione delle carriere, riforma del sistema elettorale del CSM, responsabilit\u00e0 civile dei magistrati, riduzione del numero dei magistrati collocati fuori ruolo, rafforzamento del processo accusatorio, depenalizzazione delle fattispecie di reato e potenziamento della legge Gozzini).\nIl Detenuto Ignoto.\nAssociazione radicale con l'intento di affermare e promuovere i diritti dei cittadini detenuti, in attuazione di quanto disposto dall'articolo 27 della Costituzione italiana. Il Detenuto Ignoto in questi anni \u00e8 stata animatrice di importanti iniziative, attraverso lo studio delle realt\u00e0 e delle politiche del sistema penitenziario italiano, la consulenza e la produzione legislativa, il coordinamento di comitati, l'organizzazione di seminari, convegni, eventi e manifestazioni.\nFondata dalla Radicale Irene Testa e da Salvatore Ferraro.\nRientrodolce.\nRientrodolce \u00e8 un'associazione telematica radicale che si occupa di demografia, energia e ambiente. Fu fondata il 20 febbraio 2005 e prende il nome da un'idea lanciata da Marco Pannella riguardo al problema della sovrappopolazione mondiale.\nIn quella \u00e8 infatti individuata la causa prima delle crisi umanitaria, ecologica, energetica e alimentare del pianeta. L'associazione si propone di sensibilizzare la societ\u00e0 e di esercitare pressione sugli organi politici affinch\u00e9 vengano adottate misure dirette alla riduzione pianificata della popolazione totale del pianeta, portandola a circa 2 miliardi dagli attuali 7.\nMovimenti e partiti radicali non riconducibili al PRT.\nMovimento Federativo Radicale.\nIl Movimento Federativo Radicale era un'organizzazione politica costituitasi nel novembre del 1982 in seguito alla scissione della componente del Partito Radicale facente capo all'ex-Segretario Nazionale Giuseppe Rippa.\nRippa, insieme ad altri esponenti radicali come Franco De Cataldo, Gaetano Quagliariello, Silvio Pergameno e Valter Vecellio, aveva criticato la scelta del XXVII congresso radicale di mettere al centro della politica del partito la lotta contro la fame nel mondo, per sostenere invece un rapporto pi\u00f9 stretto con il Partito Socialista Italiano di Bettino Craxi.\nIn seguito il MFR conflu\u00ec nel PSI e Rippa entr\u00f2 a far parte dell'Assemblea Nazionale del partito. Vecellio torn\u00f2 poi fra i radicali, cos\u00ec come successivamente lo stesso Rippa.\nA tutt'oggi, continuano ad essere attivi gli organi del movimento, la rivista bimestrale \"Quaderni Radicali\" e l'agenzia di stampa \"nuova Agenzia Radicale\".\nRadicali di Sinistra.\nRadicali di Sinistra (RS) era un partito politico d'ispirazione radicale nato nel 2004 e scioltosi nel 2010.\nIl partito aveva un orientamento socialista liberale, libertario, ambientalista, eco-socialista, anti-proibizionista, socioliberale e neo-umanista; si ispirava in parte anche alle teorie economiche della decrescita.\nRS dichiarava di inserirsi nella tradizione del Partito Radicale Italiano di Felice Cavallotti e Ernesto Nathan e del Partito Radicale fondato nel 1955.\nA livello nazionale, aveva posizioni di dialogo e di sostegno principalmente con forze di sinistra ed ambientaliste come la Federazione dei Verdi, il Nuovo Partito d'Azione, la Federazione della Sinistra, Sinistra Ecologia Libert\u00e0, il Movimento RadicalSocialista ed il Movimento 5 Stelle. Manteneva invece posizioni piuttosto conflittuali con i Radicali Italiani.\nIl partito si \u00e8 sciolto nei primi mesi del 2010. I suoi membri sono confluiti in parte nel Nuovo Partito d'Azione, in parte nel Movimento RadicalSocialista ed in parte in Libert\u00e0 ed Eguaglianza.\nRiformatori Liberali.\nRiformatori Liberali era un movimento politico di orientamento liberale, liberista e radicale fondato nel 2005 da Benedetto Della Vedova, Marco Taradash (ex PR e Forza Italia), Giuseppe Calderisi e Carmelo Palma. Il movimento nacque come scissione dai Radicali Italiani degli esponenti che si opponevano all'accordo con lo SDI che port\u00f2 alla nascita della Rosa nel Pugno, ponendo le basi ideologiche nel liberismo anzich\u00e9 nel liberalsocialismo, come i Radicali Italiani erano avviati a fare.\nAlle Politiche 2006, il movimento decise di presentare propri candidati all'interno di Forza Italia e di presentare proprie liste solo per alcune circoscrizioni del Senato, ottenendo l'elezione di Benedetto Della Vedova alla Camera dei deputati. Il simbolo del movimento era un cerchio giallo, contenente le parole \"Riformatori Liberali\", la sigla \"RL\" e l'immagine stilizzata di un salmone, un pesce che risale i corsi d'acqua controcorrente, a sottolineare appunto l'opposizione di RL alla linea politica RI di quegli anni, voluta da Marco Pannella, Emma Bonino e Daniele Capezzone.\nL'8 febbraio 2008, viene decisa l'adesione del movimento a Il Popolo della Libert\u00e0, decidendo il contestuale scioglimento del movimento. Della Vedova ha, dopo vari cambi, aderito a Scelta Civica come Indipendente, mentre Taradash \u00e8 divenuto membro di Nuovo Centrodestra. Gli ex RL collaborano tutti al magazine \"Strade\", derivato dall'associazione Libertiamo, anch'essa parte dell'area RL.\nMovimento RadicalSocialista.\nIl Movimento RadicalSocialista (MRS) \u00e8 un'organizzazione politica italiana costituitasi nel dicembre del 2006 - nella forma di associazione (\"laboratorio politico-culturale\") e non di partito - da una scissione dei Radicali di Sinistra. Diversi membri di questo partito, dopo lo scioglimento avvenuto nel 2010, vi sono confluiti.\nLa base ideale di MRS, secondo il \"manifesto\" presente nel sito dell'associazione (https://radicalsocialismo.org), consiste nella sintesi dei principi del socialismo libertario riconducibile al luxemburghismo e al comunismo consiliarista; del pensiero di figure risorgimentali come Carlo Cattaneo, Giuseppe Ferrari, Carlo Pisacane, Giuseppe Fanelli e Felice Cavallotti; della rilettura in chiave libertaria ed umanistica dell'idea marxista; del liberalismo rivoluzionario di Piero Gobetti; del socialismo liberale di Carlo Rosselli, Aldo Capitini, Riccardo Lombardi e Ferruccio Parri; di esperienze politiche come Giustizia e Libert\u00e0 e Partito d\u2019Azione; del comunismo gramsciano; del progressismo e radicalismo democratico incarnato dal pensiero di intellettuali come Jean-Paul Sartre, Bertrand Russell, John Dewey e John Rawls. In particolare, il Movimento cita frequentemente tra i suoi maestri ispiratori diversi importanti uomini di pensiero e d'azione: Karl Marx, Rosa Luxemburg, Antonio Gramsci, Sandro Pertini, Carlo Rosselli, Piero Gobetti e Lelio Basso.\nL'idea di fondo promossa da MRS \u00e8 una riformulazione del socialismo che metta al centro la libert\u00e0 individuale, come liberazione da ogni oppressione e sfruttamento; il concetto di uguaglianza viene reinterpretato come \"libert\u00e0 eguale\", ovvero pari opportunit\u00e0 per tutti i cittadini di realizzare se stessi e le proprie aspirazioni e potenzialit\u00e0, una volta garantiti a ciascuno - con l'intervento attivo dello Stato - i beni essenziali. In sostanza, gli obiettivi ultimi del liberalismo finiscono per coincidere progressivamente con il socialismo stesso, nella misura in cui vengano posti realmente - e non solo formalmente - alla portata di tutti gli individui (rimuovendo le ingiustizie economiche e sociali) anzich\u00e9 essere relegati ad una ristretta \u00e9lite privilegiata. Oltre ai diritti sociali e a quelli civili, l'associazione parla di diritto al benessere (reddito, ambiente, salute, istruzione, ecc.) e si batte per l'effettiva partecipazione dei cittadini al potere politico e all'amministrazione pubblica.\nIl movimento si oppone con decisione alle politiche neoliberiste.\nLibert\u00e0 ed Eguaglianza.\nLibert\u00e0 ed Eguaglianza (LE) \u00e8 un movimento politico nato nel febbraio 2010 da una scissione dei Radicali di Sinistra. Alcuni dei membri di quest'ultimo vi sono confluiti, dopo lo scioglimento avvenuto nel 2010.\nLE ha un orientamento socialista liberale, ambientalista, anti-proibizionista e . A livello nazionale, si \u00e8 scelto di mantenere una posizione di dialogo e di sostegno principalmente con Movimento RadicalSocialista, Nuovo Partito d'Azione, Sinistra Ecologia Libert\u00e0, Federazione dei Verdi, Radicali Italiani e Partito Socialista Italiano."}
{"id": "1768144", "revid": "983767", "url": "https://it.wikipedia.org/wiki?curid=1768144", "title": "Monte Wuteve", "text": "Il Monte Wuteve \u00e8 una montagna alta 1.440 metri che si trova in Liberia. \u00c8 anche conosciuto tra le trib\u00f9 Loma con il nome di \"monte Wologizi\".\nGeografia.\nLa montagna viene generalmente compresa tra le catene montuose dell'Africa occidentale e gli altopiani della Guinea. Rappresenta il punto pi\u00f9 elevato del territorio Liberiano. Secondo rilievi satellitari della Shuttle Radar Topography Mission l'effettiva altezza della montagna \u00e8 risultata di 1.440 metri e non di 1.380 metri come precedentemente creduto."}
{"id": "1768146", "revid": "298055", "url": "https://it.wikipedia.org/wiki?curid=1768146", "title": "Donna Marie Martin", "text": ""}
{"id": "1768150", "revid": "110157", "url": "https://it.wikipedia.org/wiki?curid=1768150", "title": "Il filo rosso", "text": " \"Il filo rosso\" \u00e8 un saggio di storia contemporanea del ricercatore italiano Giovanni Sbordone, pubblicato nel 2007 in collaborazione con l'Istituto veneziano per la storia della Resistenza e della societ\u00e0 contemporanea, oltre che con la CGIL, nell'ambito delle iniziative della CGIL regionale del Veneto per celebrare la ricorrenza del 2006 (primo centenario della fondazione della CGIL nazionale, avvenuta \u2014 appunto \u2014 nel 1906).\nCom'\u00e8 peraltro esplicitato nel sottotitolo stesso dell'opera, si tratta di un testo che tenta il difficile compito di sintetizzare in un volume decisamente agile sul piano tipografico (e a dire il vero, piuttosto lontano da certa tradizionale \"seriosit\u00e0\" delle pubblicazioni accademiche) la storia del pi\u00f9 antico sindacato italiano, inserita nella parallela evoluzione del tessuto socio-culturale del Veneto.\nIl volume \u00e8 arricchito da una prefazione di Mario Isnenghi."}
{"id": "1768159", "revid": "74801", "url": "https://it.wikipedia.org/wiki?curid=1768159", "title": "Angus Wilson", "text": "Nel 1937, divent\u00f2 bibliotecario nel Dipartimento Librario del British Museum e lavor\u00f2 al nuovo Catalogo generale.\nDurante la Seconda guerra mondiale, lavor\u00f2 alla sezione navale Hut 8 di Bletchley Park come addetto alla traduzione dei codici della Marina Militare italiana.\nIl suo romanzo \"Una signora di mezza et\u00e0\" (\"The Middle Age of Mrs Eliot\") del 1958 vinse il James Tait Black Memorial Prize.\nNel 1968, fu nominato Commendatore dell'Ordine dell'Impero Britannico.\nNel 1980, venne nominato baronetto per i suoi meriti in campo letterario."}
{"id": "1768163", "revid": "3732", "url": "https://it.wikipedia.org/wiki?curid=1768163", "title": "Atletica leggera ai Giochi della XXV Olimpiade - Staffetta 4\u00d7100 metri maschile", "text": "La staffetta 4\u00d7100 metri ha fatto parte del programma maschile di atletica leggera ai Giochi della XXV Olimpiade. La competizione si \u00e8 svolta nei giorni 7-8 agosto 1992 allo Stadio del Montjuic di Barcellona."}
{"id": "1768164", "revid": "298055", "url": "https://it.wikipedia.org/wiki?curid=1768164", "title": "Valerie Malone", "text": ""}
{"id": "1768165", "revid": "3732", "url": "https://it.wikipedia.org/wiki?curid=1768165", "title": "Atletica leggera ai Giochi della XXV Olimpiade - Staffetta 4\u00d7400 metri maschile", "text": "La staffetta 4\u00d7400 metri ha fatto parte del programma maschile di atletica leggera ai Giochi della XXV Olimpiade. La competizione si \u00e8 svolta nei giorni 7-8 agosto 1992 allo Stadio del Montjuic di Barcellona."}
{"id": "1768167", "revid": "125488215", "url": "https://it.wikipedia.org/wiki?curid=1768167", "title": "Latin Kings", "text": "I Latin Kings (spesso chiamati anche Latinos o ALKQN) sono una delle gang pi\u00f9 diffuse nel mondo, i cui membri sono nella maggior parte giovani latino-americani. La gang \u00e8 stata creata nel 1940 nella citt\u00e0 di Chicago e aveva come principale scopo quello di aiutare i latino-americani immigrati negli Stati Uniti alla ricerca di un futuro migliore. I membri si riconoscono per l'utilizzo ricorrente dei colori oro e nero nel loro abbigliamento (bandane, camicie, scarpe); il simbolo di riconoscimento della gang \u00e8 la corona.\nStoria.\nNel 1986 il gruppo fu trasformato grazie a Luis Felipe, membro della gang e oggi conosciuto come King Blood. Nel suo manifesto dell'Almighty Latin Kings and Queens Nation (ALKQN) sono scritte le insegne, usi, rituali, modi e comportamenti dei membri dell'appena nata gang latino-americana.\nA differenza delle altre gang, i Latin Kings hanno una sorprendente struttura gerarchica. Al vertice della piramide si trova il Re, la persona incaricata delle decisioni; da lui si discende verticalmente fino a raggiungere la base, nella quale si trovano i soldati o membri normali.\nIn aggiunta a ci\u00f2, ci sono Re di prima, seconda, terza fascia, la qual cosa rende la struttura dei Latin Kings molto pi\u00f9 simile a una vera e propria organizzazione mafiosa rispetto a tutte le altre gang conosciute. \nAttualmente nella citt\u00e0 di New York la presenza di questa gang \u00e8 sempre maggiore, e i paesi di provenienza pi\u00f9 comuni dei membri sono Ecuador, Per\u00f9, Porto Rico e Repubblica Dominicana.\nPer entrare in questa gang bisogna superare i \u00ab3.60\u00bb: 4 minuti in cui, dai due ai quattro componenti della banda, devono picchiare il nuovo arrivato. Se \u00e8 un uomo, sar\u00e0 picchiato dai componenti della gang dello stesso sesso, se invece \u00e8 una donna, dalle componenti donne.\nDurante la storia della gang si sono formati schieramenti diversi, divisi in pacifici e violenti. \u00c8 ovvia la differenza tra questi due schieramenti: mentre quelli pacifici hanno come principale scopo quello di aiutare la propria gente e usare la forza solamente quando lo si ritiene indispensabile, quelli pi\u00f9 violenti usando la forza e la sopraffazione, svolgono attivit\u00e0 illegali come il traffico di droga e armi, rapine e altri atti illeciti. Entrambi gli schieramenti tuttavia, sentendosi fieri della propria cultura, ostentano un tipo di patriottismo latino-americano che li rende coesi contro le altre gang.\nStruttura organizzativa.\nI Latin Kings hanno una struttura organizzativa gerarchica. Sono divisi in numerosi \"capitoli\" o \"trib\u00f9\" in tutti gli Stati Uniti, i quali a loro volta aderiscono a un sistema regionale, statale e nazionale. Gli ufficiali sono supportati da un \"Consiglio delle corone\" dei 5 membri del Consiglio delle corone. Il Consiglio stabilisce norme e regolamenti e tiene audizioni disciplinari. \nPi\u00f9 in alto nella gerarchia troviamo i avei ufficiali regionali e infine due \"Incas\" regionali supremi con sede a Chicago. I capi di tutta l'organizzazione criminale sono noti come \"coronas\". Nel 2004 un detective in pensione disse: \"Quando li paragoni ad altre bande di strada come i Bloods e i Crips, nessuno si confronta con l'organizzazione dei Latin Kings\".\nDisciplina.\nQuando un membro ritiene che un altro membro abbia violato un regolamento, avvia il processo disciplinare presentando un Modulo per le procedure di violazione. Questo modulo include una variet\u00e0 di informazioni sull'accusa, inclusa la violazione, la dichiarazione dell'accusato, i membri presenti o altri testimoni. Se il membro viene ritenuto colpevole della violazione durante l'udienza della Corona, pu\u00f2 essere soggetto a una serie di sanzioni a seconda della gravit\u00e0 del reato:\nPunizioni non corporali:\nPunizioni corporali:\nSimboli caratteristici.\nI colori dei Latin Kings sono il nero e l'oro. I segni delle bande consistono in una \"corona sacra\" a cinque o tre punti, scritti delle abbreviazioni di LK, ALK, ALKN, ALKQN (o delle parole intere) e disegni del Leone o del Re Maestro. Il simbolismo dei Latin Kings \u00e8 solitamente accompagnato dal nome e dal numero della trib\u00f9, della regione o della citt\u00e0 della banda. I Latin Kings sono membri dell'alleanza della People Nation e si oppongono quindi alla Nation folk.\nKing Motherland Chicago Latin Kings.\nLa fazione di Chicago dei Latin Kings \u00e8 riconosciuta come la pi\u00f9 grande gang ispanica di strada negli Stati Uniti e una delle pi\u00f9 grandi gang di strada con base a Chicago. La loro pi\u00f9 grande appartenenza \u00e8 negli Stati Uniti, a differenza della banda MS-13 e della 18\u00aa strada, la cui pi\u00f9 grande appartenenza esiste in America centrale e meridionale. La banda ha pi\u00f9 di 25.000 membri nella sola citt\u00e0 di Chicago e ha organizzato capitoli in 41 stati e diversi paesi latinoamericani ed europei, tra cui Messico, Spagna, Repubblica Dominicana, Cuba, Canada, Italia, Porto Rico, Portogallo, Brasile, Ecuador, Per\u00f9, Regno Unito e altri.\nMassachusetts.\nL'operazione Dethrone \u00e8 stata un'indagine della Task Force Gang del Western Massachusetts, composta dall'FBI, dal dipartimento di polizia di Chicopee, dal dipartimento dello sceriffo della contea di Hampden, dal dipartimento di polizia di Holyoke, dalla polizia di stato del Massachusetts, dal dipartimento di polizia di Springfield e dal dipartimento di polizia di West Springfield. La prima fase dell'indagine, seguita al capitolo Lawrence dell'ALKQN, \u00e8 stata convertita in un caso organizzato della Task Force Enforcement Drug Enforcement Task Force e High Intensity Drug Trafficking che coinvolge numerose forze dell'ordine federali, statali e locali. Dopo la significativa rottura di Lawrence capitolo del febbraio 2004, le informazioni fornite dagli imputati che hanno collaborato hanno portato alla significativa interruzione del capitolo di Springfield nel giugno 2005. 57 membri di ALKQN sono stati incriminati. \nIl 6 dicembre 2019 pi\u00f9 di 45 membri dei Latin Kings (sospetti), tra cui il suo leader Michael Cecchetelli, sono stati arrestati dall'FBI e da altre agenzie statali e locali, in Massachusettes.\nLatin Queens.\nMentre originariamente si pensava che i Latin Kings fossero un'organizzazione maschile, alla fine iniziarono a reclutare anche le donne. Le Latin Queens costituivano la femmina regina Anubi e regina Maat dell'ALKQN.\nLe Latin Queens danno importanza al rispetto di s\u00e9, all'indipendenza e all'autonomia personale, al sostegno familiare, all'identit\u00e0 etnica. Molte di loro erano state tossicodipendenti o trascurate da famiglie, coniugi e partner. I sociologi che studiano le Latin Queens hanno osservato i diversi metodi in cui entrambi i gruppi tentano di \"recuperare e regolare\" i loro ambienti. Si ritiene che le Latin Queens si concentrino maggiormente sulle questioni relative allo spazio privato, come la vita domestica, la protezione e il nutrimento dei loro corpi, mentre i Latin Kings sono pi\u00f9 interessati agli spazi pubblici nelle proprie comunit\u00e0. \nL'evoluzione di ALKQN \u00e8 stata vista da fonti esterne come aiutata dall'aggiunta e dal ruolo maggiore in cui hanno giocato la regina Loki e la regina Vailor, esponendo l'ALKQN a una gamma pi\u00f9 ampia di sostenitori di classe diversa da quanto sarebbe stato possibile prima della loro integrazione. In paesi come la Spagna, le Latin Queens stanno contribuendo a legittimare l'ALKQN attraverso l'integrazione con programmi sponsorizzati dal governo. In Catalogna, le 200 persone tra cui la regina tragedia e il re Zeus e il resto della trib\u00f9 dei ALKQN furono designate come Associazione culturale dei Latin Kings e delle Latin Queens della Catalogna."}
{"id": "1768168", "revid": "3732", "url": "https://it.wikipedia.org/wiki?curid=1768168", "title": "Atletica leggera ai Giochi della XXV Olimpiade - Staffetta 4\u00d7100 metri femminile", "text": "La staffetta 4\u00d7100 metri ha fatto parte del programma femminile di atletica leggera ai Giochi della XXV Olimpiade. La competizione si \u00e8 svolta nei giorni 7-8 agosto 1992 allo Stadio del Montjuic di Barcellona.\nFinale.\nEvelyn Ashford \u00e8 la prima donna ad aver vinto tre ori olimpici nella staffetta 4x100 metri. Rimarr\u00e0 l'unica del XX secolo."}
{"id": "1768170", "revid": "3732", "url": "https://it.wikipedia.org/wiki?curid=1768170", "title": "Atletica leggera ai Giochi della XXV Olimpiade - Staffetta 4\u00d7400 metri femminile", "text": "La staffetta 4\u00d7400 metri ha fatto parte del programma femminile di atletica leggera ai Giochi della XXV Olimpiade. La competizione si \u00e8 svolta nei giorni 7-8 agosto 1992 allo Stadio del Montjuic di Barcellona."}
{"id": "1768172", "revid": "767487", "url": "https://it.wikipedia.org/wiki?curid=1768172", "title": "Real McCoy", "text": "I Real McCoy sono un gruppo eurodance tedesco. Sono stati fondati nel 1989 con il nome M.C. Sar &amp; The Real McCoy ."}
{"id": "1768178", "revid": "307923", "url": "https://it.wikipedia.org/wiki?curid=1768178", "title": "William Horwood", "text": "William Horwood \u00e8 il nome di varie persone."}
{"id": "1768180", "revid": "330634", "url": "https://it.wikipedia.org/wiki?curid=1768180", "title": "Missoltini", "text": "I missoltini (in dialetto comasco e lecchese \"missult\u00ectt\" o \"missult\u00e9n\") sono una specialit\u00e0 culinaria tipica della cucina comasca, particolarmente riconosciuta sul territorio lariano, che consiste in pesci del lago di Como essiccati.\nLa loro preparazione \u00e8 piuttosto complessa: il pesce utilizzato \u00e8 l'agone (\"Alosa agone\" o \"Alosa fallax lacustris\"), pesci di acqua dolce che devono essere obbligatoriamente fatti essiccare in appositi forni igienicamente controllati abbandonando il primordiale metodo di essiccazione al sole per garantire l'integrit\u00e0 del prodotto dal punto di vista sanitario e organolettico..\nLa pesca \u00e8 regolamentata fin dal medioevo. Vengono pescati su fondali sassosi dopo la stagione della posa delle uova, nei mesi di giugno e luglio. I pi\u00f9 pregiati sono quelli di maggio, al tempo della fregola, ma la pesca \u00e8 oggi vietata.\nLa tradizione.\nFino a pochi anni fa sul lago di Como la prima met\u00e0 del mese di giugno era consacrata alla pesca dell'agone.\nOgni angolo di riva era occupato da qualche pescatore e ognuno aveva il suo posto che non poteva essere usurpato. Per chi si permetteva di trasgredire a questa legge mai scritta e di occupare il posto di qualcun altro erano guai. Ognuno abbandonava l'abituale occupazione per dedicarsi alla pesca dell'agone.\nIl mezzo privilegiato per la pesca era il \"pendent\". Un'estremit\u00e0 della rete veniva ancorata a riva, l'altra era fissata alla barca che la tirava a semicerchio. I pi\u00f9 esperti praticavano anche la pesca veloce \"al volo\".\nAl primo sole estivo, davanti alle case dei paesi rivieraschi si vedevano le lunghe fila di agoni appesi con uno spago a essiccare, dopo essere state pulite, salate e risciacquate da mani esperte.\nQuando la testa scricchiolava alla pressione delle dita, gli agoni venivano staccati e riposti nella \"misolta\" di legno disposti a raggera, come i petali di una rosa, inserendo a ogni strato delle foglie di alloro. L'ultimo strato doveva essere due dita sotto il bordo del mastello, e i mastelli venivano ammucchiati uno sull'altro e sopra l'ultimo veniva posto un peso in modo che tutti i pesci essiccati venivano compressi.\nL'olio che si formava doveva essere prontamente rimosso, altrimenti andava \"alla testa\" del misultin che lo rendeva giallo e di cattivo sapore e non poteva essere conservato per l'inverno.\nLa preparazione dei \"misultin\" \u00e8 il frutto dell'esperienza e della tradizione di secoli: si dice che anche il Medeghino ne teneva gran quantit\u00e0 nella sua reggia di Musso che utilizzava come merce di scambio . Probabilmente per\u00f2 si tratta di una leggenda, perch\u00e9 fino al principio dell'Ottocento non si ha traccia nelle fonti di missoltini, ma solo di agoni cucinati come pesce fresco. La preparazione del missoltino \u00e8 infatti discorde dalla maggior parte dei metodi di essiccazione o conservazione del pescato italiani, e ha notevoli somiglianze con sistemi britannici e baltici. Proprio nell'800 l'arrivo del turismo internazionale, con anche una immigrazione di cuochi e servitori, pu\u00f2 aver prodotto le condizioni per la nascita di un nuovo modo di conservare il pesce, in seguito italianizzato e modificato grazie ad ingredienti locali come l'alloro.\nPreparazione.\nI pesci, una volta pescati e selezionati i migliori, vengono puliti e privati delle interiora (la \"curada\"), quindi salati, tagliati longitudinalmente e deposti in un contenitore dove vengono girati ogni dodici ore. La quantit\u00e0 necessaria di sale \u00e8 sapientemente custodita dall'esperienza dei \"pesatt\".\nPassati alcuni giorni, vengono infilzati con uno spago ed esposti al sole su particolari rastrelliere per venire essiccati all'aria aperta.\nQuando sono pronti, vengono posti nella \"misolta\", un contenitore di legno o di latta, con delle foglie di alloro. Un coperchio appesantito da sassi li pressa in modo da togliere l'aria e l'olio eventualmente fuoriuscito.\nI misultin cos\u00ec preparati vengono conservati per molto tempo.\nUna volta con la \"curada\" si cucinava la \"curadura\": interiora fritte con cipolla. Questo piatto, tipico della cucina povera, \u00e8 oggi praticamente scomparso.\nConsumazione.\nI misultin vanno dapprima lavati con acqua tiepida e aceto per eliminare il sale e il grasso rassegato.\nVengono cos\u00ec posti su una griglia ben calda e grigliati per alcuni minuti.\nUna volta pronti vengono privati dalle scaglie, cosparsi di olio extravergine di oliva, aceto e prezzemolo e serviti con una fetta di polenta abbrustolita o di Tocch con contorno di insalata matta.\nIl Vino di accompagnamento sia rosso, possibilmente un nustranell del lago."}
{"id": "1768187", "revid": "56620", "url": "https://it.wikipedia.org/wiki?curid=1768187", "title": "Sceatta", "text": "Sceatta o \"sceat\" \u00e8 un termine numismatico usato per indicare piccole monete d'argento coniate in Inghilterra, Frisia nello Jutland danese durante il periodo anglo-sassone, nei cosiddetti secoli bui.\nIn inglese sceat (pl. sceattas), tedesco Sceat o Sceatta, altre: Skeatta etc.\nStoria.\nIl nome da parole di origine alto inglese che significa \"ricchezza\", che fu associato a queste monete nel XVII secolo sulla base di interpretazioni del codice di leggi di Ethelbert del Kent e del poema Beowulf.\nProbabilmente invece queste monete furono conosciute ai contemporanei come penny, come le successive monete d'argento dei re anglo-sassoni. La monete sono tra loro molto diverse e sono organizzate in pi\u00f9 di cento tipi diversi, secondo una classificazione numerica che deriva dal Catalogo del British Museum di Herbert Grueber degli anni 1890, e una classificazione alfabetica creata da Stuart Rigold negli anni 1970.\nL'enorme volume di ritrovamenti degli ultimi trenta anni con i metal detector ha radicalmente modificato la comprensione di queste monetazioni, e mentre \u00e8 ora chiaro che queste monete erano di uso quotidiano nell'Inghilterra orientale e meridionale agli inizi dell'VIII secolo, sembra comunque evidente che tutta l'attuale organizzazione delle materia abbia bisogno di una considerevole risistemazione.\nLegende ed iconografia.\nGli sceatta raramente hanno legende di qualche tipo, anche se una piccola parte ha il nome della zecca di Londra ad altri hanno brevi legende in alfabeto runico come 'Aethiliraed' ed 'Efe', che probabilmente si riferiscono ai monetieri piuttosto che ai re. Una serie, la \"U\", \u00e8 stata associata a re Aethelbald di Mercia (716-57) sulla base dell'iconografia, anche se questa attribuzione e tenue e ricerche recenti lasciano ipotizzare che sia senza fondamenta. Altre iconografie suggeriscono che alcuni \"sceatta\" siano stati emessi da autorit\u00e0 ecclesiastiche, come vescovi o abati. La coniazione non era una prerogativa esclusivamente urbana o secolare, e le monete erano usate per molti pagamenti ed altri scopi non necessariamente commerciali.\nConiazione.\nAssociare gli \"sceatta\" con particolari zecche o regno \u00e8 estremamente difficile e ci si deve basare prima di tutto sullo studio dei ritrovamenti, effettuati per lo pi\u00f9 con i \"metal detector\" dagli anni 1970. In questo modo \u00e8 stato possibile attribuire alcuni tipi con una considerevole fiducia, come la serie H con il Wessex ed in particolare con Southampton oppure la serie S con il regno dell'Essex. In Danimarca la serie X \u00e8 stata attendibilmente associata con i primi anni di Ribe.\nLa cronologia degli \"sceatta\" \u00e8 molto difficile da risolvere. Alcune delle prime serie usano gli stessi tipi delle \"thrymsas\" d'oro (dal latino 'tremisse', moneta dal valore di un terzo di solido) e per analogia con le monete meglio conosciute dei Franchi possono essere datate negli anni 680. Sappiamo che queste monete, coniate nella citt\u00e0 di Dorestad, in Frisia (subito a sud di Utrecht nei Paesi Bassi), circolavano normalmente nel regno dei Franchi fino alla riforma monetaria di Pipino il Breve (editto di Ver del 755)\nI 30-40 anni che seguirono il 680 videro la produzione e la circolazione delle \"serie primarie\" di \"sceatta\", che erano generalmente di lega di buona qualit\u00e0 e buon peso (ca. 1\u20131,3 g). Erano in genere limitati al Kent e alla zona dell'estuario del Tamigi, anche se alcuni furono prodotti in Northumbria con il nome di re Aldfrith (685\u2013704).\nLa \"serie secondaria\", battuta da ca. il 710 a ca. il 750, vide una massiccia espansione delle coniazione in tutto il sud e est dell'Inghilterra in ognuno dei pi\u00f9 importanti regni Anglo-Sassoni: uno o pi\u00f9 tipi possono essere attribuiti al Wessex, alla Mercia, Sussex, Essex, Kent, Northumbria e all'Anglia orientale.\nCi furono molte imitazioni e svalutazioni ed il peso poteva oscillare considerevolmente (ca. 0,8\u20131,3 g). Ci sono pochi tesori di questo periodo che permettano di costruire una cronologia relativa, e di conseguenza ogni nuova scoperta potrebbe cambiare radicalmente lo stato attuale delle conoscenze.\n\u00c8 particolarmente difficile puntualizzare la fine degli \"sceatta\", perch\u00e9 verso la fine ci fu un periodo di alcuni decenni alla met\u00e0 dell'VIII secolo quando ci furono pochissime monete prodotte in Inghilterra.\nTipi.\nNonostante gli sceatta presentino molti problemi di sistematizzazione, attribuzione e datazione, hanno tuttavia una stupefacente variet\u00e0 di disegni che rivelano estensive dell'arte celtica, classica e germanica. I tipi includono figure umane, animali, uccelli, croci, piante e mostri."}
{"id": "1768188", "revid": "1728", "url": "https://it.wikipedia.org/wiki?curid=1768188", "title": "Sceat", "text": ""}
{"id": "1768189", "revid": "767487", "url": "https://it.wikipedia.org/wiki?curid=1768189", "title": "Georg von Reutter (padre)", "text": "Reutter fu probabilmente allievo di Johann Kaspar Kerll, al quale nel 1686 gli succedette nella carica di organista della Cattedrale di San Stefano di Vienna. Nel 1695 intrarprese un viaggio in Italia, dove a Roma ricevette un titolo nobiliare dal principe Sforza. Grazie alle raccomandazioni di Antonio Draghi, \"Kapellmeister\" (maestro di cappella) della corte viennese (il quale avevo notato le sue abilit\u00e0 di virtuoso), dal 1696 al 1703 egli prest\u00f2 servizio presso la cappella come basso continuo su tiorba. Nel 1700 fu formalmente nominato organista di corte con un compenso di 900 fiorini annui, oltre i 300 per la posizione di tiorbista. Nel 1712 divenne vice-Kapellmeister della cattedrale viennese, succedendo cos\u00ec a Johann Joseph Fux, e quindi kapellmeister nel 1715. Mantenne questa posizione sino al 1728, anno in cui decise di ritirarsi.\nReutter si spos\u00f2 tre volte ed ebbe ben 15 figli, dei quali solamente Karl e il pi\u00f9 giovane Georg seguirono le orme del padre.\nCome compositore Reutter \u00e8 maggiormente ricordato per le sue raccolte di toccate, le quali combinano la perizia tecnica con l'abilit\u00e0 nell'uso del contrappunto e con la ricca invenzione melodica. Compose inoltre piccoli preludi per organo, diversi lavori sacri e probabilmente, come menzionato da Draghi, anche balletti."}
{"id": "1768190", "revid": "92723", "url": "https://it.wikipedia.org/wiki?curid=1768190", "title": "Stemma della Galizia", "text": "Lo stemma della Galizia \u00e8 descritto nella Legge spagnola n\u00b0 5 del 29 maggio 1984, la \"Legge dei simboli della Galizia\".\nDescrizione.\nLo stemma della Galizia presenta, su un campo d'azzurro, un calice d'oro con un'ostia d'argento, accompagnati da sette croci d'argento, tre per lato e una in alto.\nLa corona reale \u00e8 rossa, con bordo d'oro incastonato di pietre preziose e ornato da otto foglie d'acanto, di cui cinque visibili. Ogni foglia accoglie una perla e da esse nascono cinque barre che convergono in un globo azzurro, con semimeridiano ed equatore in oro, il tutto sormontato da una croce d'oro.\nSignificato.\nLe sette croci argentate rappresentano ciascuna delle sette province in cui era diviso l'antico Regno di Galizia: Santiago, Betanzos, Mondo\u00f1edo, Tui, Lugo, Ourense, La Coru\u00f1a. A ciascuno di questi territori corrispondeva, infatti, una croce. Il santo graal al centro rappresenta il privilegio eccezionale di cui gode la Cattedrale di Lugo di mostrare pubblicamente l'ostia consacrata, mentre la corona, presente negli stemmi di altre comunit\u00e0 autonome, indica l'appartenenza della Galizia alla monarchia spagnola.\nA s\u00e8guito della divisione territoriale della Spagna nel 1833, le sette province galiziane furono soppresse e la regione suddivisa in quattro nuove province, che sono le attuali."}
{"id": "1768192", "revid": "767487", "url": "https://it.wikipedia.org/wiki?curid=1768192", "title": "Per Collinder", "text": "\u00c8 conosciuto principalmente per aver compilato, nel 1939, il Catalogo Collinder, che elenca oltre 450 ammassi aperti presenti nella Via Lattea, gran parte di quelli scoperti finora. Ha pubblicato due libri, \"History of navigation\" e \"Worlds in orbit\"."}
{"id": "1768193", "revid": "411198", "url": "https://it.wikipedia.org/wiki?curid=1768193", "title": "Stasera niente MTV", "text": "Stasera niente MTV \u00e8 un variet\u00e0 andato in onda su MTV Italia presentato da Ambra Angiolini con la partecipazione di Alessandro Sampaoli e Omar Fantini.\nLa prima e unica stagione \u00e8 iniziata nell'aprile 2008, ed \u00e8 stata registrata nello Studio F dei Cinevideo Studios di Milano. \u00c8 stata replicata nel 2009.\nLa sigla d'apertura (\"Voglia, questa voglia\") e di chiusura (\"Tunga Tunga\") sono state scritte da Mauro Di Maggio, arrangiate musicalmente da Umberto Iervolino e cantate dalla stessa Ambra, che nella trasmissione, oltre ad intervistare i suoi ospiti, ha interpretato anche altre canzoni in chiave comica. Le coreografie del programma sono state create da Luca Tommassini.\nIl programma ottenne fortissime critiche negative da parte della stampa \n, anche per questo non venne pi\u00f9 ripreso."}
{"id": "1768195", "revid": "1543377", "url": "https://it.wikipedia.org/wiki?curid=1768195", "title": "Johnny Carson", "text": "Durante la seconda guerra mondiale, Carson prest\u00f2 servizio in marina. Nel dopoguerra, cominci\u00f2 una carriera alla radio. Anche se il suo show riscuoteva un grande successo gi\u00e0 alla fine degli anni sessanta, fu durante gli anni settanta che egli divenne un'istituzione della televisione statunitense, e rimase tale fino al suo ritiro dalle scene nel 1992. Il suo stile si caratterizzava per un approccio di conversazione rilassato, con grande interazione da parte degli ospiti, un atteggiamento condiviso anche dai precedenti conduttori del \"Tonight Show\" Steve Allen e Jack Paar. David Letterman cit\u00f2 sempre Carson come una delle sue influenze principali.\nBiografia.\nNasce a Corning, Iowa, negli Stati Uniti. Trasferitosi in Nebraska, inizia la sua carriera con giochi di prestigio all'et\u00e0 di 14 anni, presentandosi come \"The Great Carsoni\". Dopo esser stato nella marina, si laure\u00f2 nell'Universit\u00e0 del Nebraska nel 1949 e and\u00f2 in California l'anno successivo, dove lavor\u00f2 per diversi programmi televisivi e radiofonici. Si trasfer\u00ec nel 1956 a New York, dove dal 1958 al 1963 present\u00f2 il quiz televisivo \"Who Do You Trust?\", il programma diurno pi\u00f9 seguito della emittente ABC.\n\u00c8 apparso per la prima volta al \"Tonight Show\" nel 1958 e ne \u00e8 divenuto presentatore fisso dal 1962 fino al 1992. \u00c8 diventato quindi l'icona di \"The Tonight Show\", avendolo condotto per pi\u00f9 di 30 anni ed essendo in effetti il conduttore che lo ha presentato per il pi\u00f9 lungo periodo di tempo. Al suo ritiro nel 1992 fu sostituito da Jay Leno e fu trattato quasi come un'istituzione nazionale negli Stati Uniti. Infatti Carson nel 1987 \u00e8 entrato nella Television Academy Hall of Fame. Ha vinto anche altri premi, come 6 Emmy Awards e un George Foster Peabody Award.\n\u00c8 stato premiato con la Medaglia Presidenziale della Libert\u00e0 (\"Presidential Medal of Freedom\") nel 1992 e ha ricevuto il \"Kennedy Center Honors\" nel 1993. \u00c8 stata inserita una stella a suo nome nella Hollywood Walk of Fame. Si \u00e8 sposato quattro volte. Le sue mogli sono state: Joan Walcott (1949\u20131963), Joanne Copeland (1963\u20131972), Joanna Holland (1972\u20131985), Alexis Mass (1987\u20132005). Il 19 marzo 1999 a Carson viene un infarto e il 23 gennaio 2005 muore alle 6:50 del mattino, ricevendo il giorno dopo un significativo omaggio dal \"Tonight Show\", condotto da Jay Leno.\n\"The Tonight Show starring Johnny Carson\".\nJohnny Carson venne scelto come nuovo conduttore dopo diverse fortunate esperienze negli anni precedenti come conduttore di quiz e giochi a premi. Carson, nativo dello Iowa, era gi\u00e0 esperto conduttore comico con esperienza di prestidigitazione e spettacoli di magia, ma per ragioni contrattuali non pot\u00e9 occupare il suo ruolo prima del 1\u00ba ottobre 1962. Nei mesi di mezzo lo show fu condotto da alcuni conduttori ospiti, come Groucho Marx che introdusse Carson come nuovo conduttore il 1\u00ba ottobre. Il successo dell'edizione condotta da Carson fu immenso e il suo programma divenne gi\u00e0 dai primi anni il termometro delle tendenze musicali e di costume della societ\u00e0 americana, come nessun programma era riuscito a fare prima, n\u00e9 in modo cos\u00ec dirompente; la particolarit\u00e0 dello show di Carson era che esserne ospiti assicurava la quasi certezza di successo immediato negli Stati Uniti, in particolar modo per i giovani talenti comici che conosciamo ancor oggi e che, dopo la loro apparizione al \"Tonight Show\" riuscirono a trovare il loro posto nello spettacolo.\nRobin Williams, Steve Martin, Richard Pryor, Bill Cosby, David Letterman, Dom DeLuise e Rodney Dangerfield sono solo alcuni dei talenti che Carson lanci\u00f2 dal suo show. Per i primi dieci anni lo spettacolo rimase a New York, ma nel maggio del 1972 si trasfer\u00ec a Burbank, vicino a Hollywood. Durante tutto il periodo di Carson il suo annunciatore e braccio destro fu Ed McMahon, ed il suo conduttore musicale fu per la maggior parte del tempo e fino alla fine, Doc Severinsen.\nEssendo Johnny Carson anche un discreto prestigiatore e mago, ed un ottimo improvvisatore, egli inseriva in maniera continuativa nelle serate degli intervalli in cui appariva nelle vesti di alcuni personaggi singolari, alcuni dei quali rimasero attivi per lungo tempo nel suo spettacolo, tra cui Carnac l'indovino, la signora dalla parlantina eccessiva, il rozzo taglialegna, ed altri. La popolarit\u00e0 dello show di Carson nel cuore degli americani non venne pi\u00f9 raggiunta da nessun altro spettacolo televisivo dopo il suo abbandono nel 1992. Neppure Ed Sullivan (che gestiva un programma di ampio respiro, l\"'Ed Sullivan Show\", negli anni tra il 1948 e il 1971), pur avendo avuto il merito di far conoscere al grande pubblico americano innumerevoli talenti musicali anche europei (tra cui, sopra tutti, i Beatles, i Doors, Elvis Presley e moltissimi altri) era mai riuscito a diventare, come Carson, un \"ospite fisso\" nelle case americane per oltre 30 anni. Ci\u00f2 era dovuto al grande carisma personale di Carson e alla sua innata naturalezza e simpatia.\nRitiro.\nCarson si ritir\u00f2 dal mondo dello spettacolo il 22 maggio 1992, all'et\u00e0 di 66 anni, smettendo il suo ruolo storico di conduttore del \"Tonight Show\". Il suo \"pensionamento\" fu un evento mediatico notevole, spesso commovente per Carson, i suoi colleghi, e il pubblico, e prosegu\u00ec per svariato tempo. L'ultima puntata del \"The Tonight Show\" condotto da Carson ebbe come ospiti finali Robin Williams e Bette Midler (che cant\u00f2 una canzone a Johnny).\nLa NBC scelse Jay Leno come nuovo conduttore dello show, nonostante le preferenze di Carson andassero a David Letterman, che egli considerava il proprio erede. Leno e Letterman entrarono presto in competizione sui loro rispettivi network.\nApparizioni post-ritiro.\nAlla fine dell'ultima puntata del suo \"Tonight Show\", Carson lasci\u00f2 intendere che, se ispirato, avrebbe potuto tornare con un nuovo progetto. Invece, scelse di ritirarsi completamente dalle scene, concedendo raramente interviste e declinando l'invito a partecipare alle celebrazioni per il 75\u00ba anniversario della NBC. Fece qualche apparizione sporadica, incluso un doppiaggio di se stesso ne \"I Simpson\" nel 1993, per l'episodio \"Lo show di Krusty viene cancellato\"; una telefonata a David Letterman nel corso di una puntata del novembre 1993 del \"Late Show with David Letterman\"; e una partecipazione allo speciale della NBC \"Bob Hope: The First 90 Years\" del 1993.\nIl 13 maggio 1994, Carson apparve a sorpresa al \"Late Show with David Letterman\". Durante una settimana di trasmissione da Los Angeles, Letterman annunci\u00f2 che un ospite speciale avrebbe portato in studio la \"Top Ten Lists\", Larry \"Bud\" Melman (Calvert DeForest). Nell'ultima puntata della settimana, Letterman disse che sarebbe stato Johnny Carson in persona a consegnare la lista. Invece, si present\u00f2 nuovamente DeForest, insult\u00f2 il pubblico (come parte della gag), e se ne and\u00f2 tra gli applausi. A quel punto Letterman disse che la lista consegnata non era quella giusta, e chiese che la \"vera\" lista arrivasse in studio. Quindi, finalmente Carson emerse da dietro le quinte (mentre la band di Letterman suonava \"Johnny's Theme\"), ricevendo una standing ovation da parte del pubblico in studio. Johnny Carson si sedette dietro la scrivania al posto di Letterman, mentre il pubblico continuava ad acclamarlo. Dopo qualche momento, Carson se ne and\u00f2 dallo show senza aver proferito parola. In seguito, egli cit\u00f2 una laringite acuta come motivo del suo silenzio. Questa fu l'ultima apparizione televisiva di Johnny Carson.\nInfluenze e lascito.\nTra gli artisti che pi\u00f9 influenzarono lo stile di Carson ci sono: Jack Benny, Red Skelton, Fred Allen, Bob Hope, Groucho Marx e Jack Paar.\nA sua volta, Johnny Carson \u00e8 stato citato come influenza da David Letterman, Jay Leno, Conan O'Brien, Dennis Miller, Bill Maher, Joan Rivers, Larry Wilmore, Ray Romano, Don Rickles, Bob Newhart, Angie Dickinson, Carl Reiner, Mel Brooks, Dick Cavett, David Steinberg, Jerry Seinfeld, Ellen DeGeneres, Garry Shandling, Steve Martin, Arsenio Hall e Jimmy Fallon."}
{"id": "1768202", "revid": "287204", "url": "https://it.wikipedia.org/wiki?curid=1768202", "title": "William Horwood (compositore)", "text": "Di lui e delle sue composizioni si hanno pochissime notizie. Si sa che era un compositore di canti polifonici e che nel 1470 cantava alla Cattedrale di Lincoln. Nel 1476 divenne vicedirettore del coro di cui fu direttore dall\u201984\nDelle sue composizioni ne sono pervenute quattro, di cui tre complete ed una incompleta nel Libro corale di Eton. Un'ulteriore composizione incompleta \u00e8 contenuta in un manoscritto conservato a York.\nIl suo \"Magnificat secundi toni a 5\" \u00e8 estremamente somigliante a quella del suo quasi contemporaneo Josquin des Prez, al punto che ad un primo ascolto pu\u00f2 essere attribuito proprio a Des Prez."}
{"id": "1768204", "revid": "599013", "url": "https://it.wikipedia.org/wiki?curid=1768204", "title": "Jorge Ribeiro", "text": "Ha anche un fratello, Maniche, che era anch'egli un calciatore che giocava nel ruolo di centrocampista.\nCarriera.\nClub.\nRibeiro comincia la carriera nelle giovanili del Benfica. Dopo aver girato in prestito in squadre minori, viene acquistato nel 2005 dalla , dove gioca insieme al fratello. Dopo altri due prestiti, uno in Spagna al Malaga ed un altro in Portogallo al Desportivo Aves, viene definitivamente ingaggiato dal Boavista nel 2007.\nNell'estate del 2008 si trasferisce nuovamente al Benfica.\nIl 16 luglio 2011, firma un contratto biennale con gli spagnoli del Granada.\nNazionale.\nCon la nazionale portoghese Under-21 ha partecipato al Campionati d'Europa 2002 e 2004 di categoria.\nHa debuttato con la nazionale maggiore nel novembre 2002, in una gara contro la . Ha in seguito preso parte al ."}
{"id": "1768215", "revid": "37401", "url": "https://it.wikipedia.org/wiki?curid=1768215", "title": "Bembo", "text": "Il Bembo \u00e8 un carattere tipografico creato da Francesco Griffo da Bologna per l'edizione del \"De Aetna\" di Pietro Bembo. L'opera fu stampata per i tipi di Aldo Manuzio nel febbraio 1496. Il carattere \"Bembo\" fin dal suo apparire \u00e8 diventato il modello per molti altri tipi di carattere, influenzando generazioni di stampatori, tra cui Claude Garamond, e molti altri sia prima che dopo di lui.\nNel 1499 il Bembo venne utilizzato da Manuzio per la stampa della \"Hypnerotomachia Poliphili\", opera attribuita a Francesco Colonna.\nIl Griffo si bas\u00f2 sulla grafia manoscritta dello stesso Pietro Bembo per creare un carattere che donava alle pagine una nuova armonia, meno compatta e pi\u00f9 ariosa rispetto ai modelli precedenti. Il risultato fu una grande leggibilit\u00e0 che contribu\u00ec alla popolarit\u00e0 del nuovo carattere ed alla sua larga diffusione.\nIl nuovo carattere assunse anche un valore simbolico, rappresentando l'amore e la devozione degli umanisti rinascimentali per la cultura classica, in contrapposizione ai caratteri gotici, identificati con il mondo barbarico che era stato corresponsabile del tramonto della civilt\u00e0 romana."}
{"id": "1768219", "revid": "1543377", "url": "https://it.wikipedia.org/wiki?curid=1768219", "title": "Bruno Alves", "text": "Biografia.\nAnche suo padre Washington Geraldo Dias Alves e i suoi fratelli Geraldo Alves e J\u00falio Alves sono o sono stati calciatori.\nCaratteristiche tecniche.\nDi ruolo difensore centrale, \u00e8 bravo nei colpi di testa. Vanta dei buoni piedi che gli permettono di effettuare precisi lanci lunghi oltrech\u00e9 essere un buon esecutore di calci di punizione.\nCarriera.\nClub.\nGli inizi, Porto.\nDebutta nel Varzim, prima di essere ingaggiato dal Porto all'et\u00e0 di 16 anni. Dopo essersi messo in luce nella squadra delle riserve del club lusitano viene ceduto in prestito al Farense nel 2001, al Vit\u00f3ria Guimar\u00e3es nel 2003 e all', allenato a quel tempo dal connazionale Fernando Santos, nel 2005.\nNello stesso anno rientra al Porto dove viene impiegato come riserva dei due centrali titolari Ricardo Costa e Jo\u00e3o Paulo, disputando 7 partite in Primeira Liga. Il 15 ottobre 2005, nella sconfitta per 0-2 contro il Benfica, viene espulso dopo aver rifilato una testata a Nuno Gomes. Nel 2006 viene nominato allenatore del Porto Jesualdo Ferreira, che decide di promuovere Alves e Pepe centrali titolari. Il 7 aprile 2009, durante una partita di Champions League contro il Manchester United, un errore di Alves ha permesso a Wayne Rooney di segnare il gol dell'1-0; la partita terminer\u00e0 2-2 e i \"Red Devils\", in virt\u00f9 della vittoria per 1-0 nella gara di andata, passeranno il turno eliminando il Porto. Il successivo 10 maggio, tuttavia, un suo gol permette ai lusitani di sconfiggere il Nacional e di vincere il loro quarto titolo consecutivo.\nZenit San Pietroburgo e Fenerbah\u00e7e.\nIl 3 agosto 2010 viene acquistato per 22 milioni di euro dallo . Il 30 ottobre 2010, durante una partita dei gironi di Europa League contro l', sua ex squadra, segna il suo primo gol con la nuova maglia. Il 14 novembre vince la Prem'er-Liga con lo .\nIl 5 giugno 2013 viene acquistato per 5,5 milioni di euro dal Fenerbah\u00e7e. Debutta il 31 luglio seguente nel terzo turno qualificatorio di Europa League, contro il Salisburgo, giocando poi la prima in campionato il 24 agosto contro l'Eskisehirspor. Nella giornata seguente, il 31 agosto, arriva anche il primo gol con la nuova maglia, nella partita vinta 5-2 contro il Sivasspor. Nel giugno 2016 termina la sua esperienza in Turchia, dopo aver vinto un campionato e una Supercoppa, entrambi nel 2014.\nCagliari e Rangers.\nIl 6 giugno 2016, dopo essersi svincolato dal Fenerbah\u00e7e, a 34 anni firma per il Cagliari, neopromosso in Serie A. Il 21 agosto 2016 gioca la sua prima gara in assoluto in A, esordendo in -Cagliari (3-1). Segna su punizione il suo primo (e unico) gol in maglia rossobl\u00f9 l'11 settembre, nella sconfitta esterna per 2-1 col . Il 31 maggio 2017, dopo una sola stagione in cui gioca 36 delle 38 partite degli isolani, rescinde il contratto con la squadra sarda.\nIl giorno stesso in cui lascia Cagliari si accorda con i Rangers di Glasgow, con i quali gioca per una stagione.\nParma e ritorno in Portogallo.\nIl 12 luglio 2018 torna in Italia accasandosi al Parma, neopromosso in Serie A. Bruno Alves viene designato come \"leader\" della squadra ed eredita la fascia di capitano da Alessandro Lucarelli appena ritirato. Debutta con gli emiliani il successivo 19 agosto, in occasione della prima di campionato con l'Udinese (2-2). Il 25 novembre segna il suo primo gol con i ducali, contribuendo al successo sul Sassuolo (2-1). \nDopo due stagioni da titolare, nella terza annata gioca di meno anche per colpa di qualche acciacco; negativo \u00e8 anche il campionato del club crociato, che chiude all'ultimo posto della classifica e retrocede in Serie B. Ci\u00f2 nonostante il 16 maggio 2021, nella sconfitta interna contro il Sassuolo (1-3), trova il \"gol della bandiera\" diventando, a 39 anni e 170 giorni, il giocatore pi\u00f9 anziano a segnare una rete per i giallobl\u00f9 in massima serie, superando il precedente record del connazionale Fernando Couto (37 anni e 263 giorni).\nIl 1\u00ba luglio 2021 torna in Portogallo firmando un biennale con il , tuttavia tre settimane dopo rescinde il contratto.\nNazionale.\nEsordisce con il nazionale maggiore portoghese in gare ufficiali il 22 agosto 2007, all'et\u00e0 di 25 anni, contro l'Armenia. Successivamente viene convocato per l'Europeo 2008, dove non riesce a trovare spazio e disputa solo una partita; la sua squadra viene eliminata ai quarti di finale dalla Germania.\nPartecipa quindi al Mondiale 2010, dove disputa da titolare tutte le partite del Portogallo, eliminato agli ottavi di finale dalla Spagna.\nGuida la difesa del Portogallo insieme all'ex compagno di squadra Pepe anche all'Europeo 2012, dove, nella semifinale contro la Spagna, un suo errore nel corso della serie dei tiri di rigore causa l'eliminazione della sua nazionale.\nPartecipa poi al Mondiale 2014 in Brasile, dove il Portogallo viene eliminato alla fase a gironi.\nConvocato per l'Europeo 2016 in Francia, disputa solamente la semifinale contro il Galles, vinta per 2-0 dai lusitani. Il 10 luglio 2016 si laurea campione d'Europa dopo la vittoria del Portogallo in finale sulla Francia padrona di casa per 1-0, ottenuta grazie al gol decisivo di \u00c9der durante i tempi supplementari.\nAll'et\u00e0 di 36 anni viene selezionato anche per il Mondiale 2018, ma non raccoglie presenze in campo.\nStatistiche.\nPresenze e reti nei club.\n\"Statistiche aggiornate al 23 maggio 2021.\""}
{"id": "1768221", "revid": "599013", "url": "https://it.wikipedia.org/wiki?curid=1768221", "title": "Raul Meireles", "text": "Caratteristiche tecniche.\nPoteva giocare nel ruolo di centrocampista centrale o di centrocampista difensivo. Bravo a muoversi box-to-box e a giocare di prima, era dotato di un ottimo tiro dalla distanza. Bravo nei movimenti senza palla, correva molto e giocava con grande foga agonistica che talvolta lo portava spesso a ricevere sanzioni disciplinari.\nCarriera.\nClub.\nHa cominciato a giocare da professionista nell'Aves, in patria. In seguito ha militato nel Boavista, squadra di Porto nella quale ha giocato un anno.\nAll'inizio della stagione 2004-2005 \u00e8 stato acquistato dall'altro club della citt\u00e0 lusitana, il Porto.\nDopo 13 partite nella nuova squadra si \u00e8 guadagnato la maglia di titolare al centro del centrocampo, affiancando Lucho Gonz\u00e1lez.\nIl 27 agosto 2010 passa al Liverpool per 10 milioni e mezzo di sterline. Il giocatore ha firmato un contratto quadriennale e ha scelto la maglia numero 4. Segna il suo primo gol contro l'Everton, il 16 gennaio 2011.\nIl 31 agosto 2011 si trasferisce a titolo definitivo al Chelsea per 12 milioni di sterline, ritrovando cos\u00ec Andr\u00e9 Villas-Boas con cui aveva lavorato per un breve periodo ai tempi del Porto. Firma un contratto per quattro stagioni e sceglie la maglia numero 16. Segna il suo primo goal con la squadra londinese in Premier League il 12 dicembre, contro i primi in classifica del Manchester City. Il 19 maggio 2012 vince la Champions League.\nIl 3 settembre 2012 viene ceduto al Fenerbah\u00e7e per 10 milioni di euro, firmando un contratto valido fino a giugno 2016.\nDopo la partita contro il Galatasaray del 16 dicembre, \u00e8 stato squalificato per 11 giornate con l'accusa di aver sputato all'arbitro; dopo aver rivisto i filmati per sei ore, la commissione disciplinare ha deciso di ridurre la squalifica a 4 giornate poich\u00e9 lo sputo non \u00e8 chiaro, ma solo gli insulti lo sono.\nNazionale.\nNel 1996 Meireles ha vinto l'Europeo Under-16.\nCon la nazionale Under-21 ha preso parte ai Giochi olimpici di e all'Europeo 2004.\nHa fatto il proprio debutto con la nazionale maggiore nel 2006.\nNel 2008 \u00e8 stato convocato dal CT Scolari per partecipare all'Europeo 2008. Nella seconda partita della rassegna europea (Portogallo-, 7 giugno) ha siglato la rete del 2-0, primo gol per lui in nazionale.\nAl Mondiale di Sudafrica 2010 ha giocato tutte le 4 partite che il Portogallo ha disputato nella manifestazione, essendo stata la nazionale portoghese eliminata agli ottavi, contro la , partendo sempre titolare e segnando una delle reti nel 7-0 finale con cui il Portogallo ha battuto la .\nStatistiche.\nCronologia presenze e reti in nazionale.\n "}
{"id": "1768222", "revid": "287204", "url": "https://it.wikipedia.org/wiki?curid=1768222", "title": "Coppa Libertadores 1999", "text": "L'edizione 1999 della Coppa Libertadores vide la vittoria del Palmeiras.\nTurno preliminare Messico, Venezuela.\n16.09 Estudiantes M\u00e9rida - ULA M\u00e9rida 3:2\n23.09 Necaxa Aguascalientes - Monterrey 2:2\n29.09 Estudiantes M\u00e9rida - Necaxa Aguascalientes 0:0\n01.10 ULA M\u00e9rida - Necaxa Aguascalientes 0:0\n13.10 Estudiantes M\u00e9rida - Monterrey 3:0\n15.10 ULA M\u00e9rida - Monterrey 2:1\n28.10 ULA M\u00e9rida - Estudiantes M\u00e9rida 0:2\n28.10 Monterrey - Necaxa Aguascalientes 1:0\n10.11 Necaxa Aguascalientes - Estudiantes M\u00e9rida 2:0\n12.11 Monterrey - Estudiantes M\u00e9rida 5:1\n17.11 Necaxa Aguascalientes - ULA M\u00e9rida 1:0\n19.11 Monterrey - ULA M\u00e9rida 4:1\nFase a gironi.\nGruppo 1 Uruguay, Messico, Venezuela.\n23.02 Estudiantes M\u00e9rida - Monterrey 2:1\n24.02 Bella Vista Montevideo - Nacional Montevideo 0:1\n02.03 Monterrey - Bella Vista Montevideo 1:1\n06.03 Estudiantes M\u00e9rida - Bella Vista Montevideo 2:1\n09.03 Monterrey - Nacional Montevideo 1:2\n13.03 Estudiantes M\u00e9rida - Nacional Montevideo 3:1\n17.03 Monterrey - Estudiantes M\u00e9rida 4:0\n18.03 Nacional Montevideo - Bella Vista Montevideo 1:0\n23.03 Bella Vista Montevideo -Monterrey 2:0 -\n25.03 Nacional Montevideo - Monterrey 2:3\n30.03 Bella Vista Montevideo - Estudiantes M\u00e9rida 5:1\n02.04 Nacional Montevideo - Estudiantes M\u00e9rida 2:1\nGruppo 2 Argentina, Colombia.\n24.02 V\u00e9lez Sarsfield Buenos Aires - River Plate Buenos Aires 1:1\n24.02 Deportivo Cali - Once Caldas Manizales 1:0\n02.03 Once Caldas Manizales - River Plate Buenos Aires 4:1\n04.03 Deportivo Cali - River Plate Buenos Aires 1:0\n09.03 Once Caldas Manizales - V\u00e9lez Sarsfield Buenos Aires 0:0\n11.03 Deportivo Cali - V\u00e9lez Sarsfield Buenos Aires 1:0\n17.03 River Plate Buenos Aires - V\u00e9lez Sarsfield Buenos Aires 1:1\n17.03 Once Caldas Manizales - Deportivo Cali 3:0\n23.03 V\u00e9lez Sarsfield Buenos Aires - Once Caldas Manizales 1:0\n25.03 River Plate Buenos Aires - Once Caldas Manizales 3:0\n06.04 River Plate Buenos Aires - Deportivo Cali 2:1\n08.04 V\u00e9lez Sarsfield Buenos Aires - Deportivo Cali 3:0\nGruppo 3 Brasile, Paraguay.\n24.02 Cerro Porte\u00f1o Asunci\u00f3n - Olimpia Asunci\u00f3n 4:3\n26.02 Palmeiras San Paolo - Corinthians San Paolo 1:0\n03.03 Cerro Porte\u00f1o Asunci\u00f3n - Palmeiras San Paolo 2:5\n05.03 Olimpia Asunci\u00f3n - Palmeiras San Paolo 4:2\n10.03 Corinthians San Paolo - Cerro Porte\u00f1o Asunci\u00f3n 8:2\n12.03 Palmeiras San Paolo - Olimpia Asunci\u00f3n 1:1\n17.03 Corinthians San Paolo - Palmeiras San Paolo 2:1\n17.03 Olimpia Asunci\u00f3n - Cerro Porte\u00f1o Asunci\u00f3n 2:2\n24.03 Cerro Porte\u00f1o Asunci\u00f3n - Corinthians San Paolo 3:0\n26.03 Olimpia Asunci\u00f3n - Corinthians San Paolo 1:2\n07.04 Palmeiras San Paolo - Cerro Porte\u00f1o Asunci\u00f3n 2:1\n09.04 Corinthians San Paolo - Olimpia Asunci\u00f3n 4:0\nGruppo 4 Cile, Per\u00f9.\n24.02 Universitario Lima - Sporting Cristal Lima 2:1\n25.02 Colo Colo Santiago - Universidad Cat\u00f3lica Santiago 1:0\n03.03 Universidad Cat\u00f3lica Santiago - Sporting Cristal Lima 1:1\n04.03 Universitario Lima - Colo Colo Santiago 2:0\n10.03 Universidad Cat\u00f3lica Santiago - Universitario Lima 1:0\n11.03 Sporting Cristal Lima - Colo Colo Santiago 1:1\n17.03 Sporting Cristal Lima - Universitario Lima 2:2\n17.03 Universidad Cat\u00f3lica Santiago - Colo Colo Santiago 3:1\n24.03 Colo Colo Santiago - Universitario Lima 1:0\n25.03 Sporting Cristal Lima - Universidad Cat\u00f3lica Santiago 1:1\n07.04 Colo Colo Santiago - Sporting Cristal Lima 1:1\n08.04 Universitario Lima - Universidad Cat\u00f3lica Santiago 1:3\nGruppo 5 Bolivia, Ecuador.\n21.02 LDU Quito - Emelec Guayaquil 4:1\n24.02 Blooming Santa Cruz de la Sierra - Jorge Wilstermann Cochabamba 0:0\n02.03 Emelec Guayaquil - Jorge Wilstermann Cochabamba 3:2\n05.03 LDU Quito - Jorge Wilstermann Cochabamba 3:1\n09.03 Emelec Guayaquil - Blooming Santa Cruz de la Sierra 1:0\n12.03 LDU Quito - Blooming Santa Cruz de la Sierra 1:0\n17.03 Emelec Guayaquil - LDU Quito 2:0\n17.03 Jorge Wilstermann Cochabamba - Blooming Santa Cruz de la Sierra 1:0\n23.03 Jorge Wilstermann Cochabamba - Emelec Guayaquil 4:2\n26.03 Blooming Santa Cruz de la Sierra - Emelec Guayaquil 2:0\n06.04 Jorge Wilstermann Cochabamba - LDU Quito 1:1\n09.04 Blooming Santa Cruz de la Sierra - LDU Quito 3:1\nOttavi di finale.\nAndata: 14 aprile. Ritorno: 20 aprile e 21 aprile.\nQuarti di finale.\nAndata: 5 maggio. Ritorno: 12 maggio.\nSemifinali.\nAndata: 19 maggio. Ritorno: 26 maggio.\nFinale.\nAndata: 2 giugno. Ritorno: 16 giugno."}
{"id": "1768224", "revid": "16044947", "url": "https://it.wikipedia.org/wiki?curid=1768224", "title": "Kurili", "text": ""}
{"id": "1768237", "revid": "281779", "url": "https://it.wikipedia.org/wiki?curid=1768237", "title": "Oscillazione nord atlantica", "text": ""}
{"id": "1768239", "revid": "179777", "url": "https://it.wikipedia.org/wiki?curid=1768239", "title": "Gothicus", "text": ""}
{"id": "1768241", "revid": "133248", "url": "https://it.wikipedia.org/wiki?curid=1768241", "title": "Fiat Panda Monster", "text": ""}
{"id": "1768245", "revid": "233579", "url": "https://it.wikipedia.org/wiki?curid=1768245", "title": "Tocch", "text": ""}
{"id": "1768252", "revid": "1543377", "url": "https://it.wikipedia.org/wiki?curid=1768252", "title": "San Casimiro (Venezuela)", "text": "San Casimiro \u00e8 una citt\u00e0 dello stato Aragua, capoluogo del municipio omonimo. Si estende su un altopiano a oltre 500 msm, in una zona dove la \"Cordillera de la Costa\" digrada lentamente verso la grande regione \"llanera\". Possiede un clima di tipo tropicale, con temperature medie annue piuttosto elevate e precipitazioni dell'ordine di 1.000\u00a0mm circa su base annua, per lo pi\u00f9 concentrate fra i mesi di giugno e settembre.\nDi San Casimiro non si conosce la data di fondazione dell'abitato ma solo quella della parrocchia relativa, istituita il 6 ottobre 1783 dal vescovo Mariano Mart\u00ed. Lo sviluppo della citt\u00e0 fu lento: i 1.500 abitanti circa che la popolavano agli inizi del Novecento superarono le 2.000 unit\u00e0 solo agli inizi degli anni quaranta. A partire dagli anni cinquanta l'incremento demografico fu molto pi\u00f9 rapido e il centro pass\u00f2 dai 2.313 abitanti del 1951 ai 4.843 del 1971, per raggiungere e superare i 20.000 nel censimento del 2001 (26.030 secondo una stima del 2007 che include l'intera popolazione del municipio).\nIn citt\u00e0 non sono presenti edifici civili di particolare interesse storico o architettonico, mentre, fra quelli di carattere religioso, si segnala la bella chiesa parrocchiale eretta nel XIX secolo, le cui dimensioni appaiono pi\u00f9 che ragguardevoli, tenuto conto della limitata consistenza demografica dell'abitato.\nLa citt\u00e0 trae le principali fonti del proprio sostentamento dalle attivit\u00e0 commerciali e dall'agricoltura. Nel 2001 oltre 10.000 ettari del territorio comunale erano stati messi a coltura. Caff\u00e8, patate, legumi (fagioli soprattutto) e manghi sono i prodotti di pi\u00f9 larga diffusione. Nella zona di San Casimiro continua ad essere praticato l'allevamento di bovini ed ovini che per\u00f2 ha perso gran parte dell'importanza che rivestiva fino agli anni cinquanta del Novecento.\nLa crisi economica che da alcuni anni ha colpito il sud dello stato Aragua, poco industrializzato ed economicamente depresso, si \u00e8 tradotta, nel febbraio del 2008 in un'esplosione di violenza popolare diretta contro il sindaco chavista Johnny Martinez, accusato di corruzione e appropriazione indebita di fondi pubblici. Il pronto intervento dell'esercito e le doti diplomatiche del generale Alejandro Tineo Pe\u00f1a, recatosi tempestivamente sul posto, hanno permesso che la situazione si normalizzasse senza spargimenti di sangue."}
{"id": "1768258", "revid": "767487", "url": "https://it.wikipedia.org/wiki?curid=1768258", "title": "Face to Face (Barclay James Harvest)", "text": "Face to Face \u00e8 il quattordicesimo album della band rock britannica Barclay James Harvest, pubblicato nel 1987."}
{"id": "1768269", "revid": "16045411", "url": "https://it.wikipedia.org/wiki?curid=1768269", "title": "Trst", "text": ""}
{"id": "1768272", "revid": "1498232", "url": "https://it.wikipedia.org/wiki?curid=1768272", "title": "RTS Info", "text": "RTS Info \u00e8 un canale televisivo virtuale svizzero di sola informazione nato il 26 dicembre 2006 e gestito da RTS, ramo di lingua francese di SRG SSR.\n\u00c8 diffuso 24 ore su 24 attraverso Internet e in diverse fasce orarie su RTS Deux (solitamente durante la notte e il mattino). I contenuti sono ricavati dalla redazione RTS per quanto riguarda la parte video e da Swiss TXT per quanto riguarda la parte testuale."}
{"id": "1768279", "revid": "767487", "url": "https://it.wikipedia.org/wiki?curid=1768279", "title": "William Horwood (funzionario)", "text": "Biografia.\nA 20 anni, venne inquadrato nel reggimento di cavalleria 5th Royal Irish Lancers. Durante la Prima guerra mondiale, venne inviato in Francia come vice-assistente all'aiutante maggiore del Ministero della Guerra. Ottenne varie menzioni di merito e venne premiato con il Distinguished Service Order (4 giugno 1917) e con la nomina a Compagno Cavaliere dell'Ordine del Bagno (1\u00ba gennaio 1919).\nVenne poi insignito della Croce di guerra francese e belga e nominato Ufficiale della Legion d'onore dalla Francia, Ufficiale dell'Ordine di Leopoldo e dell'Ordine della Corona dal Belgio, Commendatore di seconda classe dell'Ordine del Dannebrog dalla Danimarca, Membro di Seconda classe dell'Ordine del Sol Levante dal Giappone, Gran Cordone dell'Ordine della Corona dalla Romania, Membro dell'Ordine della Corona dall'Italia e venne infine insignito dell'Ordine della Stella dall'Etiopia.\nNel 1918, divenne vicecommissario della Metropolitan Police Service di Londra: fu lui a nominare le prime donne poliziotto e a creare la prima unit\u00e0 di squadra mobile. Il 20 aprile 1920, venne nominato Commissario.\nLa sua carriera come Commissario fu per\u00f2 costellata di molti errori: cur\u00f2 poco i rapporti interni, prese decisioni amministrative sbagliate e non seppe dare la dovuta attenzione ai crescenti scandali di corruzione e condotta disdicevole dei suoi poliziotti, n\u00e9 seppe far fronte allo sciopero generale del 1926. Lasci\u00f2 l'ufficio nel 1928, con la reputazione ai minimi.\nVenne tuttavia insignito durante il suo servizio del titolo di Cavaliere Commendatore dell'Ordine del Bagno (1\u00ba gennaio 1921) e di Cavaliere di Gran Croce dell'Ordine dell'Impero Britannico (2 novembre 1928, poco prima del suo pensionamento)."}
{"id": "1768282", "revid": "21981", "url": "https://it.wikipedia.org/wiki?curid=1768282", "title": "Ruslana Lyzhichko", "text": ""}
{"id": "1768283", "revid": "33751", "url": "https://it.wikipedia.org/wiki?curid=1768283", "title": "Football League Third Division North", "text": ""}
{"id": "1768285", "revid": "22416", "url": "https://it.wikipedia.org/wiki?curid=1768285", "title": "Sant'Andrea Frius", "text": "Sant'Andrea Frius (\"Sant'Andria \u2018e Frius\" in sardo) \u00e8 un comune italiano di abitanti della provincia del Sud Sardegna, nella subregione della Trexenta.\n\u00c8 posto circa 35\u00a0chilometri a nord di Cagliari.\nGeografia fisica.\nTerritorio.\nSant'Andrea Frius \u00e8 localizzato in una posizione geografica di grande interesse, perch\u00e9 nodo di convergenza di tre arterie stradali sulle quali viene deviato un notevole flusso di traffico veicolare, permettendo il collegamento tra il Gerrei, la Trexenta e il Campidano.\nIl territorio, prevalentemente collinare, si estende per 36\u00a0km quadrati, e presenta un profilo altimetrico che varia da punte massime che sfiorano i 650 metri ad un minimo di 140 metri sopra il livello del mare. La zona collinare \u00e8 ricoperta da una natura assai variegata in tutti i suoi aspetti: gran parte di essa \u00e8 caratterizzata da una vegetazione a cespugli e a macchia mediterranea: querce, mirto, oleandro, fico, cisto, corbezzolo, asfodelo e lavanda, presenti nell'intero territorio. Tra le specie faunistiche, troviamo anfibi come la raganella sarda, rettili come la lucertola (es. la \"Podarcis\"), la luscengola (\"Chalcides Chalcides\"), o il gongilo sardo (\"Chalcides Ocellatus Tiligugu\"), mammiferi come la lepre, il cinghiale, la volpe e diversi tipi di pipistrelli. Tra i volatili, \u00e8 possibile avvistare alcuni tipi di rapaci, come la pernice e la civetta. Tutte queste realt\u00e0 fanno parte del patrimonio naturalistico sardo. Il territorio, inoltre, \u00e8 stato migliorato grazie ad interventi di forestazione produttiva promossi dall'amministrazione comunale.\nStoria.\nIl territorio di Sant'Andrea Frius, abitato fin dall'antichit\u00e0, presenta numerose emergenze archeologiche, come i nuraghi \"Is piagas\", \"Mannu\", \"Monte uda\" e \"Montroxiu\". \nIl centro sorse su uno stanziamento punico nato grazie alla posizione del territorio, posto fra Cagliari e Isili, e in et\u00e0 romana assolvette al ruolo di avamposto per l'osservazione e il controllo dell'area. Del periodo romano, infatti, permangono alcuni resti di ville rustiche, mentre nel sito archeologico di Linna Pertunta sono stati riportati alla luce numerosi ex voto in terracotta, riproducenti parti del corpo umano e gioielli di varia foggia.\nIncluso nella curatoria di Trexenta e fra i territori del giudicato di Cagliari, il paese fu donato dal giudice Mariano II Torchitorio II al figlio Costantino II Salusio III e, nell'atto di donazione, Frius appare infatti esplicitamente indicata.\nIn seguito, nel 1258, dopo la caduta del regno giudicale di Calari, fu annesso dal giudicato di Arborea. Nel 1295 Mariano II di Arborea cedette il paese coi suoi territori alla Repubblica Pisana e nel 1326 pass\u00f2 direttamente alla corona aragonese che, pur demandando ancora una volta la sua amministrazione ai pisani, ne prese possesso solamente nel 1353, dopo gli scontri fra Pietro IV di Aragona e Mariano IV di Arborea.\nLe ostilit\u00e0 fra corona d'Aragona e giudicato di Arborea sfociarono nella battaglia di Sanluri del 1409. Mentre Guglielmo III, nipote di Beatrice Cappai de Baux, moglie del visconte di Narbona e figlia di Mariano IV, venne nominato giudice, l'esercito di Martino I, re di Sicilia e pretendente al trono d'Aragona, entr\u00f2 in Cagliari e si scontr\u00f2 con la flotta genovese nel golfo dell'Asinara mentre nella piana di Sanluri gli eserciti siculo-aragonesi e giudicali si scontrarono in una cruenta battaglia a seguito della quale numerosi territori, compreso quello di Sant'Andrea Frius, passarono alla corona d'Aragona.\nNel 1420 il paese fu amministrato da Giacomo De Besora e nel 1434 divenne feudo della stessa famiglia che lo cedettero agli Alagon e successivamente ai De Silva che lo mantennero fino all'emanazione della Carta reale che nel 1838 sanc\u00ec la possibilit\u00e0 di riscattare i feudi. \nProprio la famiglia Alagon, in vista di un forte spopolamento nella seconda met\u00e0 del Seicento, trapiant\u00f2 nel territorio numerose famiglie di contadini originari di Nuraminis e Villagreca.\nNel 1821, anno in cui Vittorio Angius (1797 - 1862), professore di retorica, scrittore e storico, descrive minuziosamente il paese, Sant'Andrea Frius fu incluso nella provincia di Cagliari.\nIl tessuto urbano del paese ha mantenuto la sua dimensione originaria e si compone principalmente di case in pietra ad un solo piano. \nLa chiesa di Sant'Andrea, risalente al XVII secolo, \u00e8 stata rasa al suolo a met\u00e0 degli anni cinquanta del secolo scorso per far posto ad una chiesa moderna.\nSociet\u00e0.\nLingue e dialetti.\nLa variante di sardo parlata a Sant'Andrea Frius \u00e8 il campidanese occidentale\nCultura.\nTradizioni e folclore.\nA Sant'Andrea Frius numerose feste popolari conservano e perpetuano la memoria dell'intero territorio."}
{"id": "1768297", "revid": "404449", "url": "https://it.wikipedia.org/wiki?curid=1768297", "title": "Catabbio", "text": "Catabbio \u00e8 una frazione del comune italiano di Semproniano, nella provincia di Grosseto, in Toscana.\nGeografia fisica.\nIl borgo di Catabbio \u00e8 situato nell'entroterra collinare della Maremma grossetana, tra le valli delle colline dell'Albegna e del Fiora. Situata a sud-est rispetto al centro del capoluogo comunale, da cui dista circa 5\u00a0km, l'ubicazione della localit\u00e0 \u00e8 in prossimit\u00e0 del bivio che da una parte porta a Pitigliano e dall'altra a Manciano. Catabbio dista circa 65\u00a0km dal capoluogo di provincia Grosseto.\nStoria.\nL'abitato si svilupp\u00f2 nelle vicinanze dell'antico castello degli Aldobrandeschi, il castello di Catabbio, sorto nell'XI secolo e successivamente trasformato in fattoria fortificata. Fu frazione del comune di Sorano e poi di Manciano, prima di confluire in quello di Semproniano.\nSociet\u00e0.\nEvoluzione demografica.\nQuella che segue \u00e8 l'evoluzione demografica della frazione di Catabbio. Sono indicati gli abitanti dell'intera frazione e dove \u00e8 possibile la cifra riferita al solo capoluogo di frazione. Dal 1991 sono contati da Istat solamente gli abitanti del centro abitato, non della frazione.\nTradizioni e folclore.\nLe sante patrone del paese sono sant'Anna e santa Lucia. A sant'Anna viene dedicata la festa patronale del 26 luglio, mentre santa Lucia viene festeggiata il 13 dicembre con una celebrazione eucaristica nell'omonima pieve situata nel borgo di Scalabrelli.\nViene inoltre festeggiato san Biagio il 3 febbraio e in tale ricorrenza come da tradizione popolare vengono preparati i \"migliacci\", simili alle cr\u00eapes.\nGeografia antropica.\nCatabbio \u00e8 suddivisa in quattro borgate:"}
{"id": "1768299", "revid": "599013", "url": "https://it.wikipedia.org/wiki?curid=1768299", "title": "Mikael Dorsin", "text": "Biografia.\n\u00c8 il fratello minore dell'attore svedese Henrik Dorsin.\nCaratteristiche tecniche.\nAll'occorrenza, \u00e8 stato schierato anche da difensore centrale.\nCarriera.\nClub.\nL'approdo al Rosenborg.\nDorsin \u00e8 stato ingaggiato dai norvegesi del Rosenborg nell'estate 2008. Il terzino svedese avrebbe conteso il posto a St\u00e5le Stensaas, gi\u00e0 in rosa. Ha esordito in Eliteserien in data 1\u00ba agosto, schierato dal primo minuto nel pareggio per 1-1 maturato sul campo del Viking. Nonostante la concorrenza di Stensaas, Dorsin si \u00e8 guadagnato rapidamente il posto da titolare.\nIl ritorno al Rosenborg.\nL'8 novembre 2012, Dorsin ha giocato la 300\u00aa partita per il Rosenborg, nella sfida contro il Metalist.\nIl 28 gennaio 2014, Dorsin \u00e8 stato nominato vice-capitano del Rosenborg, dopo Tore Reginiussen. Il 13 febbraio, Dorsin ha rinnovato il contratto che lo legava al Rosenborg fino al 31 dicembre 2016. Il 21 luglio 2014, K\u00e5re Ingebrigtsen \u00e8 stato nominato nuovo allenatore del Rosenborg e Dorsin, pur mantenendo il suo ruolo attivo in campo, \u00e8 entrato nel suo staff tecnico.\nA causa della prolungata assenza per infortunio di Tore Reginiussen, Dorsin \u00e8 stato capitano del Rosenborg per praticamente l'intero campionato 2015. Il 25 ottobre dello stesso anno, con due partite d'anticipo sulla fine della stagione, il Rosenborg si \u00e8 laureato campione per la 23\u00aa volta nella sua storia, a seguito del pareggio per 3-3 maturato sul campo dello Str\u00f8msgodset. Nella stessa partita, Dorsin ha giocato la 400\u00aa gara con questa maglia. Il 22 novembre 2015, con la vittoria per 2-0 sul Sarpsborg 08, il Rosenborg di Dorsin ha raggiunto la vittoria finale nel Norgesmesterskapet 2015, conquistando cos\u00ec il \"double\".\nIl 29 gennaio 2016, Dorsin \u00e8 diventato definitivamente il capitano del Rosenborg. Il 23 febbraio, durante il ritiro prestagionale a Marbella, ha subito un infortunio al ginocchio che lo avrebbe tenuto lontano dai campi da gioco per 6-8 settimane. Il 27 maggio ha annunciato il suo ritiro dall'attivit\u00e0 agonistica a causa di questo infortunio persistente.\nNazionale.\nHa giocato nella Nazionale svedese ed \u00e8 stato convocato per la fase finale degli Europei 2008, che si sono svolti in Austria e Svizzera, nel mese di giugno, senza mai scendere in campo.\nStatistiche.\nPresenze e reti nei club.\n\"Statistiche aggiornate al 27 maggio 2016.\""}
{"id": "1768304", "revid": "767487", "url": "https://it.wikipedia.org/wiki?curid=1768304", "title": "Fredrik Stoor", "text": "Carriera.\nClub.\nTerminato il prestito al Lillestr\u00f8m, Stoor fece ritorno al V\u00e5lerenga. Il 7 gennaio 2013, per\u00f2, rescisse l'accordo che lo legava a quest'ultimo club. Poche ore dopo fu ufficiale il suo ritorno al Lillestr\u00f8m, firmando un contratto annuale. Il 23 gennaio 2014 pass\u00f2 ai danesi del Viborg, a parametro zero. L'anno successivo torna in Svezia per firmare con il Brommapojkarna, appena retrocesso in Superettan."}
{"id": "1768306", "revid": "599013", "url": "https://it.wikipedia.org/wiki?curid=1768306", "title": "Johan Wiland", "text": "Carriera.\nClub.\nGli inizi e l'Elfsborg.\nNato a Bor\u00e5s, \u00e8 cresciuto presso la vicina localit\u00e0 di Viskafors. Da ragazzino ha giocato sia a hockey su ghiaccio che a calcio, scegliendo poi di dedicarsi a quest'ultimo.\nAll'et\u00e0 di 16 anni ha debuttato nella prima squadra del Rydboholms SK, piccolo club con sede proprio a Viskafors militante all'epoca nel settimo campionato nazionale. Qui \u00e8 stato notato dagli osservatori dell'Elfsborg, la principale squadra della citt\u00e0 di Bor\u00e5s che ha inserito Wiland nel proprio settore giovanile nel 1997.\nWiland ha esordito nella massima serie svedese il 4 maggio 2000 in occasione di Halmstad-Elfsborg, match terminato 1-0 per i padroni di casa (che quell'anno vinceranno il titolo) per effetto del rigore trasformato da Selakovic al 91' minuto. In quella stagione ha giocato 14 partite, alternandosi nel ruolo di portiere titolare con l'altro portiere Anders Bogsj\u00f6.\nL'anno seguente si \u00e8 definitivamente imposto nell'undici di partenza: nella stessa stagione ha vinto il suo primo trofeo (la Coppa di Svezia vinta ai rigori contro l'AIK) e ha debuttato in Coppa UEFA in campo europeo.\nAnche se in quegli anni la squadra si \u00e8 spesso posizionata nella seconda met\u00e0 della classifica, il 1\u00ba novembre 2003 l'Elfsborg ha conquistato un'altra Coppa di Svezia battendo 2-0 l'Assyriska FF in finale.\nWiland ha dovuto saltare buona parte dell'Allsvenskan 2005 a causa di una frattura all'avambraccio rimediata a giugno in uno scontro di gioco con Peter Abelsson del Malm\u00f6 FF, ma \u00e8 rientrato l'anno successivo giocando tutte e 26 le partite che hanno laureato l'Elfsborg campione di Svezia, riuscendo inoltre a mantenere la propria porta inviolata in 12 occasioni.\nNel corso dell'Allsvenskan 2008 \u00e8 rimasto imbattuto in 19 partite, eguagliando cos\u00ec il record che Jan M\u00f6ller del Malm\u00f6 FF aveva stabilito nel 1974. Questa statistica, cos\u00ec come i soli 18 gol subiti in 30 partite, non \u00e8 comunque servita all'Elfsborg per vincere il campionato, dato che i gialloneri hanno chiuso al 2\u00ba posto.\nCopenaghen.\nNel luglio del 2008 \u00e8 stato reso noto che, a partire dal 1\u00ba gennaio 2009, Wiland si sarebbe trasferito in Danimarca al Copenaghen. I media locali hanno quantificato la cifra pagata all'Elfsborg in 8 milioni di corone danesi \u2013 circa un milione di euro \u2013 mentre il giocatore ha firmato un contratto di cinque anni.\nInizialmente, nei suoi primi mesi danesi, Wiland \u00e8 stato perlopi\u00f9 una riserva di Jesper Christiansen, ma durante la stagione 2009-2010 si \u00e8 imposto come titolare tanto da vincere nel novembre 2010 il premio di portiere svedese dell'anno (per la seconda volta in carriera dopo averlo gi\u00e0 vinto nel 2008) e nel dicembre 2010 il premio per il miglior portiere del calcio danese, quest'ultimo vinto da lui anche nel 2011.\nNel frattempo, tra il 2009 e il 2013, a livello di squadra Wiland e il Copenaghen hanno vinto quattro titoli nazionali e tre Coppe di Danimarca. Durante la stagione 2012-2013, per\u00f2, il giocatore ha riportato alcuni infortuni e il suo rendimento \u00e8 diminuito, tanto che il tecnico St\u00e5le Solbakken si \u00e8 pubblicamente detto preoccupato per alcuni errori commessi da Wiland nonostante alcune buone prestazioni come per esempio quella nell'1-1 contro la Juventus in Champions League il 17 settembre 2013. Il portiere svedese \u00e8 rimasto comunque titolare per tutta la stagione 2013-2014, poi in quella successiva ha perso il posto in favore di Stephan Andersen, rimanendo in panchina per tutto l'anno e vedendo il suo tempo di gioco limitato a un'apparizione in Coppa di Danimarca.\nMalm\u00f6 FF.\nIl 22 luglio 2015 \u00e8 tornato a giocare in patria con l'acquisto da parte del Malm\u00f6 FF, societ\u00e0 che aveva appena ceduto il proprio portiere Robin Olsen. Wiland ha firmato un contratto di due anni e mezzo.\nIl successivo 25 agosto ha mantenuto la porta inviolata nella vittoria per 2-0 sul Celtic che (a fronte della sconfitta per 3-2 dell'andata) ha riportato il Malm\u00f6 alla fase a gironi di Champions League.\nL'anno successivo la squadra azzurra ha vinto la Allsvenskan 2016, e Wiland \u00e8 stato votato miglior portiere del campionato.\nNel frattempo, Wiland sentiva il desiderio di avvicinarsi a Stoccolma, citt\u00e0 in cui spesso si recava quando poteva, poich\u00e9 sia sua figlia Astrid (nata da una precedente relazione) che la sua nuova compagna risiedevano l\u00ec.\nIn vista dell'apertura della finestra estiva di calciomercato del 2017, il Malm\u00f6 ha acquisito il portiere Johan Dahlin e Wiland ha potuto cos\u00ec lasciare il club.\nHammarby.\nTrasferitosi dunque a Stoccolma per motivi familiari, il 28 luglio 2017 Wiland \u00e8 stato ufficializzato come nuovo portiere dell'Hammarby con un contratto di due anni e mezzo. Anche al termine dell'Allsvenskan 2017, come l'anno prima, \u00e8 stato nominato miglior portiere del campionato.\nNell'ottobre del 2018 ha riportato un serio infortunio alla spalla che lo ha tenuto fuori causa nei mesi successivi e condizionato il suo utilizzo anche nel corso dell'Allsvenskan 2019, durante la quale \u00e8 riuscito a disputare solo 7 partite, che si sono poi rivelate le sue ultime in carriera. Il 17 febbraio 2020, infatti, il trentanovenne in una conferenza stampa ha comunicato il ritiro dal calcio giocato a causa dei problemi fisici.\nNazionale.\nWiland \u00e8 stato fra i 22 convocati svedesi per l'Europeo Under-21 del 2004, durante il quale ha giocato la partita della fase a gironi vinta 2-1 contro i pari et\u00e0 della Germania.\nIn nazionale maggiore ha debuttato il 18 gennaio 2007 in un'amichevole contro l'. \u00c8 stato convocato sia per gli Europei del 2008 che per quelli del 2012, ma in entrambe le competizioni non \u00e8 mai sceso in campo."}
{"id": "1768308", "revid": "339392", "url": "https://it.wikipedia.org/wiki?curid=1768308", "title": "TSI1", "text": ""}
{"id": "1768309", "revid": "339392", "url": "https://it.wikipedia.org/wiki?curid=1768309", "title": "TSI2", "text": ""}
{"id": "1768312", "revid": "1214201", "url": "https://it.wikipedia.org/wiki?curid=1768312", "title": "Andreas Granqvist", "text": "Caratteristiche tecniche.\nGranqvist \u00e8 un difensore centrale molto forte fisicamente, dotato di buona personalit\u00e0, bravo in marcatura difensiva, nel giocare il pallone, negli inserimenti su palla inattiva e nel gioco aereo. Sa anche battere i calci di rigore.\nCarriera.\nClub.\nHelsingborg.\nInizia la su carriera giocando per la squadra della sua citt\u00e0 natale, l'Helsingborg, dove debutta nel 2004. Al termine della sua prima esperienza con il club svedese colleziona 72 presenze in campionato, siglando una rete.\nWigan, ritorno all'Helsingborg e Groningen.\nNel 2007 passa in prestito al Wigan che a fine stagione lo riscatta. Tornato all'Helsingborg dopo aver collezionato 14 presenze con il club inglese, il 9 luglio 2008 viene acquistato dagli olandesi del Groningen con cui firma un contratto quadriennale. Difensore avvezzo al gol, 21 reti in 96 partite degli ultimi tre campionati olandesi disputati. Chiude l'Eredivisie 2010-2011 con 11 gol segnati in 32 incontri contribuendo a portare il Groningen alla qualificazione per la successiva Europa League.\nGenoa.\nIl 15 giugno 2011 il Genoa comunica sul proprio sito ufficiale di aver acquistato a titolo definitivo i diritti sportivi del difensore svedese con un contratto pluriennale.\nNelle prime partite non rientra pienamente nei piani di Alberto Malesani che lo manda a sedere in panchina per i tre match iniziali del campionato.\nA partire dalla quarta partita, grazie all'infortunio di un suo compagno di reparto comincia a giocare da titolare con continuit\u00e0 nelle sue prestazioni. Il 15 gennaio successivo segna il suo primo goal in rossoblu nel match tra Genoa e Udinese, nella partita che i padroni di casa liguri vinceranno per 3 reti a 2.\nKrasnodar.\nIl 16 agosto 2013 viene ceduto a titolo definitivo ai russi del Krasnodar.\nNel novembre 2017 gli viene assegnato in patria il Guldbollen 2017, premio al miglior giocatore svedese dell'anno solare. Questa scelta provoc\u00f2 tuttavia numerose critiche tra i giocatori in Svezia, dato che in molti ritenevano che ad essere premiato dovesse essere Emil Forsberg, reduce da una stagione da 22 assist e 8 gol all'RB Lipsia, fresco di secondo posto in Bundesliga.\nNuovo ritorno all'Helsingborg e ritiro.\nIl 28 gennaio 2018 viene annunciato che Granqvist sarebbe ritornato all'Helsingborg in estate, alla riapertura della finestra estiva del mercato. L'accordo con la squadra rossoblu, impegnata nel cercare il ritorno nella massima serie, prevede 3 anni e mezzo di contratto nelle vesti di giocatore seguiti da altri 3 anni nelle vesti di direttore sportivo. Al termine di quella stagione, la squadra centra il ritorno nella massima serie.\nDopo aver giocato 22 partite nell'Allsvenskan 2019, si infortuna all'inguine alla seconda giornata del campionato 2020, in quella che \u00e8 stata la sua ultima presenza in una stagione conclusa dal club con la retrocessione. Torna in campo con l'Helsingborg nella Superettan 2021 dopo quasi dieci mesi di assenza, ma continua ad avere problemi fisici. Il 17 luglio 2021 annuncia cos\u00ec il suo ritiro dal calcio giocato.\nNazionale.\nCon la debutta il 23 gennaio 2006 contro la . \u00c8 stato convocato agli Europei 2008 con la maglia numero 15, senza essere mai sceso in campo. Segna il suo primo gol il 7 settembre 2010 contro il San Marino e si ripete il 12 ottobre seguente contro i Paesi Bassi, gare valide per le qualificazioni a Euro 2012.\nViene convocato per gli Europei 2016. Nel luglio 2016, complice l'addio alla Nazionale dato da alcuni \"senatori\" come Zlatan Ibrahimovi\u0107, Kim K\u00e4llstr\u00f6m e Andreas Isaksson, Granqvist viene nominato capitano dal nuovo CT Janne Andersson. Durante i Mondiali 2018 in Russia realizza su rigore il gol della vittoria contro la Corea del Sud nella prima giornata della fase a gruppi, andando poi nuovamente in rete, sempre su rigore, nella terza giornata nella vittoria 3-0 sul Messico.\nNonostante nel precedente anno e mezzo avesse giocato solo un totale di 6 partite con il club e 0 con la nazionale, il 18 maggio 2021 viene comunque convocato dal CT Janne Andersson per gli Europei, senza essere per\u00f2 mai utilizzato.\nStatistiche.\nPresenze e reti nei club.\n\"Statistiche aggiornate al 30 ottobre 2016.\""}
{"id": "1768315", "revid": "838137", "url": "https://it.wikipedia.org/wiki?curid=1768315", "title": "Chebanca", "text": ""}
{"id": "1768321", "revid": "1632387", "url": "https://it.wikipedia.org/wiki?curid=1768321", "title": "Four Wheel Drive", "text": "Four Wheel Drive \u00e8 il quarto album in studio del gruppo musicale canadese Bachman-Turner Overdrive, pubblicato nel maggio 1975.\nL'album si propone di continuare lo stile del precedente (\"Not Fragile\"), ma non riesce ad eguagliarne il successo. Il disco comunque raggiunse la quinta posizione (28 giugno 1975) della Chart statunitense di Billboard 200.\nDall'album spicca in particolare una canzone diventata anche l'unico singolo, ovvero \"Hey You\" (#21 nella classifica di Billboard The Hot 100), scritta dal leader del gruppo Randy Bachman.\nFormazione.\nNote aggiuntive"}
{"id": "1768322", "revid": "191459", "url": "https://it.wikipedia.org/wiki?curid=1768322", "title": "Borussia Park", "text": ""}
{"id": "1768323", "revid": "191459", "url": "https://it.wikipedia.org/wiki?curid=1768323", "title": "Borussia-Park", "text": ""}
{"id": "1768325", "revid": "110157", "url": "https://it.wikipedia.org/wiki?curid=1768325", "title": "Jaguaruna", "text": "Jaguaruna \u00e8 un comune del Brasile nello Stato di Santa Catarina, parte della mesoregione del Sul Catarinense e della microregione di Tubar\u00e3o."}
{"id": "1768329", "revid": "467420", "url": "https://it.wikipedia.org/wiki?curid=1768329", "title": "Sottoscrizione nazionale &quot;per un milione di fucili&quot;", "text": ""}
{"id": "1768331", "revid": "124672778", "url": "https://it.wikipedia.org/wiki?curid=1768331", "title": "Third Division North", "text": "La Third Division North (terza divisione nord) \u00e8 stata, insieme alla Third Division South, il terzo livello del campionato di calcio inglese, dal 1921 al 1958. \nStoria.\nLa Third Division South era stata istituita nel 1920 con il nome di Third Division e comprendeva 22 squadre provenienti perlopi\u00f9 dalla Southern League. Ma cos\u00ec come concepito, il nuovo campionato aveva una connotazione troppo meridionale e quindi la Football League, decise di creare una Third Division North, con club provenienti dal nord dell'Inghilterra. Tuttavia, mancando un equivalente settentrionale della Southern League, si riusc\u00ec a trovare solo 20 compagini, provenienti da molte leghe regionali diverse: la Midland League, la Central League, la North Eastern League, la Lancashire Combination e la Birmingham Combination. Queste le societ\u00e0 che parteciparono al primo campionato: Accrington Stanley, Ashington, Barrow, Chesterfield, Crewe Alexandra, Darlington, Durham City, Grimsby Town (proveniente dalla Third Division 1920-21), Halifax Town, Hartlepool United, Lincoln City, Nelson FC, Rochdale, Southport, Stalybridge Celtic, Stockport County (retrocesso dalla Second Division), Tranmere Rovers, Walsall, Wigan Borough e Wrexham. Nel 1923 si aggiunsero alla lega altre due squadre, che portarono il numero di club a 22. Nel 1950 ci fu un ulteriore allargamento delle partecipanti, che fecero salire a 24 il totale delle societ\u00e0 affiliate.\nOgni anno una sola squadra saliva dalla Third Division North alla Second Division, il che rese molto difficile ottenere la promozione. Otto furono le squadre sempre presenti nella divisione per tutti i trent'anni della sua esistenza. Il Wolverhampton Wanderers ed il Derby County, sono invece, gli unici due club ad aver miliato nella lega, ad essere riusciti negli anni successivi, a laurearsi campioni d'Inghilterra.\nNel 1958 i due tornei regionali si fusero, dando vita alla Third Division a girone unico ed alla nuova Fourth Division (quarto livello professionistico del calcio inglese).\nDal 1934 al 1939 ed ancora nel 1945-46 si gioc\u00f2 la Third Division North Cup, competizione a eliminazione diretta che ebbe, per\u00f2, vita breve."}
{"id": "1768332", "revid": "1534511", "url": "https://it.wikipedia.org/wiki?curid=1768332", "title": "Trattato di Vienna (1738)", "text": "Il trattato di Vienna, siglato il 18 novembre 1738, pose definitivamente fine agli scontri della guerra di successione polacca.\nLa Francia accettava la Prammatica Sanzione.\nIl trattato di Vienna riconosceva a Carlo di Borbone, figlio di Filippo V di Spagna ed Elisabetta Farnese, il legittimo possesso dei regni di Napoli e Sicilia (conquistati negli anni 1734-1735 a spese degli austriaci); in cambio, il Ducato di Parma e Piacenza, appartenuto fino al 1735 a Carlo di Borbone stesso, veniva definitivamente ceduto agli austriaci, nella persona dell'imperatore Carlo VI d'Asburgo.\nCome stabilito dai preliminari di pace siglati nel 1735, Stanislao Leszczy\u0144ski, suocero del re di Francia Luigi XV, rinunci\u00f2 al trono polacco in favore di Augusto, duca di Sassonia, che divenne re di Polonia. Come indennizzo, Stanislao ricevette il ducato di Lorena e Bar, che alla sua morte, avvenuta nel 1766, sarebbe passato alla Francia. Francesco Stefano, marito della figlia e designata erede dell'imperatore Maria Teresa, ricevette da Carlo di Borbone, come compenso per la perdita del Ducato di Lorena, i diritti di successione sul Granducato di Toscana, che avrebbe ereditato alla morte di Gian Gastone de' Medici nel 1737.\nBreve contesto storico.\n26 settembre 1733 trattato d'alleanza offensiva e difensiva fra la Francia (S.M. Cristianissima), la Spagna (S.M. Cattolica) e la Sardegna (Sovrano di Savoia).\nL'imperatore d'Austria chiede la pace, dal 3 ottobre 1735 si svolgono i preliminari di Vienna.\nLa Spagna vorrebbe Mantova e la Lombardia per don Filippo. Il cardinale di Fleury media la pace con Carlo VI, senza la Spagna ed i Savoia. In seguito i preliminari sono approvati dalla Russia e dalla Polonia.\nI preliminari della pace vengono sanzionati nella dieta di Ratisbona il 18 maggio 1736.\nLa Spagna vi ader\u00ec il 15 aprile 1736, il re delle Due Sicilie il 1\u00ba maggio, ed il re di Sardegna il 16 agosto del medesimo anno.\nLa sospensione d'armi (armistizio) fu pubblicata nell'Impero il 3 novembre 1735 ed in Lombardia il 16 novembre. Il 2 dicembre 1735 gli spagnoli accettarono l'armistizio e si ritirarono dalla Toscana, cedendola agli austriaci.\nSoltanto il 18 novembre 1738 fu conclusa la pace definitiva tra la Francia e l'imperatore d'Austria, a cui la Sardegna ader\u00ec il 9 marzo 1739."}
{"id": "1768333", "revid": "767487", "url": "https://it.wikipedia.org/wiki?curid=1768333", "title": "Bachman-Turner Overdrive II", "text": "Bachman-Turner Overdrive II \u00e8 il secondo album in studio del gruppo musicale canadese Bachman-Turner Overdrive, pubblicato nel dicembre 1973.\nFormazione.\nSessionman\nNote aggiuntive"}
{"id": "1768339", "revid": "110157", "url": "https://it.wikipedia.org/wiki?curid=1768339", "title": "Madeira (fiume)", "text": "Il Madeira (o Rio Madeira), con una lunghezza di circa 3\u00a0240\u00a0km, \u00e8 uno dei pi\u00f9 importanti corsi d'acqua dell'America meridionale e il maggior affluente di destra del Rio delle Amazzoni.\nIl suo bacino idrografico misura 1\u00a0420\u00a0000\u00a0km\u00b2 ed \u00e8 situato fra Brasile, Bolivia e Per\u00f9, mentre la portata d'acqua \u00e8 di 32.000 metri cubi per secondo, decimo fiume al mondo per portata d'acqua.\nIl Madeira nasce alla confluenza dei fiumi Beni e Mamor\u00e9, in Bolivia, per poi entrare completamente nel Brasile, dove scorre fino a gettarsi nel Rio delle Amazzoni.\nNel Madeira vive il delfino \"Inia boliviensis\" (alto corso), mentre nel basso corso si pu\u00f2 trovare \"Inia geoffrensis\", il delfino del Rio delle Amazzoni. \nNel luglio 2007, \u00e8 stato approvato un progetto dal Governo Brasiliano che prevede la costruzione di due dighe sul fiume Madeira. Questo progetto \u00e8 stato contrastato da alcuni gruppi ambientalisti per l'impatto ambientale che la costruzione potrebbe avere."}
{"id": "1768340", "revid": "200568", "url": "https://it.wikipedia.org/wiki?curid=1768340", "title": "Imaru\u00ed", "text": "Imaru\u00ed \u00e8 un comune del Brasile nello Stato di Santa Catarina, parte della mesoregione del Sul Catarinense e della microregione di Tubar\u00e3o."}
{"id": "1768347", "revid": "33751", "url": "https://it.wikipedia.org/wiki?curid=1768347", "title": "Pallone da sbarramento", "text": ""}
{"id": "1768349", "revid": "729019", "url": "https://it.wikipedia.org/wiki?curid=1768349", "title": "Martin Bayfield", "text": "Biografia.\nNato e cresciuto a Bedford, Martin Bayfield, 208\u00a0cm. d'altezza che ne fanno uno dei pi\u00f9 alti avanti del rugby inglese, dopo il diploma superiore conseguito nel 1985, entr\u00f2 nella polizia metropolitana di Bedford; nel 1989 fu trasferito alla polizia di contea del Bedfordshire.\nNel 1991 giunse il debutto in Nazionale, nel corso di un \"tour\" in Australia e, al ritorno in patria, si trasfer\u00ec dal Bedford Blues al Northampton; nel 1992 giunse il Grande Slam nel Cinque Nazioni.\nNel 1993 fu inserito tra i selezionati del \"tour\" dei British Lions in Nuova Zelanda, nel corso del quale disput\u00f2 tutti i tre \"test match\" previsti contro gli \"All Blacks\".\nLa sua ultima partita in Nazionale fu sempre nel Cinque Nazioni, edizione 1996, contro il .\nIn quell'anno pass\u00f2 al professionismo, con la maglia del Northampton, con il quale rimase ulteriori due stagioni, senza terminare l'ultima: nel febbraio 1998 si ritir\u00f2 a causa di un infortunio al collo occorsogli in allenamento.\nDopo il ritiro divenne giornalista e conferenziere; vanta una parentesi cinematografica come controfigura di Robbie Coltrane nella saga di \"Harry Potter\" in quanto, in diversi film, compare nei campi lunghi in cui viene rappresentato il gigante Rubeus Hagrid, al fine di enfatizzarne la stazza, e interpreta il personaggio da giovane.\nHa lavorato anche in teatro, anche se normalmente \u00e8 corrispondente radiofonico per la BBC; ha presentato gli incontri della per la ITV ed \u00e8 presidente onorario della \"Wooden Spoon Society\", associazione di vecchie glorie del rugby che organizzano incontri di beneficenza per l'infanzia povera e abbandonata.\nDal 2012 \u00e8 presentatore, sempre per la BBC, di \"Crimewatch\", programma televisivo che si occupa della ricostruzione di delitti insoluti al fine di ottenere informazioni sul caso dagli spettatori."}
{"id": "1768351", "revid": "125604861", "url": "https://it.wikipedia.org/wiki?curid=1768351", "title": "Erker", "text": "Un Erker \u00e8 uno spazio per proiettare all'esterno di un edificio alcune finestre. Pu\u00f2 essere a uno o pi\u00f9 piani e parte, a differenza della \"bay window\" ha un aggetto maggiore e presenta pi\u00f9 forme in piano. Se \u00e8 esagonale o rettangolare e sostenuto da una grossa mensola, \u00e8 detto anche oriel. Questa struttura \u00e8 tipica delle case diffuse nei territori di lingua tedesca.\nCaratteristiche.\nIl termine \"Erker\" \u00e8 di origine tedesca.\nQuesto maggiore spazio, ottenuto proiettando pi\u00f9 all'esterno le finestre, permette di ottenere una \"baia\", quadrata o poligonale. Solitamente gli angoli usati sono di 90, 135 e 150 gradi. Spesso gli erker sono associati allo stile architettonico vittoriano. In Alto Adige sono invece molto comuni nei masi.\nGli \"erker\" spesso sono usati per avere l'illusione di avere una stanza pi\u00f9 larga. Sono inoltre utilizzati per aumentare l'ingresso della luce nei locali, oltre che per aumentare la visuale all'esterno."}
{"id": "1768357", "revid": "1573940", "url": "https://it.wikipedia.org/wiki?curid=1768357", "title": "Phyllodesmium serratum", "text": "Phyllodesmium serratum () \u00e8 un mollusco nudibranchio della famiglia Myrrhinidae.\nDescrizione.\nCorpo di colore variabile a seconda della dieta dell'animale; unica costante \u00e8 la linea biancastra opaca sulla linea mediana del corpo, a partire dai rinofori.\nDistribuzione e habitat.\nGiappone e Australia."}
{"id": "1768360", "revid": "33689", "url": "https://it.wikipedia.org/wiki?curid=1768360", "title": "Heatseeker (videogioco 2007)", "text": "Heatseeker \u00e8 un videogioco di simulazione aerea. \u00c8 stato commercializzato per Wii, PlayStation 2 e PlayStation Portable."}
{"id": "1768361", "revid": "228587", "url": "https://it.wikipedia.org/wiki?curid=1768361", "title": "Unione di Utrecht delle Chiese vetero-cattoliche", "text": "L'Unione di Utrecht delle Chiese vetero-cattoliche, nota anche semplicemente come Unione di Utrecht, \u00e8 una federazione di Chiese vetero-cattoliche, non in comunione con Roma, che si staccarono dalla Chiesa cattolica in seguito alla proclamazione dei dogmi dell'infallibilit\u00e0 pontificia e della Giurisdizione universale del Papa. La \"Dichiarazione di Utrecht\" del 1889, firmata dai vescovi olandesi, tedeschi e svizzeri unific\u00f2 questo movimento intorno al \"\"Credo dell'antica Chiesa indivisa del primo millennio\". L'Unione di Utrecht \u00e8 in piena comunione con la Comunione anglicana in seguito agli Accordi di Bonn del 1931, e con la Chiesa filippina indipendente (dal 1965) e ha firmato nel 1987 una \"Dichiarazione cristologica congiunta\" con le Chiese ortodosse.\nLe Chiese membro dell'Unione di Utrecht fanno parte del Consiglio ecumenico delle Chiese.\nTeologia e pratiche.\nLe Chiese vetero-cattoliche rifiutarono immediatamente la dottrina dell'infallibilit\u00e0 papale, col risultato di incappare nella scomunica da parte della Chiesa cattolica; conseguenza di questo rifiuto \u00e8 il successivo rifiuto di tutte le dottrine cos\u00ec promulgate nella Chiesa cattolica, come quelle dell'Immacolata Concezione (proclamata da Pio IX l'8 dicembre 1854, anteriormente al dogma infallibilista) e dell'Assunzione di Maria (proclamata da Pio XII il 1\u00ba novembre 1950).\nPer quanto concerne l'eucaristia, credono che \"riceviamo il Corpo e Sangue del nostro Salvatore Ges\u00f9 Cristo sotto le specie del pane e del vino\"\" (dal testo della Dichiarazione di Utrecht), ma non approvano il concetto di transustanziazione poich\u00e9 legato a una concezione sacrificale della messa, da loro invece vista come momento di ringraziamento e di memoriale.\nI vecchi cattolici hanno abrogato il Filioque dal Credo e rifiutano la dottrina del Purgatorio; in questo caso, tuttavia, riconoscono in genere una purificazione per mezzo della grazia di Cristo dopo la morte e solitamente pregano per i defunti.\nMentre hanno questi aspetti in comune con la Chiesa ortodossa, si distanziano da essa non solo nel mantenere alcune pratiche cattoliche di base come il battesimo per infusione o gli azzimi nell'eucaristia, ma anche nell'avere abolito l'obbligatoriet\u00e0 del celibato pure per i vescovi e nel permettere al clero di sposarsi anche dopo l'ordinazione.\nLe Chiese vetero-cattoliche tendono a essere pi\u00f9 liberali rispetto alle Chiese cattolica e ortodossa. Molte chiese dell'Unione ordinano le donne in tutti i gradi di questo sacramento (ordini minori, diaconato, sacerdozio, episcopato). Angela Berlis \u00e8 stata la prima donna prete dell'Unione, ordinata nel 1996 dal vescovo tedesco Joachim Vobbe.\nIn pi\u00f9, le chiese di Italia, Paesi Bassi, Germania, Austria e Svizzera offrono la benedizione alle coppie omosessuali. Si d\u00e0 rilevanza alla coscienza individuale in materia etica.\nLa confessione auricolare non \u00e8 obbligatoria e la contraccezione \u00e8 lasciata alla coscienza dei coniugi.\nStoria.\nLa Chiesa madre, la Chiesa vetero-cattolica dei Paesi Bassi, fu creata nel 1723 come risultato di tensioni tra la gerarchia cattolica locale e la Curia romana e assunse il nome attuale nel 1853. Le altre chiese, come la Chiesa cattolica cristiana svizzera (1871) e la Diocesi cattolica per i vecchi cattolici in Germania (1873), si formarono dopo il Concilio Vaticano I (nel quale furono definiti i dogmi dell'infallibilit\u00e0 e della giurisdizione universale del Papa) e basarono la loro successione apostolica su quella, valida (ma ritenuta illecita dalla Curia romana in quanto non in comunione con essa), garantita dalla Chiesa olandese. Pochi anni dopo nacque la Chiesa vetero-cattolica d'Austria, all'epoca con giurisdizione sull'intero Impero austro-ungarico, formatasi contemporaneamente alle altre due di lingua tedesca, ma che dovette battersi con maggiori problemi nella creazione di una propria organizzazione.\nNel 1909 entr\u00f2 a far parte dell'Unione anche la Chiesa Mariavita polacca (con la consacrazione del vescovo Kowalski; questa chiesa usc\u00ec dall'Unione nel 1924 in seguito alla teorizzazione da parte dello stesso Kowalski dei \"matrimoni mistici\" tra preti e suore; attualmente la Chiesa Mariavita ha espresso il desiderio di essere riammessa nell'Unione, ma sono sorte difficolt\u00e0 a causa dell'esistenza sul territorio polacco di una Chiesa gi\u00e0 membro dell'Unione e della non perseguibilit\u00e0 nel breve periodo dell'integrazione in un solo soggetto di quest'ultima realt\u00e0 con la Chiesa mariavita).\nLa Chiesa cattolica nazionale polacca in Nord America rimase in \"comunione deteriorata\" con le Chiese dell'Unione dal 1997 al 2003 in seguito a controversie su ordinazione femminile e benedizione delle unioni omosessuali; nel 2004 questa chiesa fu espulsa a causa del rifiuto di tornare in piena comunione con quelle Chiese che praticavano l'ordinazione delle donne e la Chiesa vetero-cattolica in Slovacchia si separ\u00f2 dall'Unione, mentre la cattedrale di San Giovanni di Toronto si riconcili\u00f2.\nTra il 2005 e il 2007, su iniziativa della Chiesa episcopale degli Stati Uniti d'America, l'Unione di Utrecht ha promosso l'aggregazione di un certo numero di Chiese che si dichiarano vetero-cattoliche. In seguito al fallimento di questo progetto - terminato senza che ci fosse integrazione, ma, al contrario, con la nascita di nuovi soggetti - l'Unione ha deciso che in futuro dirotter\u00e0 le richieste di ingresso da parte di soggetti americani alla Chiesa Episcopale.\nTra il 2006 e il 2007 \u00e8 stata ammessa come membro in prova la Chiesa vetero-cattolica della Columbia Britannica, in seguito indirizzata verso un'unione con la locale Chiesa anglicana.\nNegli anni 1960 esistette anche una Chiesa vetero-cattolica slovena, con 3000 credenti, un vescovo (Anton Kova\u010devi\u0107), 4 parrocchie e 3 presbiteri.\nEsistette poi una Chiesa vetero-cattolica in Serbia, con 3000 credenti, un amministratore apostolico (Jovan Ajhinger), 4 parrocchie e 4 presbiteri. Sembra che esista tuttora una parrocchia a Novi Sad. Nel censimento del 2002 sono elencate nell'introduzione della valutazione la \"Chiesa vetero-cattolica\" e la \"Chiesa vetero-cattolica nazionale croata\", ma sull'area pubblica non sono disponibili dati, essendo inseriti questi nella voce \"Altro\". Nell'Annuario del governo della Repubblica di Serbia e Montenegro per l'anno 2004, l'amministratore apostolico \u00e8 elencato, e questo sembra essere un riconoscimento pubblico.\nIl 1\u00ba aprile 2014 la Conferenza episcopale internazionale ha votato a favore della riammissione della Chiesa vetero-cattolica mariavita nell'Unione di Utrecht.\nDal 23 novembre 2016 l'Unione di Utrecht \u00e8 entrata in piena comunione con la Chiesa di Svezia.\nDifficolt\u00e0 e conflitti attuali.\nQuando nel 1996 la diocesi tedesca dopo approfondita riflessione teologica ordin\u00f2 le prime donne prete, il diritto di voto nell'Unione del vescovo tedesco fu temporaneamente sospeso. La base di questa decisione fu che si doveva prima concordare l'attuazione pratica dell'ordinazione femminile, che era accettata in linea di principio in tutte le Chiese dell'Europa occidentale, aspettare qualche anno e praticarla solo unendo le forze. Tuttavia, poich\u00e9 la Conferenza episcopale internazionale 1997 dovette prendere atto del fatto che una tale azione comune, a causa di differenze sostanziali, non sarebbe stata possibile, negli anni successivi anche le altre tre chiese dell'Europa occidentale hanno conferito l'ordine a delle donne. Le Chiese dell'Europa orientale non ordinano le donne - con l'eccezione della Chiesa vetero-cattolica della Repubblica Ceca, che tuttavia ordina le donne al massimo al diaconato. Queste hanno per\u00f2 mantenuto la piena comunione con quelle Chiese vetero-cattoliche che praticano l'ordinazione femminile. Solo la Chiesa cattolica nazionale polacca degli Stati Uniti respinse decisamente l'ordinazione femminile, e proprio a causa di questo rifiuto, la Conferenza episcopale vetero-cattolica internazionale nel 2003 rilev\u00f2 che \"(...) la piena comunione, come stabilito dallo Statuto dell'IBK non ha potuto essere restaurata e quindi il risultato \u00e8 che la separazione delle nostre chiese continua\"."}
{"id": "1768362", "revid": "298229", "url": "https://it.wikipedia.org/wiki?curid=1768362", "title": "Lu\u00eds Novo", "text": "Biografia.\nAi Mondiali di si \u00e8 piazzato quarto. Ha stabilito il suo primato personale (2h09'41\") nel 2002 alla maratona di Berlino, quando fin\u00ec 7\u00ba. Novo ha rappresentato la sua nazione ai Giochi olimpici di , terminando 50\u00ba."}
{"id": "1768365", "revid": "110157", "url": "https://it.wikipedia.org/wiki?curid=1768365", "title": "Pedras Grandes", "text": "Pedras Grandes \u00e8 un comune del Brasile nello Stato di Santa Catarina, parte della mesoregione del Sul Catarinense e della microregione di Tubar\u00e3o."}
{"id": "1768368", "revid": "29244", "url": "https://it.wikipedia.org/wiki?curid=1768368", "title": "Phyllodesmium longicirra", "text": ""}
{"id": "1768385", "revid": "110157", "url": "https://it.wikipedia.org/wiki?curid=1768385", "title": "Treze de Maio", "text": "Treze de Maio \u00e8 un comune del Brasile nello Stato di Santa Catarina, parte della mesoregione del Sul Catarinense e della microregione di Tubar\u00e3o."}
{"id": "1768391", "revid": "547034", "url": "https://it.wikipedia.org/wiki?curid=1768391", "title": "Lameck Aguta", "text": "Biografia.\nIl record personale di Aguta sulla maratona \u00e8 di 2h10'03\", ottenuto e Boston nel 1996, quando fu 4\u00ba. Il suo miglior tempo sulla mezza maratona invece \u00e8 1h00'55\" al campionato mondiale corso a South Shields.\nHa corso ai Giochi olimpici di , dove \u00e8 giunto 52\u00ba.\nPoco dopo la vittoria a Boston fu aggredito per rapina in Kenya, cosa che gli provoc\u00f2 3 mesi di coma, mettendo in serio pericolo la sua vita. Dopo una lunghissima riabilitazione \u00e8 tornato a camminare e poi a correre, tornando alle gare nel 2003. Nel 2004 ha partecipato alla White Rock Marathon di Dallas, correndo la distanza in 2h34'04\"."}
{"id": "1768394", "revid": "1573940", "url": "https://it.wikipedia.org/wiki?curid=1768394", "title": "Glossodoris cincta", "text": "Glossodoris cincta \u00e8 un mollusco nudibranchio della famiglia Chromodorididae.\nDescrizione.\nSpecie nota in tre differenti colorazioni, divise per area geografica:\nBiologia.\nSi nutre della spugna \"Hyrtios erectus\".\nDistribuzione e habitat.\nComune nell'Indo-Pacifico occidentale."}
{"id": "1768395", "revid": "110157", "url": "https://it.wikipedia.org/wiki?curid=1768395", "title": "Gr\u00e3o Par\u00e1", "text": "Gr\u00e3o Par\u00e1 \u00e8 un comune del Brasile nello Stato di Santa Catarina, parte della mesoregione del Sul Catarinense e della microregione di Tubar\u00e3o."}
{"id": "1768396", "revid": "29244", "url": "https://it.wikipedia.org/wiki?curid=1768396", "title": "Casella foxi", "text": ""}
{"id": "1768397", "revid": "29244", "url": "https://it.wikipedia.org/wiki?curid=1768397", "title": "Casella obsoleta", "text": ""}
{"id": "1768407", "revid": "830939", "url": "https://it.wikipedia.org/wiki?curid=1768407", "title": "Theodor Bilharz", "text": "Importante nel campo della parassitologia, dopo essersi interessato anche di filosofia, si \u00e8 laureato all'Universit\u00e0 di Tubinga nel 1848.\nStudi.\nLe sue pi\u00f9 importanti scoperte ebbero luogo durante la sua esperienza in Egitto, al Cairo, dopo essere diventato chirurgo della scuola ospedaliera \"Kasr-el-Aini\". Durante un'autopsia, nel 1851, riusc\u00ec a scoprire la presenza nell'individuo di un parassita chiamato \"schistosoma haematobium\", uno dei cinque tipi di parassiti che causano la schistosomiasi nell'uomo e negli animali e che \u00e8 la conseguenza diretta della schistosomiasi urinaria. Mor\u00ec all'et\u00e0 di 37 anni, durante una spedizione a Massaua.\nOnorificenze.\nNel 1962 \u00e8 stata istituita una scuola di ricerca che porta il suo nome, l\"'Istituto di Ricerca Theodor Bilharz\" (TBRI)."}
{"id": "1768419", "revid": "110157", "url": "https://it.wikipedia.org/wiki?curid=1768419", "title": "Rio Fortuna", "text": "Rio Fortuna \u00e8 un comune del Brasile nello Stato di Santa Catarina, parte della mesoregione del Sul Catarinense e della microregione di Tubar\u00e3o."}
{"id": "1768421", "revid": "16047001", "url": "https://it.wikipedia.org/wiki?curid=1768421", "title": "San Dono", "text": ""}
{"id": "1768423", "revid": "1228162", "url": "https://it.wikipedia.org/wiki?curid=1768423", "title": "Marietta Marcolini", "text": "Biografia.\nDella sua vita si hanno poche notizie. Incerta \u00e8 la data del suo debutto, probabilmente avvenne a Venezia nel 1800. Cant\u00f2 frequentemente a Napoli (nel 1803 fu tra i primi interpreti dell'opera \"La serva bizzarra\" di Pietro Carlo Guglielmi), Livorno, Roma, Milano.\nDotata di una grande voce, agilissima e modulabile si impose anche per la bella figura scenica e per le grandi capacit\u00e0 interpretative.\n\u00c8 nota soprattutto per la collaborazione con Rossini: tra le varie opere composte per la sua voce, spicca il ruolo di Isabella ne \"L'Italiana in Algeri\".\nCuriosit\u00e0.\nIl mezzosoprano svedese Ann Hallenberg ha dedicato il suo album \"Arias for Marietta Marcolini\" appunto alla figura del contralto. Il recital prevede arie di Rossini (L'equivoco stravagante, L'Italiana in Algeri e Ciro in Babilonia) nonch\u00e9 pagine da opere di compositori del primo Ottocento scritte per la Marcolini (\"Il sacrifizio di Ifigenia\" di Mayr, \"L'imboscata\" di Weigl, \"L'eroismo in amore\" di Pa\u00ebr, \"Le bestie in uomini\" di Giuseppe Mosca, \"La donna selvaggia\" di Coccia). La direzione \u00e8 del maestro Fabio Biondi per la casa discografica Na\u00efve."}
{"id": "1768428", "revid": "2131089", "url": "https://it.wikipedia.org/wiki?curid=1768428", "title": "Grimsby Town Football Club", "text": "Il Grimsby Town Football Club \u00e8 una societ\u00e0 calcistica inglese con sede presso Cleethorpes, localit\u00e0 marittima nella conurbazione del borough di Grimsby, nel North East Lincolnshire e all'estuario di Humber. Milita attualmente nella National League, la quinta divisione del campionato inglese di calcio, e disputa le partite interne nel Blundell Park.\nMalgrado sia caduta in disgrazia di recente, \u00e8 il pi\u00f9 titolato dei tre club professionistici provenienti dal Lincolnshire, essendo l'unico ad aver giocato nella massima serie. \u00c8 inoltre il solo club dei tre ad aver raggiunto la semifinale di FA Cup, impresa compiuta in due occasioni, e il solo ad aver vinto due finali nel vecchio Wembley Stadium. Tra i club del Lincolnshire \u00e8 anche quello che ha trascorso pi\u00f9 stagioni nella prima e nella seconda divisione del calcio inglese.\nTra gli allenatori celebri del Grimsby Town F.C. annoveriamo Bill Shankly, che avrebbe poi condotto il alla conquista di tre titoli inglesi, due FA Cup e una Coppa UEFA, e Lawrie McMenemy il quale, dopo aver guidato il Grimsby alla promozione nell'allora terza divisione nel 1972, si trasfer\u00ec al Southampton, dove vinse la FA Cup nel 1976."}
{"id": "1768429", "revid": "132873", "url": "https://it.wikipedia.org/wiki?curid=1768429", "title": "Lagustelli", "text": "Lagustelli \u00e8 la denominazione con cui vengono indicati due laghi di origine carsica, localizzati nella tenuta omonima, sita interamente nel territorio del comune di Percile (Roma).\nDescrizione dell'area.\nI Lagustelli si trovano a circa 6\u00a0km dall'abitato di Percile e costituiscono una delle attrazioni naturalistiche principali del parco naturale regionale dei Monti Lucretili.\nPer quanto riguarda la loro origine \u00e8 probabile che si tratti di cavit\u00e0 di natura carsica, generatesi in seguito a fenomeni geologici endogeni che provocano crolli in profondit\u00e0 di masse calcaree. \nIl pi\u00f9 piccolo dei laghetti, denominato Marraone \u00e8 a un livello inferiore, circa 20 metri, rispetto al maggiore e la sua massa d'acqua \u00e8 ormai ridotta a un piccolo volume, al punto che nei mesi estivi, per le scarse precipitazioni essa pu\u00f2 anche sparire del tutto. \nIl lago pi\u00f9 grande denominato Fiaturno ha una forma quasi circolare con un diametro di circa 96 metri e una profondit\u00e0 di 16.\nLa sua superficie \u00e8 di circa 9000 m\u00b2 e il livello delle acque non presenta oscillazioni stagionali rilevanti. \nSulle rive del Fiaturno \u00e8 presente una tipica vegetazione palustre che per le particolari condizione di esposizione e l'ambiente incontaminato conserva intatta tutta la sua lussureggiante bellezza."}
{"id": "1768430", "revid": "320578", "url": "https://it.wikipedia.org/wiki?curid=1768430", "title": "Grimsby Town FC", "text": ""}
{"id": "1768431", "revid": "320578", "url": "https://it.wikipedia.org/wiki?curid=1768431", "title": "Grimsby Town", "text": ""}
{"id": "1768433", "revid": "1543377", "url": "https://it.wikipedia.org/wiki?curid=1768433", "title": "Ecologia culturale", "text": "L'ecologia culturale \u00e8 il filone di ricerca delle scienze etnoantropologiche che investiga le relazioni tra gli aspetti socio-culturali dei gruppi umani e l'ambiente nel quale vivono, in stretto rapporto con altre discipline quali ecologia, geografia umana, biologia, archeologia, economia, demografia. \nTale branca disciplinare fu proposta per la prima volta da Julian Steward nel 1955, nel testo \"Theory of Culture Change; The Methodology of Multilinear Evolution\".\nOggetto di studio e quadro teorico.\nIl focus principale di studio \u00e8 costituito dal processo di adattamento dei gruppi sociali all'ambiente in base alle condizioni e disponibilit\u00e0 alimentari, idriche, climatiche, dei vincoli e limiti, allo sviluppo e alla disponibilit\u00e0 delle tecnologie e delle tecniche produttive, alle modificazioni ambientali indotte direttamente o indirettamente. \nTale approccio disciplinare \u00e8 quindi prioritariamente legato alle concezioni materialistiche della cultura, che viene considerata come il sistema di conoscenze che permette all'uomo di relazionarsi in modo attivo con l'ambiente in modo da rendere possibile la riproduzione bio-sociale. Fa da sfondo a questa concezione della cultura una visione del sistema sociale caratterizzata da un certo grado di determinismo ambientale, mitigato per\u00f2 dal fatto che le conoscenze tecnologiche sono considerate altres\u00ec influenti sulle soluzioni socio-culturali che verranno prodotte dall'adattamento all'ambiente.\nLo studio delle societ\u00e0 in tale ottica avviene generalmente sia pi\u00f9 dal punto di vista diacronico che sincronico, con una maggior incidenza di quest'ultimo causato dall'importanza attribuita agli aspetti sistemici. Dal punto di vista diacronico vengono svolte invece le analisi dell'evoluzione nel tempo degli equilibri ecologici, supportate dalle ricerche \"etno\"archeologiche che permettono di ricostruire le condizioni di vita nel passato delle popolazioni studiate; ci\u00f2 \u00e8 coerente con la rivalutazione dell'antropologia evoluzionista sostenuta da Steward e dagli altri studiosi statunitensi fautori della cosiddetta \"rinascita nomotetica\", ad esempio Leslie White e Marvin Harris che per molti versi furono vicini all'approccio dell'ecologia culturale. \nL'approccio dell'ecologia culturale \u00e8 stato criticato per l'eccessiva importanza attribuita a quelle che marxianamente possono essere definite le \"condizioni strutturali\" e per la troppa importanza attribuita all'equilibrio socio-ecologico a scapito del mutamento sociale. Tuttavia essa ha prodotto interessanti risultati nello studio delle societ\u00e0 semplici, come quelle di caccia e raccolta."}
{"id": "1768436", "revid": "767487", "url": "https://it.wikipedia.org/wiki?curid=1768436", "title": "Fabio Nigro", "text": ""}
{"id": "1768438", "revid": "125101960", "url": "https://it.wikipedia.org/wiki?curid=1768438", "title": "Maria Grazia Capulli", "text": "Biografia.\nCrebbe a Camerino, in provincia di Macerata, dove si iscrisse a un corso di giornalismo che la porter\u00e0 a muovere i primi passi verso la sua futura carriera, anche tramite la fondazione con alcuni coetanei della locale \"Radio C1.\" Dopo essersi laureata \"cum laude\" in Lettere Classiche all'Universit\u00e0 di Macerata, inizi\u00f2 a collaborare con la carta stampata pubblicando le prime inchieste su \"Il Messaggero\" \"Marche\" e \"Corriere Adriatico\".\nSul finire degli anni ottanta venne assunta in Rai; nel 1996 entr\u00f2 a far parte della redazione del TG2, e l'anno successivo Clemente Mimun le affid\u00f2 la conduzione dell'edizione delle 13 dopo essere rimasto positivamente colpito da una sua intervista fatta a Piero Chiambretti, presentatore del Festival di Sanremo. Nel 2004 lavor\u00f2 per alcuni mesi in qualit\u00e0 di corrispondente dalla sede di Parigi. Inviata speciale per gli eventi di cultura e spettacolo con una preferenza per le opere letterarie, in ragione del suo percorso universitario, cur\u00f2 varie rubriche: \"Tg2 Neon Libri\", \"Achab Libri\", \"Costume e Societ\u00e0\" e \"TG2 Salute\". \nDal 24 luglio 2006 al 28 novembre 2010 ha condotto l'edizione delle 18:15 (in seguito quella delle 18:30) del telegiornale alternandosi con altri colleghi.\nDopo una breve parentesi al telegiornale delle 20.30 da luglio 2012 a gennaio 2013, torn\u00f2 a condurre l'edizione delle ore 13 da febbraio 2013 fino al 19 ottobre 2015.\nPresent\u00f2 alcune edizioni di Premi letterari tra i quali \"premio Strega\", \"Campiello\", \"Viareggio\", \"Scanno\", \"Giuseppe Dess\u00ec\". \u00c8 stata membro della giuria tecnica del \"Premio Rapallo Carige per la donna scrittrice\" e del \"Premio Castiglioncello\".\nNel 1998 ricevette il \"Premio Personalit\u00e0 europea per il giornalismo\", nel 1999 il \"Premio Sulmona di giornalismo e critica d'arte\", nel 2001 le venne attribuito il \"premio Marchigiana dell'anno,\" in un lungo susseguirsi di riconoscimenti fino all'aprile 2015, quando la sua citt\u00e0 natale le confer\u00ec il \"XXIX Premio Collevario.\" Il \"Telegiornaliste\" \"fans forum\" indic\u00f2 3 volte (2003, 2007, 2009) Maria Grazia come la giornalista pi\u00f9 amata.\nMuore per un tumore a Roma il 21 ottobre 2015 all'et\u00e0 di 55 anni. Una prima cerimonia di commiato \u00e8 avvenuta presso la chiesa di Santa Chiara, a Roma. Il funerale si \u00e8 svolto nella chiesa di Santa Maria in Via a Camerino. \u00c8 sepolta nel cimitero di Valcimarra, frazione di Caldarola, all'interno della cappellina di famiglia.\nEra sostenitrice del vegetarianismo.\nCuriosit\u00e0.\nHa cantato Piccolo uomo di Mia Martini durante la sua conduzione del TG2."}
{"id": "1768439", "revid": "1452073", "url": "https://it.wikipedia.org/wiki?curid=1768439", "title": "Giuseppe Albenga", "text": "Biografia.\nAllievo di Camillo Guidi, si laure\u00f2 in Ingegneria Civile a Torino nel 1904.\nProfessore straordinario di \"Costruzioni stradali e ferroviarie\" nel 1914 a Bologna e dal 1915 al 1918 a Pisa. Dal 1919 al 1928 insegn\u00f2 \"Scienza delle costruzioni\" a Bologna.\nNel 1928 Albenga si trasfer\u00ec alla cattedra di \"Costruzione di ponti\" del Politecnico di Torino, istituto di cui fu rettore dal 1929 al 1932.\nI suoi principali contributi appartengono al campo della teoria ed del progetto dei ponti e della storia dell'ingegneria, ambito in cui \u00e8 stato fra i primi a studiare la storia l'evoluzione del calcestruzzo armato.\nTra i suoi allievi si ricordano: Odone Belluzzi, Luigi Stabilini, Letterio Francesco Donato, Augusto Cavallari Murat, Giulio Pizzetti e Riccardo Baldacci.\nIl 24 febbraio 1918 divenne socio dell'Accademia delle scienze di Torino."}
{"id": "1768441", "revid": "287204", "url": "https://it.wikipedia.org/wiki?curid=1768441", "title": "Episodi di Hunter (prima stagione)", "text": "La prima stagione del telefilm \"Hunter\" \u00e8 andata in onda negli USA dal 18 settembre 1984 al 18 maggio 1985 sul canale NBC.\nHunter - parte 1 e 2.\nTrama.\nLos Angeles, California. Il sergente di polizia Rick Hunter viene affiancato dal sergente Dee Dee McCall nell'indagine su di un assassino psicopatico."}
{"id": "1768442", "revid": "767487", "url": "https://it.wikipedia.org/wiki?curid=1768442", "title": "La pi\u00f9 bella avventura di Lassie", "text": "La pi\u00f9 bella avventura di Lassie \u00e8 un film statunitense del 1978 diretto dal regista Don Chaffey.\nTrama.\nJamison, un proprietario terriero, vuole ampliare la sua tenuta acquistando la vigna della famiglia Mitchell. Il nonno Clovis, accompagnato dai due nipoti, rifiuta l'offerta e Jamison si vendica producendo un documento falso che lo certifica come proprietario di Lassie, il collie dei Mitchell. Nonostante le proteste del giovane Chris, il cane viene portato via in vacanza da Jamison. Ma la distanza non riuscir\u00e0 a tenere lontano il cane dai suoi veri padroni, cos\u00ec Lassie fugge e con varie peripezie ed avventure torna a casa."}
{"id": "1768445", "revid": "1442080", "url": "https://it.wikipedia.org/wiki?curid=1768445", "title": "Episodi di Hunter (seconda stagione)", "text": "La seconda stagione di \"Hunter\" \u00e8 stata trasmessa negli USA dal 21 settembre 1985 al 20 maggio 1986."}
{"id": "1768446", "revid": "439868", "url": "https://it.wikipedia.org/wiki?curid=1768446", "title": "Geoffrey Wilkinson", "text": "Biografia.\nNato nel villaggio di Springside, vicino Todmorden nello Yorkshire, frequent\u00f2 dal 1939 l'Imperial College di Londra laureandosi nel 1941. Nel 1942 Wilkinson si rec\u00f2 per quattro anni in Canada per un progetto sull'energia nucleare, passando poi a lavorare dal 1946 fino al 1950 con il professore Glenn T. Seaborg a Berkeley, California, occupandosi di tassonomia nucleare. Fu quindi ricercatore presso il Massachusetts Institute of Technology e torn\u00f2 a interessarsi di tematiche a lui care quali i complessi dei metalli di transizione formati da ligandi quali il monossido di carbonio e le olefine.\nDal settembre del 1951 insegn\u00f2 all'Universit\u00e0 di Harvard fino a quando torn\u00f2 in Inghilterra nel dicembre del 1955, con una pausa sabbatica di nove mesi a Copenaghen. Nel giugno del 1955 venne nominato direttore del dipartimento di chimica inorganica all'Imperial College dell'Universit\u00e0 di Londra e da allora si occup\u00f2 quasi esclusivamente dei complessi dei metalli di transizione.\nWilkinson era sposato con Lise S\u00f8lver e insieme ebbero due figlie.\nAttivit\u00e0 scientifica.\nGeoffrey Wilkinson \u00e8 ben noto per l'invenzione del catalizzatore [RhCl(PPh3)3] (catalizzatore di Wilkinson) e per la scoperta della struttura del ferrocene. Il catalizzatore di Wilkinson trova utilizzo industriale nell'idrogenazione degli alcheni ad alcani.\nMediante l'utilizzo di spettri di diffrazione dei raggi X studi\u00f2 la struttura dei composti metallorganici dei metalli di transizione con monossido di carbonio e con gli alcheni. Mediante la stessa tecnica dimostr\u00f2 la struttura del ferrocene, formato da un atomo di ferro posto tra due anelli di ciclopentadiene (composto a sandwich).\nDurante la sua permanenza all'Universit\u00e0 di Harvard investig\u00f2 sulle funzioni di eccitazione dei protoni nel cobalto.\nNel 1973 vinse il premio Nobel per la chimica, insieme con Ernst Otto Fischer, per il suo lavoro indipendente sui composti metallorganici."}
{"id": "1768448", "revid": "543975", "url": "https://it.wikipedia.org/wiki?curid=1768448", "title": "Episodi di Hunter (terza stagione)", "text": "La terza stagione della serie televisiva Hunter \u00e8 andata in onda sulla NBC dal 27 settembre 1986 al 18 luglio 1987."}
{"id": "1768451", "revid": "1351394", "url": "https://it.wikipedia.org/wiki?curid=1768451", "title": "Mercatone Uno", "text": "Mercatone Uno \u00e8 stata una catena italiana di grandi magazzini presente con circa cinquanta punti vendita in Italia. Dopo un periodo di crisi e di successiva amministrazione straordinaria, tra il giugno e luglio 2018 \u00e8 stata venduta a due gruppi diversi. Il core business dei mobili \u00e8 rimasto in capo all'acquirente Shernon Holding srl guidato da Valdero Rigoni.\nIl 25 maggio 2019 \u00e8 stato dichiarato il fallimento della Shernon Holding; gli ipermercati Mercatone Uno non acquisiti da quest'ultima sono rimasti aperti.. Nel 2021 Valdero Rigoni risulta condannato a tre anni di reclusione .\nStoria.\nGli inizi.\nNel 1975 viene costituita da Romano Cenni (scomparso a 84 anni nel marzo 2017) la prima societ\u00e0 SIEL (Societ\u00e0 Italiana Elettronica) per la vendita di radio, televisori ed elettrodomestici. Successivamente inizia a svilupparsi nella vendita al dettaglio, specializzandosi negli elettrodomestici, nella vendita del mobile e complementi d'arredo, fino a fondare il primo punto vendita del gruppo, il Mercatone \"Germanvox\", con sede a Toscanella di Dozza nel 1978.\nAll'inizio degli anni ottanta e per tutto il decennio vengono inaugurati molti degli attuali punti vendita ad insegna Mercatone Uno in tutta Italia.\nNegli anni Mercatone Uno incrementa notevolmente lo sviluppo e la crescita aziendale giungendo ad operare sull'intero territorio nazionale con i suoi oltre 90 punti vendita, fatta eccezione per le regioni Valle d'Aosta, Molise, Basilicata, Calabria e Sardegna.\nNel 2010 il Gruppo Mercatone Uno ha fatturato oltre 800 milioni di euro, con i suoi 500.000 m2 complessivi di superficie di vendita ai quali si aggiungono altre insegne facenti parte del Gruppo, come \u201c\u00c8 Oro\u201d (oreficeria specializzata) e 38 shop in shop \u201cBorsari Sport\u201d (attrezzature, scarpe e abbigliamento sportivo).\nIl centro direzionale dell'azienda ha sede a Imola, nella torre situata accanto all'Autostrada A14, caratterizzata anche dalla biglia di Pantani voluta per ricordare il campione di ciclismo, con il quale l'azienda ha condiviso la passione sportiva e i successi sul campo.\nLa crisi.\nNonostante il grande sviluppo dell'impresa (giunta ad avere 3.700 dipendenti), i risultati economici, dopo l'inizio della grande recessione, sono andati via via peggiorando e la societ\u00e0 che gestisce i punti vendita, gravata da 450 milioni di euro di debiti, ha dovuto fare domanda al tribunale di Bologna di concordato preventivo nel 2015.\nCon decreto del 7 aprile 2015 il Ministero dello Sviluppo Economico ha ammesso parte delle societ\u00e0 del gruppo alla procedura di amministrazione straordinaria con la nomina di tre commissari straordinari: Stefano Coen, Ermanno Sgaravato e Vincenzo Tassinari. All'epoca sono attivi oltre una settantina di punti vendita del gruppo. Lo stabilimento Germanvox di Toscanella viene escluso dalla procedura di amministrazione straordinaria (da allora \u00e8 gestito da una societ\u00e0 indipendente, la \u00abMercatone Casa Germanvox\u00bb).\nIl 16 giugno 2016 \u00e8 stato pubblicato il bando di vendita dell'intero gruppo Mercatone Uno (79 negozi per 280 milioni) che non ha ricevuto offerte. Il 15 febbraio 2017 i commissari straordinari, dopo l'autorizzazione del ministero dello sviluppo economico, hanno pubblicato un nuovo bando di vendita per il gruppo, con maggiore flessibilit\u00e0 sul prezzo (220 milioni) e sul perimetro di vendita. Anche questo senza offerte.\nNel gennaio 2017 ex esponenti aziendali (tra cui Romano Cenni) finiscono sotto indagine da parte della Procura di Bologna - bancarotta fraudolenta per distrazione di denaro l'accusa.\nLa cessione.\nIl 29 giugno 2018 viene raggiunto un accordo per la cessione di 55 punti vendita, la sede di Imola, le societ\u00e0 di logistica e servizi a Shernon Holding, una nuova impresa creata sei mesi prima e controllata dalla societ\u00e0 di diritto maltese Star Alliance Limited in mano a due soci italo-svizzeri, Valdero Rigoni e Michael Tahlman. Previsto un versamento alla chiusura del contratto di 15 milioni per le licenze con diritto d'opzione per l'acquisto dei negozi entro un anno. Tre i partner industriali e commerciali: la polacca Black Red White, la turca Dogtas Kelebek e la piattaforma on line 13casa. \nIl 6 luglio 2018 viene siglato un secondo accordo: riguarda la cessione di 13 punti vendita al gruppo Teramano Cosmo Spa (insegna Globo) della famiglia Di Nicola, con l'impegno di versare subito 20 milioni. Nel complesso delle due operazioni risultano tutelati 2.704 dipendenti pari al 90% del totale.\nIl fallimento.\nDopo 8 mesi dall'acquisizione la Shernon Holding, nel frattempo passata sotto la propriet\u00e0 della Maiora Invest, una srl di Padova controllata sempre dai due soci italo-svizzeri, presenta al tribunale di Milano nell'aprile del 2019 domanda di ammissione alla procedura di concordato preventivo. L'azienda dichiara che la procedura di diritto fallimentare italiano \u00e8 utile alla ristrutturazione aziendale per consentire l\u2019ingresso di nuovi investitori per il rilancio del gruppo.\nIl 23 maggio 2019 il tribunale di Milano dichiara il fallimento della Shernon Holding Srl (90 milioni di debiti in nove mesi, senza fidi bancari in quanto societ\u00e0 controllata da altra di diritto maltese e fornitori) e la chiusura di tutti i punti vendita.\nL'ex amministratore delegato Valdero Rigoni \u00e8 indagato per bancarotta fraudolenta - come i vecchi vertici della M.Business S.r.l.. Tre i commissari nominati: Antonio Cattaneo, Luca Gratteri, Giuseppe Farchione. \nNel febbraio 2020 l'annuncio da parte dei commissari del salvataggio di 11 negozi con 365 lavoratori da parte di due imprenditori (7 il primo, 4 il secondo). Complessivamente i punti vendita chiusi con il crac sono stati 55 e 1.700 lavoratori sono in cassa integrazione fino al maggio 2020. Sempre agli inizi di febbraio sono stati assolti dall'accusa di bancarotta perch\u00e9 \"il fatto non sussiste\" tutti i sei imputati della M.Business tra cui Cenni.\nNel settembre 2020 le indagini per Shernon Holding Srl si sono chiuse, agli indagati ex soci della Shernon fra cui Valdero Rigoni e la figlia Valentina Rigoni vengono contestati oltre 2,5 milioni di euro con ipotesi di bancarotta con distrazioni e dissipazioni di somme di denaro. Nel 2021 viene condannato a tre anni di reclusione Valdero Rigoni."}
{"id": "1768452", "revid": "120473690", "url": "https://it.wikipedia.org/wiki?curid=1768452", "title": "John Musker", "text": " \nBiografia.\nMusker esord\u00ec come animatore nel film \"Red e Toby - Nemiciamici\" (1981). Nel 1985 ebbe la sua prima collaborazione artistica con Ron Clements nel film flop \"Taron e la pentola magica\"; appena un anno dopo lui e Clements co-sceneggiarono e co-diressero un altro Classico Disney, \"Basil l'investigatopo\", tratto dal romanzo \"Basil di Baker Street\". \nIl successo arriv\u00f2 comunque nel 1989, quando Musker e Clements diressero, produssero e sceneggiarono il film d'animazione \"La sirenetta\", adattamento cinematografico dell'omonima fiaba di Hans Christian Andersen. \nSull'onda della ribalta, si dedicarono ad un altro film promettente, \"Aladdin\", tratto dalla fiaba \"Aladino e la lampada meravigliosa\", che ottiene un successo commerciale persino superiore al lavoro precedente.\nI lavori che seguirono (\"Hercules\" e \"Il pianeta del tesoro\") ricevettero rispettivamente il primo un buon successo di pubblico e critica e il secondo l'insuccesso commerciale compensato tuttavia da una sufficienza da parte della critica. \nTra gli ultimi film prodotti si ricordano \"La principessa e il ranocchio\", basato sulla fiaba de \"Il principe ranocchio\" e \"Oceania\", ispirato alla leggenda polinesiana di \"Maui\"."}
{"id": "1768456", "revid": "1714743", "url": "https://it.wikipedia.org/wiki?curid=1768456", "title": "Luigi G\u00fcnther di Schwarzburg-Rudolstadt", "text": "Biografia.\nLudwig G\u00fcnther era figlio del Conte Alberto VII di Schwarzburg-Rudolstadt (1536/37 -1605) e di sua moglie, Giuliana di Nassau-Dillenburg (1545/46 1588). Carlo G\u00fcnther di Schwarzburg-Rudolstadt ed Alberto G\u00fcnther di Schwarzburg-Rudolstadt furono suoi fratelli.\nDal 1598 al 1600 egli studi\u00f2 a Jena, da dove due anni dopo opt\u00f2 per l'accademia di Strasburgo. Da qui, inizi\u00f2 il completamento dei proprie studi compiendo un tour per l'Europa che lo impegn\u00f2 dal 1602 al 1604.\nAlla morte del padre, Luigi G\u00fcnther nel 1605 lasci\u00f2 al fratello minore Carlo G\u00fcnther l'esclusivo governo in sua assenza.\nNel 1606 egli fu in Francia, tra il 1607 ed il 1608 attravers\u00f2 la Spagna ed il Portogallo, viaggio di cui annot\u00f2 molto nel suo diario. Nel 1609 esplor\u00f2 l'Inghilterra e la Scozia e nell'inverno del 1609/10 ritorn\u00f2 a Rudolstadt. Il 10 novembre 1610 Luigi G\u00fcnther ricevette l'opportunit\u00e0 di ereditare una residenza in Franconia. Nel 1624 si stabil\u00ec a Stadtilm.\nSua cognata Anna Sofia di Schwarzburg-Rudolstadt entr\u00f2 a far parte della Societ\u00e0 dei Carpofori il 5 settembre 1619 assieme ad altre principesse e contesse e grazie a lei, anche Luigi G\u00fcnther ne entr\u00f2 a far parte col numero 29.\nAlla morte dei suoi due fratelli (rispettivamente nel 1630 e nel 1634), egli govern\u00f2 da solo a Rudolstadt. Il 4 novembre 1638 spos\u00f2 a Rudolstadt Emilia di Oldenburg.\nIl Conte Luigi G\u00fcnther comp\u00ec numerose riforme nell'educazione pubblica e fece donazioni (cosa inusuale per l'epoca) anche molte donazioni alla chiesa. Per testamento, lasci\u00f2 la propria biblioteca privata alla libreria ecclesiastica di Rudolstadt che and\u00f2 incrementandosi nel corso dei secoli.\nIl 4 novembre 1646 Luigi G\u00fcnther di Schwarzenburg-Rudolstadt mor\u00ec all'et\u00e0 di 65 anni a Rudolstadt.\nDiscendenza.\nDal proprio matrimonio con Emilia di Delmenhorst, Luigi G\u00fcnther ebbe i seguenti eredi:"}
{"id": "1768457", "revid": "767487", "url": "https://it.wikipedia.org/wiki?curid=1768457", "title": "Episodi di Hunter (quinta stagione)", "text": ""}
{"id": "1768462", "revid": "543975", "url": "https://it.wikipedia.org/wiki?curid=1768462", "title": "Episodi di Hunter (sesta stagione)", "text": "La sesta stagione della serie televisiva Hunter \u00e8 andata in onda sulla NBC dal 14 ottobre 1989 al 7 maggio 1990."}
{"id": "1768464", "revid": "14475", "url": "https://it.wikipedia.org/wiki?curid=1768464", "title": "Rio Madeira", "text": ""}
{"id": "1768465", "revid": "34392", "url": "https://it.wikipedia.org/wiki?curid=1768465", "title": "Stazione radio", "text": ""}
{"id": "1768469", "revid": "767487", "url": "https://it.wikipedia.org/wiki?curid=1768469", "title": "Alla ricerca della Valle Incantata 12 - Il giorno dei rettili volanti", "text": "Alla ricerca della Valle Incantata 12 - Il giorno dei rettili volanti (\"The Land Before Time XII: The Great Day of the Flyers\") \u00e8 il dodicesimo film della serie \"Alla ricerca della Valle Incantata\".\nTrama.\nPetrie \u00e8 molto preoccupato per l'avvicinarsi del \"Giorno dei volatili\", l'esibizione aerea dei suoi simili con cui i giovani diventano ufficialmente grandi, a causa della sua difficolt\u00e0 nel volare a tempo con i fratelli e per essere spaventato dalle nuvole, e per questo fa finire insieme a lui anche gli altri a terra e prendendosi i loro rimproveri.\nNel frattempo Tricky \u00e8 gelosa perch\u00e9 suo padre non pensa pi\u00f9 molto a lei, essendo impegnato con Tria e la figlia che ella gli sta per dare. Durante un momento in cui Piedino, Tricky, Ducky e Spike cercano di aiutare Petrie a ritrovare fiducia in se stesso, un forte colpo di vento fa finire Petrie contro un altro dinosauro: il rettile si presenta come Guido, di aspetto simile a Petrie ma ricoperto di piume (Microraptor), che non conosce la sua vera identit\u00e0, non avendo mai visto nessuno come lui, perci\u00f2 i ragazzi dovranno cercare un modo per integrarlo nella comunit\u00e0 della Valle Incantata; purtroppo, per\u00f2, Guido non riesce a fare molto.\nIntanto, l'uovo del padre di Tricky e Tria si schiude, rivelando a tutti i dinosauri della valle che \u00e8 una femmina, la quale verr\u00e0 ribattezzata Trisha; a questo punto, per\u00f2, Tricky si rende conto che suo padre e Tria non fanno altro che badare alla nuova arrivata e perci\u00f2 si sente ancora pi\u00f9 emarginata di prima.\nLa notte prima del Giorno dei volatili, Guido cerca di far ritrovare a Petrie la fiducia in s\u00e9 stesso offrendogli consigli per migliorare la sua abilit\u00e0 di volo con i fratelli. L'idea riesce e Petrie \u00e8 felice di essere finalmente in sincronia con i suoi fratelli, tant'\u00e8 che permette a Guido di entrare nella sua famiglia, con grande stupore di tutti; anche Tricky riesce a fare amicizia con la nuova sorellina, che contraccambia prendendola in simpatia.\nUna notte, Guido, sonnambulo si avventura per la valle, e Petrie lo segue, svegliando per aiutarlo Piedino, Tricky, Ducky e Spike, tenendolo lontano dai pericoli. Mentre cercano di salvarlo da un precipizio non fanno in tempo che Guido vi si butti, ma scoprono che sa volare, rendendolo quindi un volatile.\nSfortunatamente il vagabondare inconscio di Guido lo porta fino al Misterioso Al di l\u00e0, dove atterra e si sveglia su un grosso Denti Aguzzi (Spinosaurus) che comincia a seguirlo. Petrie riesce ad afferrarlo ed entrambi cercano di sfuggire al feroce predatore, ma Petrie comincia a essere stanco per il peso di Guido. Piedino, Tricky, Ducky e Spike attirano l'attenzione del Denti Aguzzi facendolo incastrare tra due rocce per poi ritornare di corsa nella Valle Incantata. Manca poco all'inizio del Giorno dei volatili e Petrie \u00e8 troppo stanco, e Guido pensa che sia tutta colpa sua per quanto \u00e8 successo - facendosi dire dagli altri che lui \u00e8 un volatile -, ma Petrie, per non farlo stare male, decide di partecipare comunque alla prova.\nPetrie, grazie a ci\u00f2 che ha imparato da Guido, riesce finalmente a sincronizzarsi con i suoi fratelli nelle acrobazie aeree e facendone di nuove seguito da loro. In quel momento, Trisha, che aveva visto i volatili volare, cade in un fiume e le sue urla attirano l'attenzione di Piedino, Tricky, Ducky, Petrie, Spike e Guido che cercano di salvarla. Il volatile piumato cerca di salvare Trisha imparando, questa volta cosciente di s\u00e9, a volare ma finisce anche lui nel fiume, il quale termina verso una cascata. Fortunatamente, Petrie e i suoi fratelli li salvano, ma Trisha si stacca dal gruppo, venendo poi salvata di nuovo da Tricky.\nTornati sulla terraferma, il padre di Tricky ringrazia Guido, Petrie, i suoi fratelli e sua figlia per il loro altruismo nei confronti di Trisha; quest'ultima, con grande gioia di tutti, pronuncia la sua prima parola che \u00e8 \"Tlicky\", rivolta alla sorellona che \u00e8 anch'essa felice di essere riconsiderata da tutti."}
{"id": "1768471", "revid": "287204", "url": "https://it.wikipedia.org/wiki?curid=1768471", "title": "William Horwood (scrittore)", "text": "Il suo primo romanzo, \"Duncton Wood\" (1980), \u00e8 un racconto allegorico su una comunit\u00e0 di talpe. Sono poi seguiti due sequel che formano la trilogia delle \"Duncton Chronicles\". Alla prima trilogia, si \u00e8 poi aggiunta la seconda trilogia, \"The Book of Silence\" (1991-93).\nHorwood ha anche scritto due romanzi sulle vite degli uomini e delle aquile (\"The Stonor Eagles\", 1982, e \"Callanish\", 1984) e la dilogia \"The Wolves of Time\" (1995-97).\n\"Skallagrigg\" (1987), una storia sulla disabilit\u00e0, l'amore e la fiducia, divent\u00f2 un Film per la TV nel 1994.\nHorwood ha anche scritto vari sequel al romanzo \"Il vento fra i salici\" di Kenneth Grahame."}
{"id": "1768472", "revid": "543975", "url": "https://it.wikipedia.org/wiki?curid=1768472", "title": "Episodi di Hunter (settima stagione)", "text": "La settima ed'ultima stagione della serie televisiva Hunter \u00e8 andata in onda sulla NBC dal 19 settembre 1990 al 26 aprile 1991."}
{"id": "1768485", "revid": "1543377", "url": "https://it.wikipedia.org/wiki?curid=1768485", "title": "Luigi D'Ambrosio Lettieri", "text": "Biografia.\nRisiede ed esercita la sua attivit\u00e0 professionale di titolare di farmacia a Bari dove ricopre la carica di Presidente dell'Ordine dei Farmacisti della provincia.\nLaureatosi in farmacia presso l'Ateneo di Bari nel 1980 con una tesi sperimentale in Igiene e Medicina Preventiva, nel 1983 ha superato il concorso di idoneit\u00e0 nazionale alla titolarit\u00e0 di farmacia.\n\u00c8 cultore delle tematiche connesse con la terapia farmacologia del dolore, le tossicodipendenze, la galenica farmaceutica e la legislazione farmaceutica ed \u00e8 stato relatore in numerosi convegni e congressi di carattere scientifico.\nCon decreto prefettizio del dicembre 1997 \u00e8 stato nominato componente del Comitato provinciale per l'Euro, di cui \u00e8 stato membro dell'esecutivo.\nNel febbraio 1998 con decreto del Ministero del Tesoro \u00e8 stato nominato componente del Consiglio di Amministrazione della Fondazione del Banco di Sicilia.\nAttivit\u00e0 politica.\nConsigliere regionale della Puglia.\nAlle elezioni regionali in puglia del 2000 viene eletto consigliere regionale nel \"listino bloccato\" del candidato presidente Raffaele Fitto.\nElezione a senatore.\nAlle elezioni politiche del 2008 viene eletto al Senato della Repubblica, in regione Puglia, nelle liste del Popolo della Libert\u00e0. Viene rieletto senatore anche alle successive elezioni politiche del 2013.\nIl 16 novembre 2013, con la sospensione delle attivit\u00e0 de Il Popolo della Libert\u00e0, aderisce a Forza Italia.\nFa parte della corrente fittiana del partito, critica nei confronti del leader Silvio Berlusconi, che il 3 giugno 2015 abbandona Forza Italia per aderire ai Conservatori e Riformisti, il neonato movimento politico di Raffaele Fitto.\nIl 28 febbraio 2017 aderisce a Direzione Italia, naturale proseguimento del percorso politico di Conservatori e Riformisti.\nIl 2 aprile 2017, assieme agli altri sei senatori di Direzione Italia confluisce nel Gruppo misto, per via dello scioglimento del gruppo parlamentare (ormai al di sotto della soglia minima di 10 senatori); l'11 maggio successivo aderisce al gruppo parlamentare di centro-destra \"Grandi Autonomie e Libert\u00e0-Unione dei Democratici Cristiani e dei Democratici di Centro\".\nIl 22 dicembre 2017, assieme agli altri sei senatori di Direzione Italia e alle tre senatrici di Fare!, confluisce nel nuovo gruppo parlamentare Noi con l'Italia.\nHa annunciato di non ricandidasi in Parlamento alle elezioni politiche del 2018.\nOpere.\nAutore di pubblicazioni a carattere scientifico, \u00e8 stato collaboratore e coautore nella realizzazione di alcune pubblicazioni tra cui \u201cI giovani e la droga\u201d, Le Monnier, \u201cDossier Droga \u2013 problematiche giuridiche, tossicologiche e sanitarie\u201d, acquisito nel 1990 dalla Commissione Parlamentare d'inchiesta sulla condizione giovanile, \u201cGli integratori alimentari nello sport\u201d ed. Universo, nel novembre 1997."}
{"id": "1768486", "revid": "767487", "url": "https://it.wikipedia.org/wiki?curid=1768486", "title": "Alla ricerca della Valle Incantata 13 - In viaggio con le pance gialle", "text": "Alla ricerca della Valle Incantata 13 - In viaggio con le pance gialle (\"The Land Before Time XIII: The Wisdom of Friends\") \u00e8 il tredicesimo film della serie \"Alla ricerca della Valle Incantata\".\nTrama.\nNuova tredicesima avventura per Piedino e sua nonna collolungo che mangiano le foglie stella. Dopo avere mangiato l'ultima, Piedino vede delle altre foglie stella sul bordo del tronco in cui c'\u00e8 un burrone. Piedino decide di attraversarlo, ma in quel momento si verifica un terremoto e rischiando un incidente fatale arriva sua nonna che anche salvando al sicuro, rischia la sua stessa vita, salvandosi a una fune. Piedino preoccupato per sua nonna, dice che non ci sarebbe stato il terremoto, ma ella gli dice che \u00e8 tutto a posto.\nDurante la notte, Piedino sogna lo stesso luogo dell'incidente fatale e che la nonna, non riesce a salvarsi e cade nel canyon rischiando la morte. Piedino si sveglia spaventato, e ella gli dice che \u00e8 stato solo un brutto sogno. La nonna decide di insegnargli una serie di sicurezze, chiamati precetti, che possono proteggere in generale da situazioni di pericolo. E Piedino decide di imparare a usarli.\nTricky, Ducky, Petrie e Spike giocano sull'acqua. All'improvviso giocano a saltare in alto e quando Tricky cerca di atterrare sulla roccia, cade nell'acqua venendo trascinata dalla corrente. Piedino vedendo questa situazione, decide di aiutarla, ma Tricky dice che non ce n'\u00e8 bisogno perch\u00e9 lei stava fingendo di farlo. A un certo punto dopo aver parlato dei precetti, Tricky va incontro un cespuglio e sentendo qualcosa insieme a Piedino, Ducky, Petrie e Spike sono intimoriti da questo verso. Dal cespuglio spuntano tre creature buffe e simpatiche beipiaosauri dette anche \"pance gialle\" di nome Loofah, Doofah e Fooby. Dopo essersi presentati e aver scherzato, dicono di avere sia fame sia sete e Piedino decide di portarli vicino ai cespugli delle bacche e a un corso d'acqua. Piedino improvvisamente chiede curioso che fine abbia fatto il loro branco e Loofah assieme a Doofah rispondono che lo devono trovare per dirigersi insieme alla Valle delle Bacche. Dopo questo, le 3 Pance Gialle li salutano dirigendosi come avevano promesso. Quella notte Piedino ha un altro brutto sogno come quello precedente della nonna in cui in questo accade la stessa brutta cosa a Loofha e Doofha, che cadono dal tronco e rischiano la vita.\nDopo essersi svegliato, Piedino assieme a Tricky, Ducky, Petrie e Spike decidono di accompagnare le Pance Gialle con il loro branco alla Valle delle Bacche. Mentre camminano li incontrano e li salutano sul bordo di un terreno sottile e, mentre decide di insegnargli i precetti cadono assieme alla roccia che scivola. Dopo questa caduta senza essersi fatti male, Loofah dice che il branco si trova in una roccia come loro uguale alla forma. Camminando, decidono di scherzare e dopo Loofah dice di avere sete e Piedino assieme ai suoi amici, decide di trovargli l'acqua. Mentre stanno seduti Doofah nota che qualcosa si sta avvicinando e crede che sia un miraggio. Loofah dice a Fooby di vedere quello che succede e, spaventato, scopre che sono i dentiaguzzi e decide stesso di portarli via dagli stessi pericolosi carnivori.Scappando arrivando al luogo dove si stanno dirigendo i nostri protagonisti. Si trovano bloccati senza via di scampo e Piedino vedendo la situazione decide di aiutarli assieme ai suoi amici. Sconfiggono i dentiaguzzi, facendo cos\u00ec via libera alle tre pance gialle. Loofah chiede in quel momento se hanno trovato l'acqua, e Tricky, stanca della situazione decide di colpirla, ma Piedino le rassicura che essi troveranno l'acqua. Dopo aver camminato molto, arrivano finalmente alla roccia che assomiglia a loro e anche al laghetto d'acqua.\nMentre bevono, Doofah saluta i suoi amici sotto la sabbia, ma Tricky crede che parla con i cespugli. Petrie, incuriosito, si avvicina e spaventato, scopre che sono altre pance gialle gli amici di Loofha, Doofha e Fooby. Ducky dice che ora devono tornare alla Grande Valle, ma Piedino dice che \u00e8 meglio restare con loro perch\u00e9 il Cerchio Lucente (Sole) sta tramontando. In quel momento nella Valle Incantata, la nonna di Piedino chiede a Tria se li ha visti, ma lei dice di no ed \u00e8 molto preoccupata.\nPiedino decide allora di accompagnare le Pance Gialle alla valle delle Bacche con i precetti, ma Tricky dice che essi li hanno gi\u00e0 e gli dice di addormentarsi. Quella mattina, Piedino essendo preoccupato scopre che anche Tricky, Ducky, Petrie e Spike hanno intenzione di aiutarlo a condurre le Pance Gialle. Decidono di partire, ma mentre camminano, non si accorgono che i dentiaguzzi si erano liberati dalle rocce colpite.\nGli adulti decidono di seguire le tracce dei piccoli per vedere dove sono andati. Mentre camminano, Loofah dice di avere ancora sete e Piedino gli dice che troverano l'acqua. Loofah cade, ma scopre che ha trovato l'acqua. Allora anche Doofah, Fooby e le altre pance gialle compresi Tricky, Ducky, Spike e Petrie si tuffano. Dopodich\u00e9 decidono di continuare il cammino. Mentre camminano, Fooby sta sentendo qualcosa e avverte gli altri che ci sono le bacche nei cespugli. Allora Loofha dice a Piedino che \u00e8 stato lui a trovare la valle delle bacche, ma Piedino dice che non \u00e8 la valle delle bacche.\nDopo aver mangiato, le pance gialle decidono di riposarsi. Piedino, insieme a Tricky, Spike, Ducky e Petrie si sente un po' in colpa per il fatto che accompagnando le pance gialle, non ci poteva essere bisogno. Dopo una discussione, incomincia un temporale e le pance gialle spaventate chiedono a Piedino da quale parte andare e lui risponde di andare in un posto pi\u00f9 sicuro. Incomincia a cadere l'acqua e mentre camminano, Ducky scivola e cade, ma Petrie la salva e gli dice di usare i precetti delle pance gialle. Piedino camminado vede 2 percorsi e non sa quale scegliere, allora decide di andare a caso e mentre cammina, Doofah scegli l'altro che per\u00f2 sar\u00e0 in difficolt\u00e0. Camminando trovano un luogo dove ci pu\u00f2 riparare dalla pioggia.\nDopo che smette di piovere, si chiedono dove sia finita Doofah, e Piedino sentendola, decide di seguire la sua voce. Trovandola si accorgono che sta sopra una pietra e decidono di usare i precetti. Doofah, allora decide di fare un salto, ma mentre spicca, sta per cadere e Piedino insieme a Tricky, Ducky e Petrie l'aiutano. Dopo averla salvata, Doofah capisce che \u00e8 meglio stare in gruppo. Ritornando per\u00f2, rincontrano i dentiaguzzi e scappano, per\u00f2 si ricordano i precetti. Tricky aiuta Doofah salvandola da uno dei nemici. Piedino capendo che si trova in difficolt\u00e0 assieme ai suoi amici e le pance gialle, decide di trovare una soluzione e Fooby decide di usare la loro voce per stordire i denti aguzzi. Facendo questo, riescono a sconfiggere i dentiaguzzi e a farli cadere nel vuoto. Piedino si congratula con tutti, che stando in gruppo si imparano cose stupende, e nel frattempo Fooby scopre finalmente la Valle Delle Bacche. Loofah, Doofah, Fooby e le altre pance gialle li ringraziano salutandoli e dirigendosi verso il loro luogo preferito, la Valle Delle Bacche.\nDopo questa avventura, anche i nostri amici dinosauri decidono di tornare alla Valle Incantata prendendo una scorciatoia. Camminando, sentono qualcosa, si spaventano e scoprono che erano i loro genitori preoccupati. Piedino racconta assieme ai suoi amici che hanno usato i precetti, ma la nonna le dice che ne hanno dimenticato uno ed era quello di restare nella Grande Valle. Dopo questo, hanno imparato una lezione che i precetti funzionano sempre.\nHome Video.\nIn Italia il film usc\u00ec in DVD il 5 marzo 2008."}
{"id": "1768488", "revid": "121868045", "url": "https://it.wikipedia.org/wiki?curid=1768488", "title": "Repubblica di Mura", "text": "La Repubblica di Mura o Repubblica di Prekmurje (in ungherese: \"Vendvid\u00e9ki K\u00f6zt\u00e1rsas\u00e1g, Mura K\u00f6zt\u00e1rsas\u00e1g\", in sloveno: \"Murska Republika, Republika Prekmurje\") \u00e8 stata una repubblica non riconosciuta nella regione di Prekmurje, esistita per un breve periodo nel 1919. Il nome tradizionale della nazione era \"Vendvid\u00e9k\". Il 6 giugno 1919 Prekmurje fu incorporata nel neo-istituito Regno dei Serbi, dei Croati e degli Sloveni, denominato Jugoslavia nel 1929.\nLo Stato confinava con l'Austria a nord, con l'Ungheria ad est, con la Slovenia ad ovest e con la Croazia a sud.\nStoria.\nA quell'epoca, a Prekmurje, vi era una notevole arretratezza economica e sociale. I capi della minoranza slovena erano parroci cattolici ed evangelici, insieme a capi popolari con politiche diverse. Gli sloveni cattolici e gli uomini di chiesa parteggiavano per il Regno dei Serbi, dei Croati e degli Sloveni, come gli sloveni prekmurjani, i croati, gli abitanti della Carniola, e i serbi, slavi meridionali. Gli sloveni evangelici filo-ungheresi, invece, sostenevano l'Ungheria. Il Partito Cattolico voleva proclamare lo Stato indipendente, mentre gli sloveni evangelici e gli ungheresi prekmurjani desideravano restare in Ungheria."}
{"id": "1768490", "revid": "521112", "url": "https://it.wikipedia.org/wiki?curid=1768490", "title": "Autapomorfia", "text": "In cladistica, l'autapomorfia (dal greco \u03b1\u1f50\u03c4\u03cc\u03c2, \"proprio\", \u1f00\u03c0\u03cc, \"da\" e \u03bc\u03bf\u03c1\u03c6\u03ae, \"forma\") \u00e8 un tratto derivato che \u00e8 unico per ogni gruppo terminale. Un carattere autapomorfo non \u00e8 presente nei parenti pi\u00f9 vicini del gruppo terminale e non \u00e8 presente nei progenitori ancestrali comuni.\nL'autapomorfia \u00e8 perci\u00f2 un carattere apomorfo esclusivo, poich\u00e9 comparso come tale nella sola linea filetica che esso rappresenta.\nUn esempio sono le appendici segmentali, appaiate ed articolate caratteristiche degli artropodi."}
{"id": "1768492", "revid": "1935652", "url": "https://it.wikipedia.org/wiki?curid=1768492", "title": "In persona episcopi", "text": "In persona episcopi alla lettera \"nella persona del vescovo\" \u00e8 un'espressione latina usata dalla Santa Sede per indicare l'unione di due (o pi\u00f9) diocesi, con la quale si lasciano inalterate le strutture di ciascuna diocesi (seminari, cattedrali, uffici di curia) ad eccezione del ministero episcopale, che \u00e8 esercitato da un unico vescovo (cio\u00e8 in unione personale).\n\u00c8 la forma pi\u00f9 blanda di unione fra diocesi e pu\u00f2 avere carattere temporaneo. In qualche caso l'unione \"in persona episcopi\" \u00e8 stata una soluzione di transizione verso l'unione \"aeque principaliter\" o la \"piena unione\". \nCircoscrizioni ecclesiastiche unite \"in persona episcopi\".\nLe sedi attualmente unite \"in persona episcopi\" sono:\nAlcuni ordinariati militari e ordinariati per i fedeli di rito orientale sono retti da un arcivescovo o vescovo residenziale:\nAnche alcune missioni sui iuris sono affidate ad un arcivescovo:\nAll'arcivescovo di Sens \u00e8 affidata la missione di Francia, dal 2 agosto 1996. \nNelle Chiese cattoliche orientali sono rette dal medesimo presule le seguenti circoscrizioni:"}
{"id": "1768493", "revid": "1437331", "url": "https://it.wikipedia.org/wiki?curid=1768493", "title": "Santa Croce (Castel San Giorgio)", "text": "Santa Croce \u00e8 una delle 11 frazioni che costituiscono il Comune di Castel San Giorgio, in provincia di Salerno.\nGeografia fisica.\nSi trova ai piedi della zona collinare della cittadina. Essa si caratterizza per la presenza di numerosi pendini abitati che si inerpicano su per la collina e che scendono sino alla SS 266 che divide a met\u00e0 la frazione.\nPunti d'interesse.\nSulla collina santacrocese \u00e8 sito un antico castello medievale in rovina, raggiungibile da diversi sentieri. A Santa Croce si trovano anche i resti dell'antico Acquedotto Augusteo, oltre che la sobria quanto amata Chiesa di Santa Croce, citata gi\u00e0 in documentazioni del 1181.\nAltro.\nA Santa Croce si trova un'importante industria estera operante nel campo delle costruzioni metalliche, nonch\u00e9 un vecchio edificio alcuni decenni or sono adibito a Scuola Agraria che fa parte di un terreno facente parte del Demanio dello Stato."}
{"id": "1768497", "revid": "125355311", "url": "https://it.wikipedia.org/wiki?curid=1768497", "title": "Wilhelm Griesinger", "text": " Ebbe come insegnanti Johann Lukas Sch\u00f6nlein all'Universit\u00e0 di Zurigo e Fran\u00e7ois Magendie a Parigi.\nBiografia.\nLa formazione.\nDiplomatosi nel 1833, all'et\u00e0 di soli sedici anni, inizi\u00f2 gli studi di medicina presso l'universit\u00e0 di Tubinga Eberhard-Karls. La sua personalit\u00e0 inquieta gli mosse, sin dal principio, i primi scacchi. Coinvolto in scherzi goliardici venne ripetutamente convocato dal rettore dell'universit\u00e0. A causa dei suoi ideali politici entr\u00f2 spesso in collisione con i professori e gli amministratori di Eberhard-Karls. Griesinger critic\u00f2 la medicina romantica insegnata a Tubinga, poich\u00e9 la considerva speculativa. Si impegn\u00f2 pubblicamente per una Germania libera ed unita; fu coinvolto nei Corps Guestphalia, una frazione del Burschenschaft.\nNel 1837 venne espulso dall'universit\u00e0 di Tubinga insieme a Julius Robert von Mayer. Prosegu\u00ec i suoi studi presso l'universit\u00e0 di Zurigo sotto la guida di Johann Lukas Sch\u00f6nlein. Nel 1838, anno in cui venne riammesso all'Eberhard-Karls, consegu\u00ec il dottorato in medicina con una dissertazione sulla difterite.\nLa vita lavorativa.\nSubito dopo la laurea, Griesinger si rec\u00f2 a Parigi, ove trascorse un periodo di appassionato approfondimento delle sue conoscenze cliniche. Conobbe inoltre Fran\u00e7ois Magendie, fondatore della fisiologia sperimentale e autore del primo libro moderno sull'insegnamento della fisiologia.\nNel 1839 si dedic\u00f2 all'attivit\u00e0 di medico praticante nel suo studio privato a Friedrichshafen. Nel 1840 inizi\u00f2 un internato come medico secondario sotto il direttore Albert Zeller presso il manicomio di Winnenthal. Quest'esperienza aliment\u00f2 l'interesse di Griesinger per la psichiatria e gli forn\u00ec gran parte delle nozioni, in particolare di carattere pratico, che gli furono indispensabili per la stesura della sua prima e maggiore opera pubblicata nel 1845 \u201cPatologia e terapia delle malattie psichiche\u201d (\"Die Pathologie und Therapie der psychischen Krankheiten\").\nNel 1842 trascorse dei brevi periodi di studio a Stoccarda, Vienna e Parigi. Nel 1843 torn\u00f2 a Tubinga dove ricopr\u00ec il ruolo di medico assistente in una clinica medica. Poco tempo dopo gli venne affidata la cattedra di patologia. Nel 1847 venne nominato professore straordinario. Collabor\u00f2 con Wunderlich e Roser, suoi amici d'infanzia nonch\u00e9 colleghi a Tubinga, alla realizzazione dell'\"Archiv fur physiologische heilkunde\" di cui divent\u00f2 redattore nello stesso anno e che utilizz\u00f2 per divulgare le sue idee innovative sulla fisiologia moderna. Nel 1849, Griesinger si spost\u00f2 a Kiel, dove gli venne affidata la direzione della clinica universitaria locale e dove condusse studi neuroanatomici.\nNel 1850 spos\u00f2 Josephine von Rom, con lei lasci\u00f2 la Germania e si rec\u00f2 ad Il Cairo, per ragioni politiche. Qui, conquistata la fiducia del re 'Abb\u0101s I, divent\u00f2 suo medico personale. Insieme a questo compito gli venne assegnata la direzione della scuola medica de Il Cairo e la presidenza dell'Ordine dei Medici egiziano.\nL'esperienza egiziana concesse a Griesinger di discernere e studiare le diverse malattie tropicali. Le conoscenze acquisite durante il soggiorno in Egitto confluirono nella sua seconda opera \"Klinische und anatomische Beobachtungen \u00fcber die Krankheiten von Aegypten\".\nRest\u00f2 in Egitto fino al 1852, si trasfer\u00ec, dunque, a Stoccarda per poi tornare a Tubinga due anni dopo.\nNel 1857, utilizz\u00f2 le conoscenze acquisite in Egitto per pubblicare un terzo libro intitolato \"Sulle malattie infettive\"(Infectionskrankheiten).\nNel 1859 divent\u00f2 direttore del manicomio di Gammertingen, uno dei primi del settore pediatrico in tutta la Germania.\nNel 1860, lasciato nuovamente il suo paese, divent\u00f2 direttore della clinica di medicina interna di Zurigo. Durante questo periodo si impegn\u00f2 attivamente nella promozione e concretizzazione del progetto relativo alla costruzione di una clinica moderna, che verr\u00e0 inaugurata nel 1870 dopo la sua morte e diventer\u00e0 celebre come l'ospedale Burgh\u00f6lzli.\nNel 1864 ricevette delle offerte lavorative da Berlino, accettando l'incarico di direttore di una clinica psichiatrica e di docente ordinario alla Charit\u00e8. Nel periodo a Berlino si impegn\u00f2 per applicare numerose riforme, tra le quali la creazione di un Nervenstation. Nel 1867 fond\u00f2 la \"Berliner medicinisch-psicologica Gesellschaft\" che cambi\u00f2 in seguito nome in \"Berliner Gesellschaft f\u00fcr Psychiatrie und Nervenkrankheiten\" nel 1879, per poi diventare l'attuale \"Berliner Gesellschaft f\u00fcr Psychiatrie und Neurologie\" nel 1933.\nLa morte.\nNel 1868 Griesinger si oper\u00f2 di appendicite. L'intervento gli provoc\u00f2 una ferita che, infettatasi, gli fece contrarre la difterite. Mor\u00ec il 26 ottobre dello stesso anno. La sua tomba si trova a Sch\u00f6neberg nell'alten St.-Matth\u00e4us-Kirchhof.\nOpere.\nPatologia e terapia delle malattie psichiche.\n\"Patologia e terapia delle malattie psichiche\" (\"Pathologie und Therapie der psychischen Krankheiten\") \u00e8 la prima, nonch\u00e9 maggiore opera di Griesinger. La pubblicazione del trattato lo consacra, definitivamente, nel novero dei pi\u00f9 importanti fisiopatologi del suo tempo. Pubblicato nel 1845 in seguito al periodo trascorso da Griesinger presso il manicomio di Winnenthal sotto Albert Zeller, venne ripubblicato nel 1861 in una seconda edizione. L'intento principale del libro era quello di dare alla psichiatria una derivazione fisiopatologica. Sulla prima pagina dell'opera si trova la celebre assunzione di Griesinger secondo cui per comprendere ogni sintomo della malattia \u00e8 indispensabile localizzarlo. Egli affermava, inoltre, che tutte le malattie psichiche sono causate da un'alterazione patologica dell'encefalo.\nSulle malattie infettive.\n\"Sulle malattie infettive\" (\"Infectionskrankheiten\") fu pubblicata nel 1857 in seguito al periodo egiziano. La trattazione si concentra sull'analisi e sullo studio fisio-patologico delle malattie tropicali.\nLe innovazioni.\nIl contributo di Griesinger \u00e8 inerente al campo della medicina generale, della psichiatria e dell'educazione medica.\nIl grande apporto da lui fornito alla medicina psichiatrica pu\u00f2 essere sintetizzato nella frase \"La malattia mentale \u00e8 malattia del cervello\", l'aforisma \u00e8 riportato sulla prima pagina del suo primo libro \"Patologia e Terapia delle Malattie Psichiche\" (\"Die Pathologie und Therapie der psychischen Krankheiten\"). Questa frase, all'apparenza scontata, allora rappresentava un campo d'indagine totalmente nuovo per quanto riguardava il mondo psichiatrico. Griesinger teorizz\u00f2 l'esistenza di un nesso tra il cervello e le funzioni psichiche.\nFu il primo a considerare la psichiatria come una branca della medicina e ad estendere l'analisi della follia a livello patologico\nKurt Kolle identifica Griesinger come iniziatore della psichiatria scientifica. Secondo Griesinger lo studio del disturbo mentale andava condotto attraverso l'analisi delle\"turbe elementari \" quali sintomi di una malattia vera e propria.\nRifacendosi agli studi di Herbart, formul\u00f2 delle teorie sull'esistenza di componenti non consce che influenzano il comportamento degli individui. Secondo Griesinger esisterebbe un solo tipo di malattia mentale che pu\u00f2 assumere connotazioni differenti a causa della combinazione di pi\u00f9 fattori secondari.\nEspresse idee innovative anche relativamente alla formazione degli psichiatri; sostenne, infatti, che ai fini della loro formazione era indispensabile una conoscenza diretta dei casi clinici, che poteva essere conseguita tramite il dialogo con i malati gravi.\nQuesto iter diagnostico fu spesso criticato a causa della radicata idea in base alla quale i suddetti colloqui potessero nuocere ai pazienti."}
{"id": "1768498", "revid": "729019", "url": "https://it.wikipedia.org/wiki?curid=1768498", "title": "Andy Ripley", "text": "Biografia.\nCresciuto nell'epoca ancora dilettantistica del rugby britannico e mondiale, trascorse buona parte della carriera nel club londinese del , dove si segnal\u00f2 come terza linea centro molto fisica e veloce.\nFu convocato per la prima volta in Nazionale inglese nel 1971 e disput\u00f2 tutti i tornei delle Cinque Nazioni dal al , vincendo quello \u2014 a pari merito con tutte le altre quattro \u2014 del .\nDopo il ritiro dall'attivit\u00e0 internazionale continu\u00f2 a praticare diversi sport, giocando nel Rosslyn Park fino al 1989 a 41 anni, e dedicandosi a canottaggio e atletica leggera: vincitore di un premio, del valore di circa sterline, lo devolvette alla Rugby Football Union, nel rispetto della sua visione totalmente dilettantistica dello sport; nel 1989, dopo la fine dell'attivit\u00e0 rugbistica, fu eletto presidente del Rosslyn Park.\nTra il 1972 e il 1981 fu invitato 25 volte a giocare con la selezione dei .\nSpese un biennio in Francia al , club universitario parigino.\nFu, inoltre, in Italia al termine della stagione di serie A 1975-76, ingaggiato dal , schierato in occasione dell'ultimo incontro di campionato contro il Rovigo, in cui la squadra lombarda, a pari punti con i veneti, tent\u00f2 di difendere il titolo vinto l'anno prima.\nRappresentante e dirigente della United Bank of Kuwait, fu anche imprenditore (nel ramo della contabilit\u00e0 fiscale e finanziaria e successivamente nel marketing sportivo.\nPoliglotta, comment\u00f2 anche incontri di rugby per la televisione francese, grazie alla perfetta conoscenza di tale lingua.\nNel 2005 super\u00f2 un cancro alla prostata e scrisse un libro sulla sua esperienza, senza perdere ironia e sarcasmo: intervistato dal \"Guardian\" a proposito delle sue impressioni sulla , al giornalista che gli telefon\u00f2 a casa rispose: \u00abNon si preoccupi per avermi interrotto il pranzo: mia moglie \u00e8 in questi giorni in Austria, mia figlia \u00e8 a casa dall'Universit\u00e0 cos\u00ec ho cucinato io, e sono un cuoco orribile\u00bb.\nNel 2009, tuttavia, una nuova insorgenza del cancro lo costrinse alla quasi totale invalidit\u00e0; la sua ultima apparizione pubblica fu il ricevimento della nomina a Ufficiale dell'Ordine dell'Impero Britannico (OBE) nel maggio 2010; il 17 giugno 2010 mor\u00ec a East Grinstead (West Sussex)."}
{"id": "1768501", "revid": "2093951", "url": "https://it.wikipedia.org/wiki?curid=1768501", "title": "Hilary Mantel", "text": "Laureata in Giurisprudenza presso l'Universit\u00e0 di Sheffield (1973), ha vissuto in Botswana e in Arabia Saudita e ha dichiarato voler diventare irlandese per restare europea dopo l'Uscita del Regno Unito dall'Unione europea."}
{"id": "1768504", "revid": "228587", "url": "https://it.wikipedia.org/wiki?curid=1768504", "title": "Kyokushin", "text": ""}
{"id": "1768510", "revid": "125454027", "url": "https://it.wikipedia.org/wiki?curid=1768510", "title": "Giuseppe Piromalli", "text": "Biografia.\nDiventa capo dei Piromalli alla morte, per cause naturali nel 1979, di suo fratello maggiore Girolamo Piromalli detto \"Don Mommo\".\n\u00c8 stato l'artefice insieme a Don Mommo della trasformazione della 'Ndrangheta da organizzazione rurale a mafia imprenditoriale assumendo il controllo su diversi opere pubbliche nell'area di Gioia Tauro, in particolare nella costruzione del Porto di Gioia Tauro.\nNel 1974 le imprese coinvolte nell'espansione del porto e nelle acciaierie a Gioia Tauro offrirono il 3% per essere lasciate in pace. I 3 capi di allora (Antonio Macr\u00ec, i fratelli Piromalli e i fratelli De Stefano) rifiutarono e vollero dei subappalti delle opere per controllarne i progetti.\nI Piromalli cos\u00ec si aggiudicarono pi\u00f9 della met\u00e0 del valore di ben 3800 miliardi di dollari dei subappalti.\nLatitanza, arresto e carcere.\nNegli anni '80 viene accusato di essere il mandante dell'omicidio di uno 'ndranghetista rivale e si d\u00e0 alla latitanza.\nFu catturato il 24 febbraio del 1984. Fu condannato a 11 ergastoli, ma la pena fu ridotta a due ergastoli. Nel 1986 fu condannato per associazione mafiosa. Nello stesso periodo si un\u00ec al partito radicale guidato da Marco Pannella che pubblicamente si batt\u00e9 contro il regime del 41bis per i mafiosi.\nGiuseppe Piromalli annuncia nel 1994 che avrebbe supportato Berlusconi al voto e Tiziana Maiolo e Vittorio Sgarbi in quel periodo di campagna elettorale lo visitarono in carcere e denunciarono l'eccessivo potere dei magistrati.\nMorte e successione.\nSuccessivamente ammalato di cancro fu rilasciato ai suoi familiari nel 2003 (stava scontando in carcere un'altra condanna a 27 anni per omicidio e associazione per delinquere di tipo mafioso). Muore all'et\u00e0 di 83 anni il 19 febbraio 2005.\nAlla guida della cosca gli succede il figlio Giuseppe Piromalli."}
{"id": "1768511", "revid": "120900610", "url": "https://it.wikipedia.org/wiki?curid=1768511", "title": "Sponsor", "text": "Uno sponsor, patrocinante o patrocinatore \u00e8 un ente o persona che promuove un'attivit\u00e0, un evento o un'organizzazione attraverso un sostegno finanziario oppure con la fornitura di prodotti o servizi. Il termine un prestito linguistico dall'inglese derivante a sua volta dal verbo latino \"spondere\" (= \"promettere solennemente\").\nLa sponsorizzazione, o patrocinio, pu\u00f2 pertanto consistere in un accordo che preveda pubblicit\u00e0 in cambio dell'impegno a finanziare un evento di massa, o un'organizzazione. Per esempio, un'azienda pu\u00f2 fornire divise e accessori a un atleta o ad una squadra sportiva in cambio dell'esposizione del proprio marchio sugli abiti. In tal modo lo sponsor ne guadagna in popolarit\u00e0 e la squadra risparmia sull'acquisto delle divise. Questo tipo di sponsorizzazione \u00e8 comune nei settori dello sport, dell'arte, dei mezzi di comunicazione e delle attivit\u00e0 di beneficenza. Spesso una manifestazione si appoggia su pi\u00f9 sponsor, di cui il principale \u00e8 detto in lingua inglese \"main sponsor\".\nTipologie.\nEsistono diversi tipi di sponsorizzazione:"}
{"id": "1768513", "revid": "110157", "url": "https://it.wikipedia.org/wiki?curid=1768513", "title": "Ghetto Mindstate", "text": "Ghetto Mindstate \u00e8 il primo singolo del rapper statunitense Lil' Flip estratto dall'album \"I Need Mine $$\". \u00c8 stato prodotto dal tem The Synphony e vi ha partecipato il cantante R&amp;B Lyfe Jennings.\nInformazioni.\nLa canzone non ha debuttato nella chart \"Billboard Hot 100\", ma ha solo raggiunto la posizione n.77 nella \"Hot R&amp;B/Hip-Hop Songs\".\nIl testo \u00e8 stato scritto dagli stessi Lil' Flip e Lyfe Jennings, pi\u00f9 da C. Hassan e S. Lal. Nell'album, il brano reca il titolo \"Ghetto Mindstate (Can't Get Away)\".\nIl videoclip ha come protagonista l'attore Tristan Wilds e in esso appare anche il deceduto rapper Young Argo.\nTracce.\nL'edizione in EP del singolo contiene sia la versione originale della canzone, sia le due versioni: "}
{"id": "1768516", "revid": "1442080", "url": "https://it.wikipedia.org/wiki?curid=1768516", "title": "Rashaya", "text": "R\u0101shay\u0101 (), detta anche R\u0101shay\u0101 al-W\u0101d\u012b (da non confondere con \"R\u0101shay\u0101 al-Fukhar\" nel Governatorato di Nabatiye) \u00e8 una citt\u00e0 del Libano, di circa 4.500 abitanti, capoluogo del Distretto di Rashaya, a circa 84\u00a0km a sud-est di Beirut e meno di 10\u00a0km dal confine con la Siria.\nR\u0101shay\u0101 si trova in una zona montana sulle pendici meridionali dei monti dell'Anti-Libano, a circa 7\u00a0km a nord del Monte Hermon.\nDal punto di vista turistico risultano di interesse:"}
{"id": "1768517", "revid": "248115", "url": "https://it.wikipedia.org/wiki?curid=1768517", "title": "Glume", "text": ""}
{"id": "1768519", "revid": "26630", "url": "https://it.wikipedia.org/wiki?curid=1768519", "title": "Torello (Castel San Giorgio)", "text": "Torello \u00e8 una delle 11 frazioni che costituiscono il Comune di Castel San Giorgio, in provincia di Salerno.\nGeografia fisica.\nEssa si trova nella zona nord della cittadina, ed \u00e8 praticamente formata \"in salita\", tant'\u00e8 che il suo abitato si inerpica sino alla collina.\nStoria e stemma.\nLe prime notizie del toponimo Torello si trovano in un documento nel Codex diplomaticus Cavensis (VOL.6, 193) datato 1042, in cui si fa riferifemto ad un luogo situato entro i confini di Nocera, presso Siano, chiamato Torello (\"infra fines de nucerie,[..] torellum vocatur\"). Da un altro documento del 1178 si legge che il prete Jacopo De Cicerone offre allo stesso Abate un castagneto ad Turullum (Torello).\nL'illustre famiglia Normanna dei Budetta a partire dal XII secolo si stabil\u00ec nella parte orientale dell'Agro nocerino, infeudandosi tutto quel tratto che \u00e8 tra Lanzara, Siano, Roccapiemonte e Materdomini. Capostipite di essa fu Wirifrider uno dei prodi Cavalieri Normanni. Fu potentissima al tempo delle dominazioni Sveva, Angioina ed Aragonese, e fin da quei tempi ebbe diversi feudi, tra i quali quello di San Giorgio. Il Villaggio si trova denominato Budetta fin dai tempi remoti, e nel 1347 Filippo Budetto, per concessione della Regia Corte, ne riceveva l'investitura da Tommaso di S. Severino, Gran Contestabile del Regno. Da Filippo pass\u00f2 a Luigi, suo figlio, e da costui, alla sua primogenita, Margherita, quando and\u00f2 in sposa a Guglielmo della illustre famiglia Pandone.\nI cognomi pi\u00f9 diffusi del borgo, documentabili dai registri parrocchiali della Chiesa di Santa Barbara a partire dalla seconda met\u00e0 del '500, sono Falco, Galluzzo, Zambrano, Amabile, Rescigno, Mazzariello, Capuano, Costabile, e tante altre antiche famiglie.\nMonumenti e luoghi d'interesse.\nMolto importante \u00e8 la Chiesa di Santa Barbara, situata in un bellissimo scenario roccioso e che \u00e8 stata in passato scelta per ospitare alcuni eventi, tra cui un concerto del cantautore Francesco De Gregori.\nManifestazioni.\nA Torello si tiene anche la \"Sagra del Cavatiello e dello Stoccafisso\" che attrae numerosi visitatori ed appassionati di gastronomia."}
{"id": "1768522", "revid": "76963", "url": "https://it.wikipedia.org/wiki?curid=1768522", "title": "Ana Ortiz", "text": "Biografia.\nAna Ortiz \u00e8 nata a Manhattan, borough di New York, il 25 gennaio del 1971 da padre portoricano e da madre statunitense di origini irlandesi. Ha debuttato professionalmente nella produzione teatrale \"Dangerous Liaisons\". Ha partecipato ad un tour europeo in produzioni teatrali come \"Hair\", \"Dog Lady and the Cuban Swimmer\" e \"References to Salvador Dali Make Me Hot\". \u00c8 apparsa nei telefilm \"NYPD Blue\", \"E.R. - Medici in prima linea\" e \"Over There\". Nel 2007 prende parte al film \"Tortilla Heaven\", ma l'attrice \u00e8 soprattutto nota per il ruolo di Hilda Suarez, la sorella di Betty e madre di Justin in \"Ugly Betty\".\nNel 2008 presta la sua voce per il film d'animazione \"Batman - Il cavaliere di Gotham\".\nDal 2013 interpreta Marisol Suarez, una delle protagoniste nella serie \"Devious Maids - Panni sporchi a Beverly Hills\". Il suo personaggio, che \u00e8 in realt\u00e0 una professoressa, inizialmente si finge una domestica per indagare su un omicidio di una cameriera, per conoscere meglio le persone dove lavorava la donna, e per farsi amiche le domestiche del quartiere, amiche della vittima, per scoprire pi\u00f9 cose riguardanti lei; tutto questo per provare a scagionare suo figlio, accusato ingiustamente di essere l'assassino.\nA novembre del 2013 interpreta Bizzy Preston, in un episodio della serie \"Revenge\".\nDoppiatrici italiane.\nNelle versioni in italiano dei suoi lavori, Ana Ortiz \u00e8 stata doppiata da:\nDa doppiatrice \u00e8 stata sostituita da:"}
{"id": "1768525", "revid": "1543377", "url": "https://it.wikipedia.org/wiki?curid=1768525", "title": "(I Can't Get No) Satisfaction", "text": "(I Can't Get No) Satisfaction \u00e8 un brano dei Rolling Stones pubblicato nel 1965 come singolo.\nScritto da Mick Jagger e Keith Richards e prodotto da Andrew Loog Oldham, \u00e8 collocato nella seconda posizione della \"Lista delle 500 migliori canzoni\" della rivista \"Rolling Stone\", mentre VH1 l'ha posizionata al primo posto delle \"100 pi\u00f9 grandi canzoni Rock &amp; Roll\". Nel 2006 \u00e8 stata aggiunta dalla Biblioteca del Congresso nel \"National Recording Registry\". \nIl brano.\nIl brano \u00e8 stato pubblicato come singolo per la prima volta negli Stati Uniti nel maggio 1965 e inclusa poi nell'album \"Out of Our Heads\", pubblicato nel luglio dello stesso anno. , portando il gruppo per la prima volta in vetta alla Billboard Hot 100 per quattro settimane, alla Official Singles Chart per due settimane, in Norvegia per cinque settimane, nei Paesi Bassi per otto settimane, in Austria per due settimane ed in Germania per sei settimane. In Europa la canzone fu inizialmente trasmessa solo da alcune emittenti pirata, perch\u00e9 quelle ufficiali ritenevano il testo del brano troppo sessualmente esplicito. Usc\u00ec solo come singolo ad agosto e non venne inserita nell'edizione inglese dell'album \"Out of Our Heads\" in quanto all'epoca non era consuetudine inserire negli album brani gi\u00e0 pubblicati come singolo.\nIl testo del brano \u00e8 un inno all'insoddisfazione giovanile e si dichiara apertamente contro il consumismo, cosa che fece percepire la canzone come un attacco allo status quo sociale dell'epoca.\nComposizione e registrazione.\nKeith Richards registr\u00f2 la versione grezza del celebre riff di chitarra di \"Satisfaction\" in una stanza di hotel. Il riff gli era venuto in mente al risveglio dopo una dormita. Il chitarrista accese un registratore portatile e lo incise su nastro prima di riaddormentarsi. La mattina seguente, Richards riascolt\u00f2 il nastro e not\u00f2 come ci fossero circa due minuti di chitarra acustica seguiti poi dal rumore del suo russare per i successivi quaranta minuti prima della fine del nastro.\nI Rolling Stones registrarono il brano il 10 maggio 1965 ai Chess Studios di Chicago, in una versione con Brian Jones all'armonica. Il gruppo registr\u00f2 nuovamente in seguito la traccia due giorni dopo agli RCA Studios di Hollywood, con un ritmo differente e con un effetto distorsione sul riff di chitarra principale ottenuto per mezzo di un fuzzbox. Richards avrebbe voluto reincidere ancora la traccia con una sezione fiati a ripetere il riff principale poich\u00e9 aveva immaginato la canzone come un pezzo alla Otis Redding, ma gli altri membri del gruppo e il manager Andrew Loog Oldham insistettero per mantenere l'ultima versione che, inoltre, venne scelta come nuovo singolo della band, nonostante il parere contrario di Richards.\nSingolo.\nFu il settimo singolo pubblicato nel Regno Unito e l'ottavo negli USA.\nEdizione USA.\nLato A\nLato B\nEdizione UK.\nLato A\nLato B\nCover.\nCover dei Residents.\nNel 1976, il gruppo rock d'avanguardia The Residents pubblic\u00f2 una cover fortemente destrutturata di \"Satisfaction\" con un testo riscritto per l'occasione ed un assolo di chitarra da parte del collaboratore del gruppo Snakefinger. Il singolo, nonostante la quasi totale irriconoscibilit\u00e0 del motivo originario, fu il maggiore successo dei The Residents fino a quel momento, e successivamente venne incluso nella ristampa in CD del 1988 dell'album \"The Third Reich 'n Roll\".\nCover dei Devo.\nIl gruppo new wave statunitense dei Devo pubblic\u00f2 una versione stravolta di \"(I Can't Get No) Satisfaction\" come singolo nel 1977. A causa delle pesanti modifiche che i Devo avevano fatto al brano, i membri del gruppo si incontrarono con Mick Jagger e i suoi avvocati in modo da raggiungere un accordo e il benestare degli Stones alla pubblicazione della cover. Durante il colloquio, Jagger disse che gli piaceva molto la versione dei Devo di \"Satisfaction\", e cos\u00ec l'accordo fu raggiunto."}
{"id": "1768536", "revid": "204012", "url": "https://it.wikipedia.org/wiki?curid=1768536", "title": "Distomatosi sanguigna", "text": ""}
{"id": "1768539", "revid": "75435", "url": "https://it.wikipedia.org/wiki?curid=1768539", "title": "Madianiti", "text": ""}
{"id": "1768550", "revid": "767487", "url": "https://it.wikipedia.org/wiki?curid=1768550", "title": "Vilmos Tk\u00e1lecz", "text": "Fu il capo del governo della cosiddetta Repubblica di Prekmurje, uno stato non riconosciuto internazionalmente, sorto nella primavera del 1919 dalla dissoluzione dell'Impero austro-ungarico.\nTkalecz nacque come figlio primogenito in una famiglia di lingua slovena nella regione del Prekmurje, parte del Regno di Ungheria nell'Impero Austro-Ungarico. Prima dello scoppio della prima guerra mondiale insegn\u00f2 come maestro nella scuola elementare nel villaggio di \u010cren\u0161ovci, a sud-ovest di Lendava. Mobilizzato nell'esercito imperiale, fu inviato al fronte orientale, da dove torn\u00f2 nel 1917.\nNel maggio del 1919 \u00e8 tra gli organizzatori della \"Festa socialista del Prekmurje\", una manifestazione di massa a favore della rivoluzione comunista di B\u00e9la Kun. Gi\u00e0 il 29 maggio per\u00f2, visto l'insuccesso della politica minoritaria del governo di Kun, Tkalecz decide di proclamare l'indipendenza dal Prekmurje dall'Ungheria. Fino al 6 giugno, le forze dell'esercito comunista ungherese e dell'esercito del Regno dei Serbi, Croati e Sloveni occupano gran parte del territorio dell'autoproclamata repubblica. Tk\u00e1lecz scappa a Graz, e dopo la ristaurazione del regime conservatore di Mikl\u00f3s Horthy, si trasferisce in Ungheria. Dal 1920 in poi \u00e8 vissuto a Nagykar\u00e1csony; del 1950 si persero le sue tracce."}
{"id": "1768555", "revid": "69794", "url": "https://it.wikipedia.org/wiki?curid=1768555", "title": "Coppa Italia di pallacanestro 1969", "text": ""}
{"id": "1768560", "revid": "125483651", "url": "https://it.wikipedia.org/wiki?curid=1768560", "title": "Giuseppe Piromalli (figlio)", "text": "\u00c8 stato il capo della 'ndrina dei Piromalli della Piana di Gioia Tauro, in cui era subentrato come capobastone all'omonimo padre. \u00c8 soprannominato \"Pino Facciazza\".\nDal 1993 \u00e8 stato latitante e incluso nella lista dei latitanti pi\u00f9 pericolosi d'Italia. Nel marzo del 1999 \u00e8 stato arrestato.\nAttivit\u00e0 criminale.\nNegli anni novanta il porto di Gioia Tauro divenne il pi\u00f9 grande porto commerciale del Mediterraneo (giunse a spostare oltre 2 milioni di container nel 1998). Nel 1994 la Contship Containerlines affitt\u00f2 l'area del porto per iniziare la sua attivit\u00e0 di trasporto e fu creato il Terminal Medcenter Container, grazie a 128 miliardi di lire di un finanziamento statale; i Piromalli costrinsero le due societ\u00e0, attraverso il vicepresidente Walter Lugli della Medcenter e il presidente Enrico Ravano della Contship, al pagamento di 1,5 $ per ogni container trasportato, che corrispondeva a met\u00e0 del profitto guadagnato dalle due compagnie.\nI criminali pretesero inoltre contratti, subcontratti e lavori nelle due imprese, come del resto pretendevano dalle altre imprese della zona. Malgrado la sottoscrizione di un patto anticorruzione col governo, i dirigenti delle due societ\u00e0 cedettero alle richieste della 'Ndrina.\nArresto.\nNel 1999 furono arrestati esponenti dei Piromalli; l'11 marzo fu arrestato anche Giuseppe Piromalli, che si trovava in un bunker con stanze nascoste protette da persiane in metallo elettroniche, con un telecomando che azionava una via di fuga segreta. A catturarlo furono i Carabinieri comandati dal colonnello Gennaro Niglio e dal tenente colonnello Cosimo Fazio. Era disarmato e non si oppose all'arresto. Nella stanza da letto venne trovato un piccolo altare dedicato alla Madonna di Polsi in Aspromonte e stranamente una foto (tra tante altre) di Giuseppe Di Girolamo detto \"Peppuccio\" (19.07.1951), il giovanissimo \"consigliori\" palermitano di don Peppino Piromalli, divenuto \"'ndranghetista\" per una questione di cuore, per volere di Luciano Liggio.\nIl 30 giugno 2009 furono sequestrati beni del valore di 10 milioni di euro tra Gioia Tauro e Milano. Anche il figlio Antonio \u00e8 in carcere da quando \u00e8 stato arrestato nell'operazione \"Cent'anni di Storia\" del luglio 2008."}
{"id": "1768561", "revid": "187", "url": "https://it.wikipedia.org/wiki?curid=1768561", "title": "Giuseppe Piromalli (junior)", "text": ""}
{"id": "1768564", "revid": "2208719", "url": "https://it.wikipedia.org/wiki?curid=1768564", "title": "Salvation Mountain", "text": "Salvation Mountain (it.: \"Monte della salvezza\") \u00e8 una colorata montagna artificiale che si trova a Slab City, una comunit\u00e0 libera dal sistema capitalista, a sud del deserto della California ed a nord di Calipatria.\nLa montagna \u00e8 realizzata con ogni tipo di materiale, come paglia, mattoni, pneumatici scartati, parti di automobile e migliaia di litri di vernice. \u00c8 decorata con fiori, cuori e simboli religiosi. Leonard Knight, autore dell'opera, decise di dedicare la sua vita a Dio, ergendo una sorta di totem dedicato all'Amore e a Ges\u00f9. Knight risiedeva ai piedi della montagna, vivendo nella sua macchina a fianco di un villaggio costituito da camper, roulotte e autobus; accogliendo turisti provenienti da tutto il mondo.\nLa Folk Art Society of America lo ha dichiarato \"un sito di arte popolare degno di conservazione e protezione\" nell\u2019anno 2000. In un discorso al Congresso degli Stati Uniti del 15 maggio 2002, la senatrice della California Barbara Boxer lo ha descritto come \"una scultura unica e visionaria... un tesoro nazionale... profondamente strano e meravigliosamente accessibile, degno del riconoscimento internazionale che riceve\".\nNel dicembre 2011, l'ottantenne Knight \u00e8 stato ricoverato per demenza in una struttura di assistenza a lungo termine a El Cajon. Leonard Knight \u00e8 morto il 10 febbraio 2014 a El Cajon. Ha potuto visitare Salvation Mountain per l'ultima volta nel maggio 2013; la visita \u00e8 stata registrata da KPBS (TV).\nNel 2012 sono state sollevate delle preoccupazioni per il futuro del sito, che richiede una manutenzione costante a causa del rigido ambiente desertico. Molti visitatori hanno donato vernice al progetto e un gruppo di volontari ha lavorato per proteggere e mantenere il sito. Nel febbraio 2011, una fondazione di beneficenza pubblica, Salvation Mountain Inc., \u00e8 stata istituita per sostenere il progetto. Nel 2013, la Fondazione Annenberg ha donato 32.000 dollari alla Salvation Mountain Inc. per materiali e attrezzature per \"migliorare la sicurezza e rafforzare le operazioni\". Un articolo del 2014 affermava che Salvation Mountain Inc. era gestita dai nove volontari membri del suo consiglio. A partire dal 2020, l'ente di beneficenza \u00e8 ancora attivo e ha disposto la chiusura della Salvation Mountain per alcuni mesi durante la Pandemia di COVID-19.\nFormazione.\nKnight \u00e8 nato il 1\u00ba novembre 1931, fuori Burlington, nel Vermont, e aveva prestato servizio nella guerra di Corea. Negli anni '70, Knight ebbe l'idea di dipingere la \u201cPreghiera del Peccatore\u201d su una mongolfiera - scrivendo \"DIO \u00c8 AMORE\" in rosso vivo su un tessuto bianco. Ne costru\u00ec una con pezzi di stoffa trapuntata e una stufa, ma non vol\u00f2. Nel 1984, Knight aveva scoperto Slab City - un comune di passaggio e abitato da pensionati - dove decise di lasciare un \"piccolo monumento\" di cemento e pittura. In cinque anni il progetto \u00e8 cresciuto.\nL'attuale Salvation Mountain \u00e8 in realt\u00e0 la seconda costruzione ad occupare il sito; Knight ha iniziato la prima Salvation Mountain nel 1984, utilizzando metodi di costruzione altamente instabili che hanno causato il crollo della montagna nel 1989. Knight non si \u00e8 scoraggiato; piuttosto lo vedeva come il modo con cui Dio gli faceva sapere che la Montagna non era sicura. Ha iniziato a lavorare sull'attuale Salvation Mountain \"con pi\u00f9 intelligenza\", con materiali e ingegnerie migliori, tra cui argilla mescolata con paglia. Dopo il completamento, la \"montagna\" era alta diversi piani ed era larga circa un centinaio di metri.\nNel 1998, Knight voleva espandere la montagna. Raccolse idee dai Navajo che si stabilirono nell'area intorno alla Salvation Mountain. I loro siti archeologici ispirarono Knight e inizi\u00f2 cos\u00ec a creare la tradizionale dimora dei Navajo (Hogan). \u00c8 una struttura a cupola fatta di argilla e paglia che isola dal calore. Knight intendeva viverci, anche se preferiva sempre vivere in una baracca sul retro del suo camion, e lo fece per 27 anni. Per un lungo periodo \u00e8 stato aiutato con il progetto da un amico, Bill Ammon (\"Builder Bill\"), di Slab City.\nKnight era noto per offrire tour gratuiti a tutti i visitatori di Salvation Mountain. Un articolo su Leonard Knight affermava che era un \"artista folk americano visionario\" il cui messaggio era \"amore incondizionato per l'umanit\u00e0\". Knight \"\u00e8 arrivato accidentalmente... ma ha subito riconosciuto l'opportunit\u00e0 di continuare il suo messaggio evangelico su larga scala. Ha fatto una montagna a mani nude. Leonard ha costruito Salvation Mountain\".\nAnni successivi.\nKnight inizi\u00f2 anche un'altra formazione, quello che amava chiamare \"il museo\". \u00c8 stato modellato sul progetto della mongolfiera semi-gonfiata che Knight cerc\u00f2 di creare prima di Salvation Mountain; il pallone \u00e8 ora in mostra all'American Visionary Art Museum. Il museo \u00e8 una struttura a semicupola nella montagna che contiene diversi piccoli oggetti donatigli da amici e visitatori. Ogni oggetto ha un significato e, il pi\u00f9 delle volte, i visitatori cercano la Salvation Mountain per pregare e lasciano un oggetto sulla montagna come simbolo del donarsi a Dio. Il museo \u00e8 sorretto da argilla e paglia, ma anche da parti di automobili e un groviglio di alberi che si attorcigliano all'interno della cupola e raggiungono la cima.\nNegli ultimi dieci anni della sua vita, Knight ha progettato di ridipingere la montagna due volte l'anno per assicurarsi che lo strato di vernice fosse molto spesso. Non \u00e8 stato in grado di continuare a farlo a causa di un infortunio riportato nel 2011. Successivamente, \u00e8 stato istituito un ente di beneficenza pubblico, Salvation Mountain Inc., per continuare questo mantenimento e, dal 2020, \u00e8 ancora operativo.\nLeonard Knight \u00e8 apparso in \u201cInto the Wild\u201d di Sean Penn, uscito nel 2007. Knight \u00e8 morto nel 2014. Un necrologio di Knight ha dichiarato che \"ha trascorso quasi 30 anni a costruire la montagna colorata... Costruita in argilla e vernice regalata, Knight e Riddle hanno lavorato sulla montagna tutto il giorno, tutti i giorni. Ha persino dormito alla base della montagna sul retro di un camioncino, senza elettricit\u00e0 o acqua corrente mentre Riddle tornava a casa per vivere nelle stesse condizioni con la sua famiglia sull'autobus\u201d.\nUn articolo del National Geographic pubblicato dopo la morte di Knight ha fornito questa visione sul creatore di Salvation Mountain: \"Un visionario... Leonard ha lavorato oltre il nostro concetto di tempo, lentamente e metodicamente senza mai allontanarsi dal suo cammino. Il suo unico scopo in questo sforzo era quello di diffondere il messaggio che \"Dio \u00e8 amore \". Lo ha condiviso con tutti coloro che sono venuti alla montagna...\"\nSecondo un rapporto del 2020, l\u2019opera \u00e8 ancora considerata come un pezzo d'arte religiosa popolare alta 50 piedi e, per Slab City, \"un fulcro non ufficiale per la comunit\u00e0 e l'identit\u00e0 creativa anarchica dell'area\".\nProblemi di tossicit\u00e0 della vernice.\nNel luglio 1994, la Contea Imperiale assunse uno specialista dei rifiuti tossici per testare i terreni intorno alla Salvation Mountain, con risultati che mostrarono alti livelli di tossicit\u00e0 da piombo. Knight e i suoi sostenitori raccolsero le firme per un secondo test da far eseguire ad un gruppo di specialisti di sua scelta. Quel test \u00e8 risultato negativo, supportando l'affermazione di Knight, secondo cui ha usato vernici non tossiche e che non c'erano tossine nel terreno.\nApparizione sui media.\nNel 2008, la band \u201cThird Day\u201d ha pubblicato l'album Revelation, che conteneva una rappresentazione artistica di Salvation Mountain come immagine di copertina dell'album. Le note di copertina di Revelation affermano che la copertina dell'album \u00e8 \"un'interpretazione artistica\" di Salvation Mountain.\nHuell Howser fece due interviste a dieci anni di distanza per la sua serie California's Gold. Nella seconda intervista, descrisse le modifiche apportate dalla prima.\nLa visionaria montagna \u00e8 apparsa sulle copertine degli album \"...and the Circus Leaves Town\" e \"\" degli Kyuss, inoltre appare nel film \"Into the Wild - Nelle terre selvagge,\" nel gioco Grand Theft Auto V della Rockstar Games, nel video musicale Figli di pap\u00e0 (2016) di Sfera Ebbasta, Praying (2017) di Kesha e \"Birds\" della band britannica Coldplay (2015)."}
{"id": "1768565", "revid": "1226", "url": "https://it.wikipedia.org/wiki?curid=1768565", "title": "Capitano Picard", "text": ""}
{"id": "1768566", "revid": "198277", "url": "https://it.wikipedia.org/wiki?curid=1768566", "title": "Episodi di Las Vegas (seconda stagione)", "text": ""}
{"id": "1768568", "revid": "716642", "url": "https://it.wikipedia.org/wiki?curid=1768568", "title": "Newport County Association Football Club", "text": "Il Newport County Association Football Club, meglio noto come Newport County, \u00e8 una societ\u00e0 calcistica gallese con sede nella citt\u00e0 di Newport. Gioca nella League Two, la quarta divisione del calcio inglese.\nStoria.\nDalle origini al primo dopoguerra.\nNonostante abbia vissuto momenti nei quali si \u00e8 temuto il peggio per la sopravvivenza stessa del club, la storia del Newport County A.F.C., accompagnata costantemente dall'affetto dei suoi tifosi, presenta aspetti degni di nota. Si \u00e8 soliti far risalire le radici storiche del calcio a Newport all'inizio del 900, quando lavoratori impiegati nell'industria siderurgica tentarono di fondare un club calcistico. Nonostante il fatto che in quel periodo a livello sportivo la citt\u00e0 fosse maggiormente considerata per il rugby, nella stagione 1906-07 un club denominato Newport FC si piazz\u00f2 al secondo posto nella Second Division della Western Football League. Disgraziatamente questo club chiuse i battenti di l\u00ec a poco a causa dell'instabilit\u00e0 finanziaria. Solo nel 1912 nacque a livello embrionale il Newport County, con la denominazione di \"Newport &amp; Monmouth County FC\". In questo periodo pre-bellico il campo di gioco fu quello di Somerton Park e la squadra milit\u00f2 nella Second Division della Southern League.\nDal primo al secondo dopoguerra.\nNella stagione 1919-20, alla fine del conflitto, la squadra gioc\u00f2 in First Division, che un anno pi\u00f9 tardi in seguito alla ristrutturazione del campionato venne rinominata Third Division, nell'ambito di un quadro calcistico pi\u00f9 ampio quanto a numero di squadre. Nel 1931, in seguito a persistenti problemi economici legati alla durissima crisi figlia del crollo del '29, il club perse l'affiliazione. Un anno dopo riottenne l'iscrizione, ma fu solo nella stagione 1938-39 che arriv\u00f2 il vero salto di qualit\u00e0, con la guida di Billy McCandless, che si tradusse nel raggiungimento della promozione in Second Division. Il debutto in categoria superiore fu dei pi\u00f9 promettenti, potendo vantare la squadra una vittoria contro il\nSouthampton ed un pareggio contro il Tottenham. Tuttavia, lo scoppio della Seconda guerra mondiale impose alla federazione la cancellazione dei campionati mentre il Newport veleggiava a met\u00e0 classifica.\nDal secondo dopoguerra ai primi anni '80.\nL'immediato dopoguerra non fu dei migliori, se si considera che nella stagione 1946-1947 il Newport sub\u00ec rovinose sconfitte interne ed esterne ad opera di West Bromwich Albion e Newcastle United (2-7 e 13-0, rispettivamente). Le annate successive furono caratterizzate da risultati che videro la squadra stazionare tranquillamente a met\u00e0 classifica. Inserita nel 1958 nella nuova Third Division, la compagine di Newport retrocesse in Fourth Division quattro stagioni pi\u00f9 tardi e per ben 18 anni stazion\u00f2 nel limbo del calcio britannico. Con l'avvento alla guida della squadra di Colin Addison e, pi\u00f9 tardi, di Len Ashurst, il Newport County conobbe il periodo pi\u00f9 radioso della sua storia, tanto che nel 1980 ottenne una promozione e la vittoria in coppa nazionale, grazie a uomini come John Aldridge e Tommy Tynan. Il club si comport\u00f2 assai bene in Third Division, e fu autore di un'impresa straordinaria in Coppa delle Coppe, quando si arrese nei quarti di finale al Carl Zeiss Jena (ex Germania Est), pareggiando in trasferta 2-2 e perdendo 0-1 una partita stregata di fronte a 18000 spettatori. Nel 1983 i Gallesi sfiorano la promozione in Division Two senza raggiungerla ed ebbe inizio un lento declino, che si concretizz\u00f2 con la retrocessione in Fourth Division nel 1988. Il Newport tent\u00f2 di sopravvivere economicamente ma venne prima sospeso e poi escluso dal campionato mentre gli Ufficiali Giudiziari assediavano Somerton Park.\nDalla rifondazione ai giorni nostri.\nGrazie alla passione ed al desiderio di pochi tifosi vogliosi di ridare lustro calcistico alla citt\u00e0 gallese, nel mese di Giugno del 1989 venne fondato il Newport A.F.C., che ottenne l'iscrizione alla Hellenic Football League ma fu costretto a giocare a Moreton-in-Marsh le partite casalinghe: da qui deriva l'appellativo di \"Exiles\" (\"esuli\"). La doppia vittoria in Campionato e Coppa di Lega vide il club iscriversi alla Midland Division della Southern League e tornare a giocare a Somerton Park. Due anni dopo il club non sub\u00ec pi\u00f9 sanzioni disciplinari per il fatto di aderire al sistema piramidale del calcio inglese, pur essendo una compagine del Galles.\nL'apice di questo travagliato percorso fu raggiunto quando, nel 1994, l'Alta Corte stabil\u00ec che il Newport A.F.C. poteva giocare presso l'impianto sportivo cittadino di Spytty Park ed accedere senza vincoli al sistema piramidale del calcio inglese. Nel 1999 la squadra venne rinominata Newport County A.F.C. e cinque anni pi\u00f9 tardi entr\u00f2 in Conference League. Nella stagione 2009-2010 la squadra ha ottenuto la promozione nella Conference National, categoria nella quale militava nel 1989 prima del fallimento e dove affronter\u00e0 il Wrexham.\nPu\u00f2 vantare un settore giovanile di tutto rilievo rispetto allo standard della divisione di\nappartenenza, ed il suo sito ufficiale \u00e8 considerato il migliore della Southern Conference stessa. Recentemente ha anche conquistato la FAW Premier Cup battendo in finale il Llanelli 1-0. Da citare la storica rivalit\u00e0 con Merthyr Tydfil F.C. e Cardiff City.\nStatistiche.\nStatistiche nelle competizioni UEFA.\nTabella aggiornata alla fine della stagione 2018-2019."}
{"id": "1768569", "revid": "16048193", "url": "https://it.wikipedia.org/wiki?curid=1768569", "title": "Anti Flag", "text": ""}
{"id": "1768577", "revid": "287204", "url": "https://it.wikipedia.org/wiki?curid=1768577", "title": "Favaro", "text": "Favaro \u00e8 un cognome italiano. \u00c8 uno tra i cognomi veneti pi\u00f9 diffusi e si concentra in particolar modo tra le province di Padova, Venezia e Treviso. \u00c8 molto numeroso anche in Lombardia e in Piemonte, soprattutto dal secondo dopoguerra mete per gli immigrati del nordest.\nDeriva da un termine, oggi abbastanza in disuso, che significa \"fabbro\". Sue varianti sono i cognomi Favero, Favaron, Favaretto, Favretto e simili."}
{"id": "1768578", "revid": "125413512", "url": "https://it.wikipedia.org/wiki?curid=1768578", "title": "\u00c9tienne Fran\u00e7ois de Choiseul", "text": "\u00c8 stato capo del governo.\nBiografia.\n\u00c9tienne Fran\u00e7ois era il figlio maggiore di Fran\u00e7ois Joseph de Choiseul, conte di Stainville (1700\u20141770) e fratello di Jacques-Philippe, maresciallo di Francia. Entr\u00f2 presto nell'esercito e combatt\u00e9, durante la guerra di successione austriaca, in Boemia e in Italia, dove si distinse nella battaglia di Cuneo del 1744. Dal 1745 fino al 1748 venne inviato a combattere nei Paesi Bassi, dove partecip\u00f2 all'assedio delle citt\u00e0 di Mons, Charleroi e Maastricht. Divenne luogotenente generale e nel 1750 spos\u00f2 Louise Honorine, figlia di Louis Fran\u00e7ois Crozat, marchese du Ch\u00e2tel.\nDopo aver ottenuto il favore della favorita del re Luigi XV, Madame de Pompadour, nel 1753 ottenne l'incarico \u2014 sebbene fosse ateo e libertino \u2014 di ambasciatore a Roma; nella citt\u00e0 papale \u2014 in cui era pontefice Benedetto XIV \u2014 si adoper\u00f2 in varie negoziazioni per la spinosa questione dei giansenisti e delle resistenze suscitate in Francia dalla bolla \"Unigenitus\" emanata da Clemente XI che condannava il giansenismo come eresia. Lasciata Roma e l'Italia, si rec\u00f2 a Vienna, dove sigl\u00f2 un'alleanza matrimoniale tra il suo paese e l'impero austriaco. Il successo ottenuto in Austria gli permise di succedere al cardinale Fran\u00e7ois-Joachim de Pierre de Bernis nella direzione degli affari esteri, nel 1758, durante la guerra dei Sette anni.\nNello stesso anno venne nominato pari di Francia e gli fu conferito il titolo di duca; l'anno seguente fu promosso tenente generale; nel 1761 divenne cavaliere dell'Ordine del Toson d'oro.\nAffiancandosi al cugino C\u00e9sar Gabriel de Choiseul nella direzione degli affari esteri, sigl\u00f2 il cosiddetto \"Pacte de Famille\", una alleanza dei Borboni di Francia con tutti gli altri stati d'Europa retti a quel tempo dai Borbone (Spagna, Parma e Napoli). Questo non bast\u00f2 tuttavia a risanare i disastri che aveva comportato l'alleanza con l'Austria.\nNonostante le sconfitte nelle battaglie di Ro\u00dfbach e Krefeld, Choiseul si dedic\u00f2 a rinforzare esercito e marina; concentr\u00f2 le sue energia sulla politica coloniale, cercando di aumentare la resa economica delle colonie indiane, americane ed atlantiche. Riusc\u00ec a comprare la riottosa isola di Corsica dalla Repubblica di Genova ed appoggi\u00f2, almeno in apparenza, il Parlamento ed i \"Philosophes\". Allontan\u00f2 i gesuiti dalla Francia, contro le disposizione di papa Clemente XIV.\nMa il re era scontento del suo ministro. Con la morte della Pompadour e l'avvento di Madame du Barry, ostile a Choiseul, il ministro fu destituito. Spogliato dei suoi incarichi, fu inviato in esilio nelle sue terre di Chanteloup, dove visse da gran signore. Alla morte di Luigi XV, Choiseul sper\u00f2 che il nuovo re Luigi XVI lo richiamasse al governo. Ma il sovrano si limit\u00f2 a consentirgli l'ingresso a Parigi. Mor\u00ec nel 1785, coperto di debiti.\nMassone, fu Grande amministratore del Grande Oriente di Francia. Mentre era ambasciatore di Francia a Roma, \u00c9tienne Fran\u00e7ois de Choiseul commission\u00f2 a Giovanni Paolo Pannini quattro grandi dipinti: \"Galleria di vedute di Roma antica\", \"Galleria di vedute di Roma moderna\", \"Piazza San Pietro\" e \"Interno della Basilica di San Pietro\". Pannini dipinse i quadri tra il 1753 e il 1757."}
{"id": "1768579", "revid": "228587", "url": "https://it.wikipedia.org/wiki?curid=1768579", "title": "Gabriel Rodr\u00edguez", "text": "Liberale, fece parte Governo provvisorio del 1868. Diresse, con Ram\u00f3n Costa, il Bolet\u00edn de la Instituci\u00f3n Libre de Ense\u00f1anza (BILE).\nBiografia.\nGabriel Rodr\u00edguez nacque in una famiglia di Valencia trasferitasi a Madrid quando lui era ancora in fasce.\nSi distinse in vari campi: come ingegnere insegn\u00f2 alla Scuola di ingegneria di Caminos dove ebbe come alunno Jos\u00e9 de Echegaray; come economista fu professore e fautore convinto del libero mercato; come politico liberale fu deputato dal 1869 al 1871, senatore per Porto Rico, sottosegretario del Commercio con Laureano Figuerola nel Governo provvisorio del 1868 rifiutando due volte la carica di Ministro.\nNel 1872 apr\u00ec un prestigioso studio legale specializzato a risolvere casi di contenzioso amministrativo in relazione alle opere pubbliche, in cui pass\u00f2 anche Ram\u00f3n Costa.\nCon Costa diresse il Bollettino della Instituci\u00f3n Libre de Ense\u00f1anza (BILE), in cui Gabriel Rodr\u00edguez si prodigava sia insegnadovi musica e tenendo cicli di conferenze, sia nel procacciare i fondi necessari al sostentamento della istituzione che era privata.\nFece parte della Sociedad Abolicionista Espa\u00f1ola fin dalla sua fondazione il 2 aprile 1865.\nL'Ateneo madrileno, di cui fece parte, conserva come una delle conferenze storiche quella di Gabriel Rodr\u00edguez sopra l'abolizione della schiavit\u00f9.\nFond\u00f2 l\"'Associazione per la riforma delle tariffe doganali\" e fu tra i fondatori della \"Societ\u00e0 libera di Economia Politica\" di cui fu anche segretario della Giunta direttiva durante 10 anni.\nEra fermamente convinto che lo sviluppo fosse possibile solo con il libero mercato presupposto per costruire un pi\u00f9 giusto sistema di distribuzione della ricchezza e che questo andasse di pari passo con le libert\u00e0 individuali ovvero con i Diritti dell'Uomo affermando che: \"\u201cnon sar\u00e0 possibile che la libert\u00e0 di mercato possa affermarsi senza le altre libert\u00e0, perch\u00e9 sar\u00e0 dottrina di ogni liberale che la libert\u00e0 \u00e8 una sola\u201d\".\nMor\u00ec a Madrid il 20 dicembre 1901 all'et\u00e0 di 72 anni sotto la reggenza di Maria Cristina d'Asburgo-Teschen."}
{"id": "1768580", "revid": "184755", "url": "https://it.wikipedia.org/wiki?curid=1768580", "title": "Favero", "text": "Favero \u00e8 un cognome italiano. Variante di Favaro."}
{"id": "1768582", "revid": "198277", "url": "https://it.wikipedia.org/wiki?curid=1768582", "title": "Episodi di Las Vegas (terza stagione)", "text": ""}
{"id": "1768583", "revid": "1543377", "url": "https://it.wikipedia.org/wiki?curid=1768583", "title": "Nancy Mitford", "text": "\u00c8 famosa per i suoi romanzi sulla vita dell'alta societ\u00e0 in Gran Bretagna e in Francia, in particolare quelli pubblicati dopo il 1945, e per le biografie di Luigi XIV di Francia, Madame de Pompadour, Voltaire e Federico II di Prussia.\nBiografia.\nInfanzia ed educazione.\nNancy era esponente della famiglia Mitford, figlia primogenita di David Freeman-Mitford, II barone Redesdale, e di sua moglie, Sydney Bowles, figlia di Thomas Gibson Bowles, un giornalista, editore e proprietario di un'agenzia di stampa le cui pubblicazioni includevano Vanity Fair e \"The Lady\".\nAlla sua nascita decisero di chiamarla Ruby, ma in seguito cambiarono idea e la chiamarono Nancy.\nNancy ebbe un'infanzia privilegiata. La responsabilit\u00e0 per l'educazione quotidiana di Nancy era delegata alla balia e alla bambinaia istruite dalla madre, la quale era convinta che i bambini non dovevano mai essere corretti e che mai ci si dovesse rivolgere loro con rabbia. Prima che questo esperimento fosse interrotto, Nancy era diventata egocentrica e incontrollabile. Poco prima del suo terzo compleanno, nacque una sorella, Pamela. L'apparente cambio di lealt\u00e0 della bambinaia in favore del nuovo arrivo fu un'ulteriore fonte di indignazione per Nancy, e durante tutta l'infanzia e negli anni a seguire continu\u00f2 a sfogare il suo dispiacere sulla sorella. Nel gennaio del 1909 nacque un fratello, Thomas, e nel giugno del 1910 un'altra sorella, Diana. Quell'estate Nancy frequent\u00f2 la vicina Francis Holland School. In autunno la famiglia si trasfer\u00ec in una casa pi\u00f9 grande a Victoria Road, a Kensington, dopodich\u00e9 Nancy fu educata a casa da altre governanti. Le estati venivano trascorse nel cottage della famiglia vicino a High Wycombe, nel Buckinghamshire, o con i nonni a Batsford Park. Nell'inverno del 1913-1914 la famiglia and\u00f2 in Canada, per visitare una propriet\u00e0 che suo padre aveva acquistato a Swastika, nell'Ontario. Fu qui che fu concepita la loro quinta figlia, nata l'8 agosto 1914 e battezzata Unity.\nPrima guerra mondiale, Batsford Park e Asthall Manor.\nAllo scoppio della prima guerra mondiale, suo padre David si riun\u00ec al suo reggimento e part\u00ec per la Francia. Nel maggio del 1915, Clement, il fratello maggiore di David (ed erede del titolo di Barone Redesdale), fu ucciso mentre serviva con il 10th Royal Hussars. Alla morte del vecchio padre Bertie Mitford, David, il 17 agosto 1916, mentre era ancora al fronte, eredit\u00f2 il titolo di Barone Redesdale. La moglie Sydney prese rapidamente possesso di Batsford House, gran parte della quale era rimasta chiusa per molti anni, e ne occup\u00f2 la parte che potevano permettersi di riscaldare. I bambini vennero educati tutti insieme a casa. Questo fu una fonte di frustrazione per Nancy, la cui vivace intelligenza richiedeva maggiori stimoli. Pass\u00f2 molte ore a leggere nella biblioteca della Batsford House dove, secondo la sua biografa Selena Hastings, furono gettate le basi della sua vita intellettuale.\nLe propriet\u00e0 di Redesdale erano vaste, ma molto costose. Alla fine della guerra, Redesdale decise di vendere Batsford Park e trasferire la famiglia (una quinta figlia, Jessica, era nata nel settembre 1917) in una sistemazione meno dispendiosa. La casa fu venduta all'inizio del 1919, insieme a gran parte del suo contenuto, tra cui, con sgomento di Nancy, buona parte della biblioteca. La nuova casa di famiglia era Asthall Manor, un palazzo giacobino nei pressi di Swinbrook, nell'Oxfordshire. Era una sistemazione temporanea in attesa della costruzione di una nuova casa su un terreno vicino. La famiglia rimase a Asthall Manor per sette anni, e l'edificio divenne lo scenario di molte delle scene familiari che Nancy avrebbe poi introdotto nei suoi romanzi semi-autobiografici.\nCrescere fu un processo difficile per Nancy. Incapace di stabilire una relazione con Pamela, la sorella pi\u00f9 vicina alla sua et\u00e0, era annoiata e irritata dai fratelli pi\u00f9 piccoli, e sfogava i suoi sentimenti stuzzicandoli e tormentandoli. Per il loro divertimento cur\u00f2 e realizz\u00f2 una rivista, \"The Boiler\", a cui contribuiva con storie di omicidi divertenti e raccapriccianti.\nNel 1921, dopo aver supplicato per anni un'istruzione pi\u00f9 adeguata, a Nancy fu concesso di frequentare un anno a Hatherop Castle, un istituto privato informale per giovani donne di buona famiglia. Laura Thompson, nella sua biografia di Nancy Mitford, descrive Hatherop non tanto come una scuola, ma come \"pi\u00f9 un casto assaggio della vita da debuttante\". Qui Nancy impar\u00f2 il francese e altre materie. Era la sua prima esperienza di vita lontano da casa, e le piacque. L'anno seguente le fu permesso di accompagnare altre quattro ragazze in un viaggio culturale a Parigi, Firenze e Venezia; le sue lettere a casa sono piene di espressioni di meraviglia per i luoghi e i tesori: \"Non avevo idea di essere cos\u00ec appassionata di foto ... se solo avessi una stanza tutta mia ne farei una galleria fotografica\".\nDebutto in societ\u00e0.\nIl diciottesimo compleanno di Nancy, nel novembre del 1922, fu l'occasione per un grande ballo delle debuttanti, che segn\u00f2 l'inizio del suo ingresso in societ\u00e0. Questa fu seguita nel giugno del 1923 dalla sua presentazione a corte - un'introduzione formale a Giorgio V a Buckingham Palace - dopo la quale fu ufficialmente \"fuori\" e pot\u00e9 partecipare ai balli e alle feste che costituivano la Stagione di Londra. Trascorse gran parte dei successivi anni in una serie di eventi sociali, stringendo nuovi amicizie e mescolandosi con i \"giovani brillanti\" della Londra degli anni '20. Nancy dichiar\u00f2 che \"non vedevamo quasi la luce del giorno, se non all'alba\". Nel 1926 l'Asthall Manor fu finalmente venduta. Mentre la nuova casa di Swinbrook veniva preparata, le donne della famiglia furono inviate per tre mesi a Parigi, un periodo che, dice Hastings, diede inizio alla \"storia d'amore che durer\u00e0 per tutta la vita\" di Nancy con la Francia.\nTra i nuovi amici di Londra di Nancy c'era Evelyn Gardner che era fidanzata con un uomo di nome Evelyn Waugh. Lei e Waugh in seguito svilupparono un'amicizia duratura. Sebbene fosse ormai maggiorenne, il padre mantenne un'ostilit\u00e0 aggressiva nei confronti della maggior parte dei suoi amici maschi, tanto pi\u00f9 che, come osserva Hastings, questi tendevano verso il frivolo, l'estetico e l'effeminato. Tra di loro c'era Hamish St Clair Erskine, il secondogenito del quinto conte di Rosslyn, uno studente di Oxford di quattro anni pi\u00f9 giovane di Nancy. I due giovani si conobbero nel 1928 e si fidanzarono ufficialmente, nonostante l'omosessualit\u00e0 di Erskine (della quale, forse, Nancy non era a conoscenza).\nScrittrice.\nCome mezzo per aumentare il magro assegno fornitole dal padre, Nancy inizi\u00f2 a scrivere, incoraggiata da Waugh. I suoi primi tentativi, anonimi contributi alle rubriche di pettegolezzi nelle riviste mondane, portarono ad occasionali articoli firmati , e nel 1930 \"The Lady\" la ingaggi\u00f2 per scrivere una rubrica regolare. Quell'inverno, cominci\u00f2 a scrivere un vero e proprio romanzo, \"Highland Fling\", in cui vari personaggi - per lo pi\u00f9 identificabili tra i suoi amici, conoscenti e familiari - partecipano a una festa scozzese che si sviluppa in modo caotico. Il libro ebbe un piccolo impatto quando fu pubblicato nel marzo del 1931 e inizi\u00f2 immediatamente a lavorare su un altro \"Christmas Pudding\", illustrato dal suo caro amico Mark Ogilvie-Grant. Come il romanzo precedente, la trama \u00e8 incentrata su uno scontro tra \"Bright Young People\" (ovvero giovani boh\u00e9mien dissoluti) e la vecchia generazione. Le caricature sottilmente mascherate che pervadevano il libro scioccarono Lady Redesdale, che pensava che non potesse essere pubblicato sotto il nome di Mitford. \nLa relazione tra Erskine e Nancy continu\u00f2 in modo intermittente. Mentre spesso disperava della relazione, rifiutava altre offerte di matrimonio, dicendo che \"non avrebbe mai sposato nessuno tranne Hamish\". Nel 1932 la sua situazione fu oscurata da uno scandalo di famiglia che coinvolse la sorella minore Diana, che aveva sposato Bryan Guinness nel 1928 e che era madre di due bambini. Nel 1932 Diana abbandon\u00f2 il marito per diventare l'amante di Sir Oswald Mosley, il leader dell'Unione Britannica dei Fascisti, egli stesso sposato con tre figli. Quasi la sola della famiglia, Nancy offr\u00ec sostegno alla sorella, facendole visita regolarmente e aggiornandola con notizie di famiglia e pettegolezzi. La sua storia d'amore termin\u00f2 bruscamente quando, nel giugno del 1933, Erskine la inform\u00f2 che intendeva sposare la figlia di un banchiere londinese. \nMatrimonio.\nDopo un mese dalla rottura con Erskine, Nancy annunci\u00f2 il suo fidanzamento con Peter Rodd, secondo figlio di Sir Rennell Rodd, un diplomatico e politico che fu elevato quell'anno alla nobilt\u00e0 col titolo di Barone Rennell. I biografi lo descrivono come irresponsabile, infedele, noioso e incapace di mantenere un lavoro regolare. Si sposarono il 4 dicembre 1933, dopo di che si stabilirono in un cottage a Strand-on-the-Green, ai margini occidentali di Londra. L'iniziale delizia di Nancy nel matrimonio fu presto mitigata dalle preoccupazioni per il denaro, dalla disinvoltura di Rodd e dalla avversione della stessa Nancy per la famiglia di lui. \nNel 1934 inizi\u00f2 il suo terzo romanzo, \"Wigs on the Green\", una satira sul movimento fascista \"Blackshirt\" di Oswald Mosley. La stessa Nancy si era avvicinata al movimento, anche se il suo entusiasmo era stato di breve durata e altrettanto rapidamente era diventata un'animata oppositrice del fascismo. Quando il romanzo fu pubblicato nel 1935 ebbe poca risonanza da parte della critica, mentre ebbe un grosso impatto sulla sua famiglia dal momento che si sentirono grandemente offesi alcuni amici e familiari, in particolare le sorelle Diana e Unity, entrambe sostenitrici del movimento di Mosley e devote ammiratrici del dittatore tedesco Adolf Hitler. Diana alla fine la perdon\u00f2, ma la frattura con Unity, che fu oltraggiata dal suo ritratto nel libro come la ridicola \"Eugenia Malmains\", non fu mai completamente sanata.\nNel 1936 il matrimonio di Nancy era in gran parte una finzione. Rodd aveva una relazione con la moglie di un amico, una situazione che continu\u00f2 nel 1937, quando la famiglia Mitford fu ulteriormente scossa dalla fuga di Jessica, con il cugino Esmond Romilly. Romilly era stato reimpatriato dopo aver combattuto a fianco della parte repubblicana nella guerra civile spagnola. La giovane coppia venne rintracciata a Bilbao; Nancy fu inviata per riportarli a casa, ma non riusc\u00ec a persuaderli e i due si sposarono a maggio. \nDurante l'inverno del 1937-1938, il principale impegno letterario di Nancy fu come editor delle lettere dei cugini Stanley di Alderley, con i quali era imparentata tramite la bisnonna Blanche Airlie. Le preoccupazioni relative a questo progetto - che la occupava per nove, dieci ore al giorno - danneggi\u00f2 ulteriormente il rapporto con Rodd, che si sent\u00ec trascurato. Tuttavia, nell'estate del 1938 scopr\u00ec di essere incinta, ma ebbe un aborto nel settembre successivo. All'inizio del 1939 Rodd part\u00ec per il Sud della Francia, per lavorare con le organizzazioni che portavano soccorso alle migliaia di profughi spagnoli in fuga dall'esercito del generale Franco nelle fasi finali della guerra civile. A maggio Nancy si un\u00ec a lui e trascorse diverse settimane come soccorritrice. Fu molto turbata da ci\u00f2 che vide: \"Non ho mai pianto cos\u00ec tanto in tutta la mia vita\". L'esperienza rafforz\u00f2 il suo antifascismo tanto che scrisse: \"Mi unirei al diavolo in persona per fermare ogni ulteriore estensione di questa infezione\".\nSeconda guerra mondiale.\nLo scoppio della guerra nel settembre del 1939 divise la famiglia Mitford. Nancy e Rodd sostenevano la guerra; i Romilly erano partiti per l'America, mentre gli altri speravano in una distensione anglo-tedesca o, come nel caso di Unity, erano apertamente filo-nazisti. Unity era a Monaco quando fu dichiarata la guerra; in preda alla disperazione tent\u00f2 il suicidio sparandosi alla testa. Sopravvisse e fu mandata a casa attraverso la Svizzera neutrale. Mosley e Diana, che si erano sposati segretamente nel 1936, furono detenuti ai sensi del Defence Regulation 18B. Nancy, in piena lotta antifascista, aveva descritto sua sorella all'agenzia di intelligence britannica MI5 come \"un'egotista spietata e accorta, una devota fascista e ammiratrice di Hitler [che] desidera sinceramente la caduta dell'Inghilterra e della democrazia in generale\". Durante la \"Strana guerra\" Nancy fu per un breve periodo pilota dell'Air Raid Precautions (ARP), e in seguito lavor\u00f2 in un pronto soccorso a Paddington. Attinse a queste esperienze nel suo quarto romanzo, \"Pigeon Pie\", una commedia sullo spionaggio. Pubblicato da Hamish Hamilton nel maggio 1940, in un momento in cui c'era poco richiesta per la spensierata satira di guerra, il libro fu un fallimento commerciale.\nNell'aprile del 1940 Nancy sub\u00ec il suo secondo aborto. Poco dopo Rodd, che era stato arruolato delle Welsh Guards, part\u00ec oltremare. Sola a Londra, Nancy si trasfer\u00ec nella casa di famiglia a Rutland Gate dove rimase durante il blitz londinese. La casa era stata requisita per fornire un rifugio alle famiglie ebree evacuate dalle aree bombardate dell'East End. Nancy pass\u00f2 gran parte del suo tempo a occuparsi di queste famiglie, \"cos\u00ec laboriose, pulite e grate\". Una breve relazione con un ufficiale francese, Andr\u00e9 Roy, port\u00f2 a una terza gravidanza. Nancy di nuovo abort\u00ec, con complicazioni che portarono, nel novembre 1941, a un'isterectomia. Dopo la convalescenza, alla fine, cominci\u00f2 a lavorare come assistente presso la libreria Heywood Hill a Curzon Street. Il negozio divenne il centro delle attivit\u00e0 quotidiane di Nancy ed un luogo d'incontro privilegiato per i letterati di Londra. Nel settembre del 1942 incontr\u00f2 Gaston Palewski, un colonnello francese legato allo staff londinese del generale Charles de Gaulle. Lo trov\u00f2 affascinante e divenne l'amore della sua vita, anche se i suoi sentimenti non furono mai pienamente ricambiati, e un'ispirazione per gran parte dei suoi scritti successivi. Per preservare la sua reputazione di donna sposata, la relazione fu portata avanti con discrezione, prima che Palewski partisse per l'Algeria nel maggio del 1943. Successivamente il rapporto fu principalmente epistolare e occasionalmente telefonico, poich\u00e9 Palewski fu solo per brevi periodi in Inghilterra prima della fine della guerra. \nL'insuccesso di \"Pigeon Pie\" aveva raffreddato il desiderio di Nancy di scrivere, ma nel 1944, con l'incoraggiamento di Waugh, inizi\u00f2 a progettare un nuovo romanzo. Nel marzo del 1945 le fu concesso un permesso di tre mesi dal lavoro in libreria per scriverlo. \"The Pursuit of Love\" \u00e8 una commedia romantica autobiografica in cui molti dei suoi familiari e conoscenti appaiono in sottili travestimenti. Nonostante l'interruzione dovuta all'apprendere che suo fratello Thomas era morto combattendo in Birmania, fin\u00ec il libro e, a settembre, and\u00f2 a Parigi. Apparentemente con lo scopo di aprire una filiale francese di Heywood Hill, ma in realt\u00e0 per il desiderio di essere vicina a Palewski, membro del governo provvisorio postbellico di de Gaulle. Rietr\u00f2 a Londra, nel dicembre 1945, per la pubblicazione di \"The Pursuit of Love\" che fu, a detta di Hastings, \"un successo immediato e fenomenale ... L'antodoto perfetto per i lunghi anni di guerra di stenti e austerit\u00e0, fornando al pubblico denutrito con i suoi ingredienti preferiti: l'amore, l'infanzia e le classi superiori inglesi \". Ad un anno dalla pubblicazione le copie vendute furono 200.000 ed il risultato fece saldamente di Nancy Mitford un'autrice best-seller.\nParigi.\nAlla fine della guerra Rodd torn\u00f2 a casa, ma il matrimonio era sostanzialmente finito; pur restando amici, la coppia condusse vite separate. La visita di Nancy in Francia alla fine del 1945 aveva riacceso il suo desiderio di vivere l\u00ec, e nell'aprile del 1946, lasci\u00f2 Londra per fare di Parigi la sua residenza permanente; non torn\u00f2 pi\u00f9 a vivere in Inghilterra. Era una prolifica scrittrice di lettere e tenne i contatti con la sua grande corte di amici attraverso una copiosa corrispondenza. \nDurante i suoi primi 18 mesi a Parigi, Nancy visse in diversi alloggi per breve tempo godendo di una vita sociale frenetica, il cui fulcro era l'ambasciata britannica. Alla fine trov\u00f2 un confortevole appartamento, con una cameriera, al numero 7 di rue Monsieur sulla Rive Gauche, vicino alla residenza di Palewski. Sistemata l\u00ec in tutta comodit\u00e0, stabil\u00ec una routine per la sua esistenza che segu\u00ec per lo pi\u00f9 per i successivi 20 anni. La sua vita era intervallata da brevi visite regolari a familiari e amici in Inghilterra e alle estati trascorse generalmente a Venezia. \nNel 1948 complet\u00f2 un nuovo romanzo, un sequel di \"The Pursuit of Love\" che chiam\u00f2 \"Love in a Cold Climate\". Nel 1950 ha tradotto e adattato l'opera teatrale di Andr\u00e9 Roussin \"La petite hutte\" ( \"Il piccolo rifugio\"). Nello stesso anno, il Sunday Times le chiese di contribuire con una rubrica regolare, che tenne per quattro anni. Questo periodo impegnativo della sua vita come scrittrice continu\u00f2 nel 1951 con il terzo romanzo del dopoguerra, \"The Blessing\", un altro romanzo semi-autobiografico questa volta ambientato a Parigi, in cui una giovane aristocratica inglese \u00e8 sposata con un marchese francese libidinoso. Harold Acton lo ritiene il suo romanzo pi\u00f9 riuscito. Questa volta Waugh (a cui il libro era dedicato) non mosse criticge; trov\u00f2 il libro \"ammirevole, deliziosamente divertente, coerente e completo, di gran lunga il migliore dei tuoi scritti\".\nIn quel periodo inizi\u00f2 la sua prima seria opera saggistica, una biografia di Madame de Pompadour. \nNell'ottobre del 1957 Palewski fu nominato ambasciatore di Francia in Italia. I loro incontri, che erano diventati sempre pi\u00f9 rari a causa dei numerosi impegni politici e sociali, erano ora ridotti a una singola visita all'anno, integrata con lettere occasionali. Nel marzo del 1958 mor\u00ec suo padre. \nNel frattempo aveva completato il suo ultimo libro, \"Voltaire in Love\", un resoconto della storia d'amore tra Voltaire e marchesa di Ch\u00e2telet. La stesura era stata ostacolata da dolorosi mal di testa derivanti dall'abbassamento della vista e la preoccupazione che potesse diventare cieca. Poi torn\u00f2 a scrivere narrativa, con il romanzo \"Don't tell Alfred\". Il libro, pubblicato nell'ottobre del 1960, fu popolare tra il pubblico, ma ebbe recensioni piuttosto fredde. Ad alcuni amici non piacque e decise che non avrebbe scritto pi\u00f9 romanzi.\nNell'agosto 1962 Palewski fu nominato ministro nel governo di Georges Pompidou e torn\u00f2 a Parigi. Questo non signific\u00f2 incontri pi\u00f9 regolari o frequenti, e la relazione con Nancy continu\u00f2 a debita distanza. Nell'aprile del 1963 ritorn\u00f2 in Inghilterra per il matrimonio del cugino Angus Ogilvy con la principessa Alexandra. Un mese dopo fece ritorno per il funerale di sua madre, Lady Redesdale. Anche gli amici di Nancy stavano morendo \"nella mezza et\u00e0\". Le morti premature inclusero quella di Evelyn Waugh. \nIn mezzo a questi sconvolgimenti personali, Nancy continu\u00f2 a scrivere. Nel 1964 inizi\u00f2 a lavorare a \"The Sun King\", una biografia del re Luigi XIV. Quando fu pubblicato nell'agosto del 1966, tra i molti tributi al libro ci fu quello del presidente de Gaulle, che lo raccomand\u00f2 a tutti i membri del suo gabinetto. All'epoca, la relazione di Mitford con Palewski si era andata esaurendosi e si rese conto che i bei tempi non sarebbero tornati. Decise di lasciare Parigi e comprare una casa a Versailles.\nMorte.\nSi trasfer\u00ec al 4\u00b0 rue d'Artois, a Versailles, nel gennaio 1967. Nel 1968 inizi\u00f2 a lavorare al suo ultimo libro, una biografia di Federico il Grande. Mentre era confinata a casa nel marzo del 1969, dopo una serie di malattie, apprese da un annuncio del giornale che Palewski aveva sposato la duchessa di Sagan, una ricca divorziata. Nancy aveva da tempo accettato che Palewski non l'avrebbe mai sposata. Tuttavia, \u00e8 stata profondamente ferita dalla notizia. Poco dopo, entr\u00f2 in ospedale per la rimozione di un tumore. Dopo l'operazione le sofferenze non finirono, anche se fu in grado di continuare a lavorare al libro. Nell'ottobre 1969 intraprese un tour nella Germania dell'Est, per visitare ex palazzi reali e campi di battaglia. Termin\u00f2 il libro, ma nell'aprile 1970 fu di nuovo in ospedale per ulteriori test, che non portarono n\u00e9 a una diagnosi n\u00e9 a un trattamento efficace.\n\"Frederick the Great\" fu pubblicatosul finire del 1970. Gli ultimi anni furono dominati dalla malattia, anche se trasse qualche piacere dalle visite delle sorelle e degli amici e lavorando nel suo giardino. Alla fine del 1972 entr\u00f2 nella Nuffield Health a Londra, dove le fu diagnosticato il linfoma di Hodgkin, un tumore del sangue. Visse per altri sei mesi, incapace di badare a se stessa e con un dolore quasi costante, lottando per mantenere alto il morale.\nMor\u00ec il 30 giugno 1973 nella sua casa in rue d'Artois e fu cremata a Versailles, dopo di che le sue ceneri furono portate a Swinbrook per la sepoltura accanto a quelle della sorella Unity."}
{"id": "1768585", "revid": "2004184", "url": "https://it.wikipedia.org/wiki?curid=1768585", "title": "Terremoto del Sichuan del 2008", "text": "Il terremoto del Sichuan \u00e8 un terremoto avvenuto in Cina il 12 maggio 2008 alle ore 14:28:04 (CST), ovvero le 06:28:04 UTC, con epicentro nella Contea di Wenchuan (cinese: \u6c76\u5ddd\u53bf), nella provincia di Sichuan. Il terremoto ha avuto una magnitudo delle onde superficiali di 8,0 secondo il centro sismologico statale cinese, e una magnitudo momento di 7,9 secondo quello statunitense.\nIl terremoto \u00e8 stato sentito fino a Pechino e Shanghai, dove gli edifici hanno ondeggiato, in Pakistan, Thailandia e Vietnam. Con 69.195 morti confermati, \u00e8 stato il terremoto pi\u00f9 forte e con il pi\u00f9 alto numero di vittime avvenuto in Cina dal 1976, anno in cui il terremoto di Tangshan uccise circa 250.000 persone.\nL'Italia invi\u00f2 almeno due aerei con materiale per aiuti per la popolazione locale."}
{"id": "1768589", "revid": "729019", "url": "https://it.wikipedia.org/wiki?curid=1768589", "title": "Aeroporto di Vigo", "text": "LAeroporto di Vigo-Peinador (ICAO: LEVX - IATA: VGO) \u00e8 un aeroporto spagnolo situato a circa 9 km (6\u00a0km in linea d'aria) ad est del centro della citt\u00e0 di Vigo, nella provincia di Pontevedra in Spagna. Il \u00e8 raggiungibile, oltre che nel percorso interno alla citt\u00e0, anche tramite lungo la Autopista A-9 \"del Atlantico\" in direzione di Pontevedra quindi sul raccordo che porta alla strada europea E1 fino alle strutture dell'aerostazione.\nLa struttura presenta inoltre collegamenti diretti con le autostrade A-52 ed A-55, con l'AP-9, con l'AG-57 e la nuova tangenziale di Vigo (VG-20).\nLa struttura \u00e8 dotata di una pista in asfalto lunga 2\u00a0400 m e larga 45\u00a0m, posta all'altitudine di 261\u00a0m, con l'orientamento RWY 02/20. Possiede un sistema di approccio strumentale ILS per situazioni CAT II/III. L'aeroporto \u00e8 gestito da Aeropuertos Espa\u00f1oles y Navegaci\u00f3n A\u00e9rea (Aena) ed \u00e8 aperto al traffico commerciale. I dati del 2007 affermano che sono stati movimentati 1.405.968 passeggeri e 1.953 tonnellate di merci attraverso questo aeroporto."}
{"id": "1768590", "revid": "110157", "url": "https://it.wikipedia.org/wiki?curid=1768590", "title": "S\u00e3o Ludgero", "text": "S\u00e3o Ludgero \u00e8 un comune di 10.494 abitanti (2006) dello Stato di Santa Catarina in Brasile."}
{"id": "1768591", "revid": "198277", "url": "https://it.wikipedia.org/wiki?curid=1768591", "title": "Episodi di Las Vegas (quarta stagione)", "text": ""}
{"id": "1768594", "revid": "2184720", "url": "https://it.wikipedia.org/wiki?curid=1768594", "title": "Aurelio Sorrentino", "text": "Biografia.\nAurelio Sorrentino nasce a Zungri, oggi in provincia di Vibo Valentia, il 19 ottobre 1914. Viene ordinato sacerdote il 16 giugno 1940. Il 12 maggio 1962 \u00e8 nominato vescovo di Bova; viene consacrato il 29 luglio dello stesso anno.\nIl 30 novembre 1966 diviene vescovo di Potenza e Marsico Nuovo; assume il titolo di arcivescovo della stessa diocesi l'11 febbraio 1973 e dal 5 marzo dello stesso anno \u00e8 anche vescovo di Muro Lucano. Il 4 giugno 1977 viene nominato arcivescovo di Reggio Calabria e vescovo di Bova, in sostituzione dell'ormai anziano arcivescovo Giovanni Ferro.\nIl 30 settembre 1986 l'arcidiocesi di Reggio Calabria e la diocesi di Bova vengono unite e viene nominato primo arcivescovo di Reggio Calabria-Bova. Il 28 luglio 1990, in accoglimento alla sua rinuncia per raggiunti limiti d'et\u00e0, assume ipso iure il titolo di arcivescovo emerito di Reggio Calabria-Bova.\nMuore il 28 settembre 1998 all'et\u00e0 di 84 anni.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1768596", "revid": "110157", "url": "https://it.wikipedia.org/wiki?curid=1768596", "title": "S\u00e3o Martinho (Santa Catarina)", "text": "S\u00e3o Martinho \u00e8 un comune di 5.585 abitanti (2006) dello Stato di Santa Catarina in Brasile."}
{"id": "1768597", "revid": "219110", "url": "https://it.wikipedia.org/wiki?curid=1768597", "title": "China Standard Time", "text": " \nChina Standard Time o Tempo di Pechino \u00e8 la zona di tempo rispettata in Cina.\n\u00c8 8 ore avanti rispetto all'UTC (UTC+8).\nAlcune regioni dell'Asia orientale, inclusa la Grande Cina usano questa zona come il Chungyuan Standard Time, il Philippine Standard Time ed il Singapore Standard Time."}
{"id": "1768598", "revid": "198277", "url": "https://it.wikipedia.org/wiki?curid=1768598", "title": "Episodi di Las Vegas (quinta stagione)", "text": ""}
{"id": "1768602", "revid": "767487", "url": "https://it.wikipedia.org/wiki?curid=1768602", "title": "Leonard Knight", "text": "Biografia.\nKnight nasce nel Vermont nel 1931, quarto di sei figli. Cresce a stretto contatto con la natura, tra orti e pascoli. Dopo gli studi alla Shelburne High School, and\u00f2 a lavorare in fabbrica assieme al padre.\nCon la Guerra di Corea ancora in corso, all'et\u00e0 di vent'anni fu arruolato nell'Esercito degli Stati Uniti. Dopo una lunga formazione a Fort Knox nel Kentucky, Knight part\u00ec per la Corea ma la guerra fin\u00ec dieci giorni dopo il suo arrivo. Tornato negli Stati Uniti fu promosso sergente.\nDopo un onorato distacco dalle armi, Knight torn\u00f2 nel Vermont. Nel 1967 dopo una visita alla sorella, ebbe una sorta di illuminazione, durante la quale cominci\u00f2 a ripetere costantemente una preghiera a Ges\u00f9: lo stesso Knight ignora le ragioni dell'avvenimento. Il suo nuovo amore per Dio lo port\u00f2 a diffondere un messaggio d'amore e pace, con l'aiuto di una mongolfiera, sulla quale aveva affisso il messaggio \"Dio \u00e8 amore\".\nNegli anni seguenti si stabil\u00ec a Slab City dove inizi\u00f2 a costruire una montagna artificiale che chiam\u00f2 Salvation Mountain, composta da paglia e terriccio, sulla quale Knight dipinge cuori, fiori e messaggi d'amore per Dio. Knight \u00e8 vissuto fino a pochi anni prima della morte ai piedi della montagna, nella sua automobile a fianco di un villaggio costituito da camper e mobilhome, accogliendo turisti da tutto il mondo venuti per visitare la sua opera. Nel 2011, affetto da demenza senile, \u00e8 stato costretto a trasferirsi in una casa di riposo ad El Cajon, nella quale ha vissuto fino alla morte, tornando comunque a visitare la sua opera fino a pochi mesi prima della scomparsa. \n\u00c8 apparso nel ruolo di se stesso nel film \"Into the Wild\"."}
{"id": "1768612", "revid": "110157", "url": "https://it.wikipedia.org/wiki?curid=1768612", "title": "Santa Rosa de Lima (Brasile)", "text": "Santa Rosa de Lima \u00e8 un comune del Brasile nello Stato di Santa Catarina, parte della mesoregione del Sul Catarinense e della microregione di Tubar\u00e3o."}
{"id": "1768613", "revid": "98915918", "url": "https://it.wikipedia.org/wiki?curid=1768613", "title": "Nunet", "text": "Nunet (o Naunet) \u00e8 una divinit\u00e0 egizia appartenente alla religione dell'antico Egitto e rappresentava l'aspetto femminile delle acque primitive, nell'Ogdoade ermopolitana, mentre Nun rappresentava la parte maschile.\nEra una dea assai misteriosa, poche sono le sue raffigurazioni che, in ogni caso, \u00e8 facile confondere con Nun. Nella sostanza pare impersonificasse concetti astratti e non vi sono rinvenuti luoghi di culto a lei assegnati.\nVeniva rappresentata con il corpo di donna ma con la testa di serpente, molto simile nell'aspetto alle antiche dee come Mertseger\nSuccessivamente alla creazione del mondo, venne identificata con i fiumi, i laghi, i mari e gli oceani: le grandi masse d'acqua superficiali. Il Nilo era considerato come un ramo del fiume primordiale.\nA Memphis, sotto le sembianze di Ptah, era considerata la madre del dio sole perch\u00e9 dalle sue acque primigenie emerse il primo essere Mehetueret, che portava Ra tra le sue corna.\nNella stele di Shabaka si legge:\n\"... Ptah-Nun il padre che gener\u00f2 Atum ...\"\n\"... Ptah-Nunet la madre che gener\u00f2 Atum ...\"\nNunet era la protettrice delle due divinit\u00e0 Shu e Tefnut, figli di Atum perch\u00e9, durante la loro esplorazione del Nun, li aveva protetti dai pericoli delle sue minacciose acque.\nAlla fine del tempo Nunet inonder\u00e0 il mondo e Nun, oscuro e gelido, ricoprir\u00e0 ogni cosa. Il cerchio ricomincia poi con la rinascita di Atum-Ra, il ciclo della vita. "}
{"id": "1768622", "revid": "767487", "url": "https://it.wikipedia.org/wiki?curid=1768622", "title": "Sang\u00e3o", "text": "Sang\u00e3o \u00e8 un comune del Brasile nello Stato di Santa Catarina, parte della mesoregione del Sul Catarinense e della microregione di Tubar\u00e3o."}
{"id": "1768636", "revid": "156341", "url": "https://it.wikipedia.org/wiki?curid=1768636", "title": "Serie C2 (pallacanestro maschile)", "text": ""}
{"id": "1768638", "revid": "326657", "url": "https://it.wikipedia.org/wiki?curid=1768638", "title": "Carl Friedrich Philipp von Martius", "text": "Biografia.\nFiglio del farmacista di corte Ernst Wilhelm Martius (1756-1849), che fu il primo docente di farmacologia all'Universit\u00e0 di Erlangen, si laure\u00f2 in biologia a Erlangen nel 1814 con una tesi sulle piante dell'orto botanico dell'universit\u00e0. Dopo la laurea si dedic\u00f2 alla botanica.\nDal 1817 a 1820, assieme allo zoologo Johann Baptist Ritter von Spix guid\u00f2 una spedizione in Brasile, per conto del re di Baviera, nel corso della quale fu esplorato il corso del Rio delle Amazzoni e alcuni affluenti come il Tabatinga. Durante il loro viaggio in Brasile, inoltre, furono fatte importanti osservazioni sulla vita, la cultura e le lingue degli indigeni brasiliani, specialmente dei Tupi. Nel corso del loro viaggio, inoltre, Martius e Spix scoprirono inoltre i fossili della Formazione Santana. Tornati in Baviera nel 1820, Spix e Martius portarono dalla loro spedizione brasiliana 90 mammiferi, 350 uccelli, 130 anfibi, 120 pesci, 2.700 insetti e 6.500 piante e semi.\nNello stesso anno del ritorno in patria (1820) Martius venne accolto all'Accademia delle scienze di Baviera. Nel 1826 ottenne la cattedra di botanica all'universit\u00e0 di Monaco di Baviera e nel 1832 divenne direttore dell'orto botanico di Monaco."}
{"id": "1768639", "revid": "287204", "url": "https://it.wikipedia.org/wiki?curid=1768639", "title": "Serie A 2008-2009 (calcio femminile)", "text": "Il campionato di Serie A 2008-2009 \u00e8 stato il quarantaduesimo campionato della massima serie femminile italiana di calcio.\nPer il terzo anno consecutivo lo scudetto \u00e8 andato al , che ha cos\u00ec messo a segno la tripletta stagionale di trofei portando a casa anche la Supercoppa e la Coppa Italia. Le scaligere hanno ancora una volta avuto la meglio sulla Torres, che pure aveva condotto la classifica per buona parte della stagione. Le sarde devono accontentarsi del secondo posto, che per la prima volta vale l'accesso alla UEFA Women's Cup, la massima competizione europea femminile per club, analoga alla UEFA Champions League maschile.\nSono retrocesse in Serie A2 il pluriscudettato Milan e la Riozzese (che per motivi finanziari rinuncer\u00e0 alla successiva iscrizione in Serie A2 e ripartir\u00e0 dalla Serie D).\nIl titolo di capocannoniere della Serie A \u00e8 finito per la nona volta a Patrizia Panico, autrice di 23 goal.\nStagione.\nNovit\u00e0.\nAl termine stagione 2007-2008 il Trento e il Firenze sono state retrocesse in Serie A2. Al loro posto sono state promosse il Venezia 1984, vincitrice del girone A della Serie A2, e la , vincitrice del girone B della Serie A2.\nTra le dodici squadre aventi diritto l'unica a non aver mai militato in Serie A prima di questa stagione era il Venezia 1984, che ha cos\u00ec fatto il suo esordio nella massima serie. Per la Roma, vincitrice di uno scudetto gi\u00e0 nel 1969 (nella seconda edizione assoluta del campionato italiano di calcio femminile), si \u00e8 trattato di un ritorno in Serie A dopo ben 23 anni.\nFormula.\nLe 12 squadre partecipanti si affrontano in un girone all'italiana con partite di andata e ritorno per un totale di 22 giornate.\nLa squadra campione d'Italia e la seconda classificata si qualificano alla UEFA Women's Champions League 2009-2010.\nLe ultime due classificate retrocedono in Serie A2.\nClassifica finale.\nLegenda:\nNote:"}
{"id": "1768651", "revid": "112886256", "url": "https://it.wikipedia.org/wiki?curid=1768651", "title": "Ronaldo da Costa", "text": "Biografia.\nInizi\u00f2 a correre nel 1989, sui 5.000 e sui 10.000, ma sal\u00ec alla ribalta nel 1994, quando fu bronzo mondiale nella mezza maratona e vinse la corsa di San Silvestro.\nNel 1996 fu selezionato per i Giochi di Atlanta, dove giunse 16\u00ba nella propria batteria dei 10.000.\nA partire dall'anno successivo si dedic\u00f2 alla maratona e all'esordio fu 5\u00ba a Berlino; nella stessa citt\u00e0 nel 1998, alla sua seconda prova sui 42,195\u00a0km, vinse con la miglior prestazione mondiale."}
{"id": "1768654", "revid": "767487", "url": "https://it.wikipedia.org/wiki?curid=1768654", "title": "Grande Cina", "text": "La Grande Cina (Cinese semplificato: \u5927\u4e2d\u534e\u5730\u533a; Cinese tradizionale: \u5927\u4e2d\u83ef\u5730\u5340; pinyin: D\u00e0 Zh\u014dnghu\u00e1 D\u00ecq\u016b) \u00e8 un termine con il quale ci si riferisce collettivamente ai territori amministrati dalla Cina (Cina continentale inclusi Hong Kong e Macao) e i territori amministrati dalla Repubblica di Cina (Taiwan).\nIl termine \u00e8 usato comunemente nelle comunit\u00e0 economiche, riferendosi alla crescente interazione e integrazione economica."}
{"id": "1768657", "revid": "125611202", "url": "https://it.wikipedia.org/wiki?curid=1768657", "title": "Lettere inglesi", "text": "Lettere inglesi (\"Lettres anglaises\") \u00e8 una serie di saggi scritti da Voltaire basati sulla propria esperienza di vita in Inghilterra tra il 1726 e il 1728. Venne pubblicato per la prima volta col nome di \"Lettres ecrites de Londres sur les Anglois\" (\"Lettere scritte da Londra sugli Inglesi\") nel 1734. Sono note anche come Lettere filosofiche. Nel 1778, Voltaire, che aveva una buona conoscenza dell'inglese, riscrisse e pubblic\u00f2 l'opera col titolo \"Letters on the English\".\nVoltaire, durante il suo soggiorno nel Regno Unito, scopre la letteratura di Shakespeare, per lui nuova e sorprendente, in quanto molto lontana dall'ideale classico francese. Scopre anche la filosofia del Reno Unito di Locke e Newton -che per lui diventano le pietre angolari di una visione empirista del mondo, per cui il filosofo trova la verit\u00e0 con l'esperimento - e il sistema parlamentare del Regno Unito.\nSul modello delle \"Lettere persiane\" di Montesquieu, Voltaire interpreta la parte di uno spettatore ingenuo che rende conto delle sue osservazioni su diversi campi: religione, filosofia, politica, arte, scienze ed economia. In questo modo, viene a crearsi un'opera di propaganda e di critica, in cui lo stile di scrittura \u00e8 un'arma di persuasione.\nVantando i meriti del Regno Unito, Voltaire si impegna a demolire il sistema francese, attaccando soprattutto la figura del re. \nContro Voltaire fu emessa una lettre de cachet; il Parlamento di Parigi condann\u00f2 l'opera come \"scandalosa, contraria alla religione, alla buona morale e al rispetto dovuto all'autorit\u00e0\", una copia fu simbolicamente bruciata."}
{"id": "1768660", "revid": "729019", "url": "https://it.wikipedia.org/wiki?curid=1768660", "title": "Corsesca", "text": "La corsesca (\"cors\u00e8que\" in lingua francese) \u00e8 un'arma inastata in uso negli eserciti europei durante il Medioevo, con asta di lunghezza compresa tra gli 1,8 ed i 2,5 metri e testa in metallo composta da una cuspide centrale affiancata da due rebbi in forma di ali ricurve. Le parti taglienti erano solitamente quelle convesse, raramente quelle concave. Esteticamente simile ad un tridente, si tratta in realt\u00e0 di un'evoluzione dello spiedo da caccia del XII secolo. Rest\u00f2 in uso almeno fino al Seicento.\nStoria.\nSecondo una tradizione ancora non smentita, la corsesca dovrebbe il suo nome al luogo d'origine, la Corsica. L'ipotesi pi\u00f9 accreditata \u00e8 che la corsesca sia una delle evoluzioni belliche dello spiedo usato per la caccia alla selvaggina pericolosa come cinghiali, orsi, ecc. Si ritiene comunque che l'arma, utilizzata oltre che per trafiggere il bersaglio e agganciarlo trascinandolo a terra, possa essere considerata un ibrido tra lo spiedo e l'uncino d\u2019abbordaggio. In battaglia, il fante armato di corsesca sfruttava infatti i rebbi ricurvi dell'arma per agganciare gli spigoli dell'armatura del cavaliere e trascinarlo gi\u00f9 dalla sella. Parimenti, lo spiedo centrale poteva essere utilizzato per degli affondi mirati alla visiera dell'elmo o per cercare di sfondare la piastra pettorale della corazza.\nCostruzione.\nEsistono due tipologie di corsesca:"}
{"id": "1768661", "revid": "838137", "url": "https://it.wikipedia.org/wiki?curid=1768661", "title": "Lettere persiane", "text": ""}
{"id": "1768671", "revid": "543975", "url": "https://it.wikipedia.org/wiki?curid=1768671", "title": "Episodi di Friday Night Lights (seconda stagione)", "text": "La seconda stagione della serie televisiva Friday Night Lights \u00e8 andata in onda negli Stati Uniti dal 12 ottobre 2007 all'8 febbraio 2008 su NBC.\nIn Italia, la seconda stagione \u00e8 andata in onda, in anteprima esclusiva, sul canale digitale terrestre a pagamento Joi dal 28 agosto al 16 ottobre 2009 ogni venerd\u00ec alle 21.00 con un doppio episodio settimanale.\nIn chiaro la stagione \u00e8 andata in onda dal 26 dicembre 2009 al 6 febbraio 2010 sul canale digitale terrestre gratuito Rai 4 ogni sabato alle 17.00 circa con un doppio episodio settimanale."}
{"id": "1768675", "revid": "124243358", "url": "https://it.wikipedia.org/wiki?curid=1768675", "title": "Terremoto di Tangshan del 1976", "text": "Il terremoto di Tangshan (Cinese: \u5510\u5c71\u5927\u5730\u9707; pinyin: T\u00e1ngsh\u0101n d\u00e0 d\u00eczh\u00e8n) fu un disastro naturale del 28 luglio 1976. Fu il pi\u00f9 grave terremoto del XX secolo in termini di numero di morti.\nEventi sismici.\nCon un ipocentro compreso tra i 12 e i 16 chilometri di profondit\u00e0, l'epicentro del terremoto venne localizzato nella zona meridionale della citt\u00e0 di Tangshan, un importante centro industriale della provincia cinese di Hebei, che al momento della catastrofe contava pi\u00f9 di un milione di abitanti. Senza alcuna scossa premonitrice riportata, il terremoto colp\u00ec il 28 luglio 1976 alle 3:43 a.m. ora locale (19:42:53,8 del 27 luglio tempo civile) e dur\u00f2 non pi\u00f9 di 15 secondi. Venne misurata la magnitudo 7,8, anche se stime successive hanno stabilito una magnitudo 7,5, mentre il raggio dell\u2019area in cui la scossa fu percepita \u00e8 di circa 1100 chilometri. Considerando anche la distribuzione degli \"aftershock\" e l\u2019orientamento delle fratture presenti sul suolo, si ritiene che la faglia avesse direzione nord-est. Il meccanismo focale \u00e8 stato prevalentemente di tipo \"strike-slip\". Furono osservati fenomeni di fagliazione superficiale compresi in un\u2019area di lunghezza 7-10 chilometri all\u2019interno di Tangshan, con uno spostamento massimo di 3 metri, il lato nord-ovest della faglia sollevato e danni agli edifici coinvolti.\nVengono riportati casi di liquefazione del suolo, che danneggiarono vari edifici soprattutto nella zona compresa tra Tangshan e la costa e vicino alle rive di alcuni fiumi, ma anche altri fenomeni, come vulcani di sabbia, franamenti e subsidenza.\nDopo la scossa principale, vennero registrati diversi \"aftershock\", compresi principalmente in un\u2019area a forma di un\u2019ellisse larga 50 chilometri e lunga 140\u00a0km, il cui asse maggiore era orientato in direzione nord-est. La pi\u00f9 forte di tutte raggiunse la magnitudo di circa 7,1 ed avvenne 3 ore dopo la scossa principale, con epicentro localizzato vicino a Luan Xian, una citt\u00e0 70\u00a0km a nord-est di Tangshan.\nLa regione della citt\u00e0 di Tangshan \u00e8 soggetta a forti terremoti, visto che a partire dal 1966 erano avvenuti gi\u00e0 quattro sismi (Haicheng, Pohai, Hojian, Hsingtai) di magnitudo superiore a 7,0.\nDanni e vittime.\nOvviamente Tangshan, dove pi\u00f9 dell\u201985% delle 916 strutture con pi\u00f9 di un piano croll\u00f2 o rimase severamente danneggiato, \u00e8 compresa nella zona delimitata dalle isosisme in cui i danni del terremoto furono di pi\u00f9 elevata intensit\u00e0. Del resto, dato che non si conosceva bene l\u2019entit\u00e0 del rischio sismico, la maggior parte delle strutture era costruita in muratura non rinforzata e di conseguenza pi\u00f9 del 90% degli edifici residenziali croll\u00f2 o venne danneggiato dal sisma, anche se la maggior parte della popolazione viveva in case da un solo piano. In aggiunta anche a Tientsin si registrarono crolli e danni gravi agli edifici e nell'area colpita non furono risparmiate neanche le infrastrutture, come le condutture, la rete idrica, le ferrovie (ci furono 7 deragliamenti), 228 chilometri di autostrada, alcune dighe, e i campi coltivati, questi ultimi danneggiati dalla liquefazione del suolo e dai cosiddetti vulcani di sabbia. Il sisma fu tanto forte che inoltre alcune delle miniere di carbone presenti nella regione furono allagate e nelle campagne si formarono dei crateri, evento insolito che alcuni riconducono alla presenza di cavit\u00e0 carsiche. Pare inoltre, secondo i resoconti degli ingegneri cinesi, che i piccoli edifici gravanti su strati di suolo pi\u00f9 morbidi siano stati meno danneggiati dall\u2019azione distruttiva delle onde sismiche.\nMentre i resoconti ufficiali riportano 242\u00a0769 vittime, ci sono stime che attestano circa 650\u00a0000 morti e 799\u00a0000 feriti.\nSoccorsi e ricostruzione.\nLe operazioni di salvataggio dei superstiti e di progressiva ricostruzione del sistema economico della regione colpita vennero elogiati dalla stampa cinese, che riport\u00f2 anche la notizia del salvataggio di tutti i minatori che lavoravano quella notte nelle miniere. L\u2019operazione di soccorso dell\u2019Esercito Popolare di Liberazione fu ordinata da Hua Guofeng, ma il loro compito era comprensibilmente molto difficile, visto che a causa del terremoto stesso gli ospedali e le infrastrutture necessarie per il passaggio dei mezzi di soccorso erano andati distrutti e si aveva difficolt\u00e0 a reperire personale e materiale medico. Tra l\u2019altro circa quarantamila lavoratori vennero presto inviati a ripristinare i binari delle ferrovie e l\u2019immenso numero di morti rese necessario il veloce seppellimento di cadaveri, che in seguito dovettero essere disseppelliti e trasferiti fuori dalla citt\u00e0 per motivi igienici.\nSin dall\u2019inizio la ricostruzione del tessuto economico di questo importante centro industriale fu considerato un obiettivo di primaria importanza dal Consiglio di Stato della Repubblica Popolare Cinese e dal Comitato centrale del Partito Comunista Cinese, che furono aiutati nel loro compito dall\u2019assistenza offerta da varie parti della Cina, anche se le lotte legate alla nomina del successore di Mao Tse-tung ostacolarono le operazioni. I danni economici e morali causati da questo terremoto, che colp\u00ec la Cina proprio durante la crisi del Partito Comunista Cinese, furono tanto ingenti che il 1976 venne definito l'\"anno maledetto\". Per la ricostruzione della citt\u00e0, il cui progetto venne approvato tre anni dopo il disastro e portato a termine in una decina d\u2019anni, il governo cinese, che pag\u00f2 le ingenti spese, pot\u00e9 usufruire della manodopera locale."}
{"id": "1768680", "revid": "767487", "url": "https://it.wikipedia.org/wiki?curid=1768680", "title": "Distretto di Allahabad", "text": "Allahabad \u00e8 un distretto dell'India di 4.941.510 abitanti. Capoluogo del distretto \u00e8 Allahabad."}
{"id": "1768681", "revid": "74801", "url": "https://it.wikipedia.org/wiki?curid=1768681", "title": "Distretto di Agra", "text": "Agra \u00e8 un distretto dell'India di abitanti. Capoluogo del distretto \u00e8 Agra."}
{"id": "1768684", "revid": "83017", "url": "https://it.wikipedia.org/wiki?curid=1768684", "title": "Cloud About Mercury", "text": "Cloud About Mercury \u00e8 un album del 1987 pubblicato a nome di David Torn, anche se registrato dal chitarrista insieme ad altri grandi musicisti della scena jazz-rock quali il trombettista Mark Isham, il bassista Tony Levin e il batterista Bill Bruford, questi ultimi due ex-componenti della sezione ritmica dei King Crimson.\nIl quartetto, dotato di capacit\u00e0 tecniche eccezionali, d\u00e0 origine in questo album ad un \"sound\" molto innovativo, che unisce i principali elementi della jazz-fusion alle forti esperienze progressive dei suoi componenti e ad alcuni richiami di ambient music e di blues psichedelico. Questa formazione, con la sola sostituzione di Chris Botti alla tromba, \u00e8 la stessa che diede in seguito origine al progetto dei \"Bruford Levin Upper Extremities\" (\"B.L.U.E.\"), che negli anni '90 pubblic\u00f2 un paio di dischi molto sperimentali."}
{"id": "1768688", "revid": "1451528", "url": "https://it.wikipedia.org/wiki?curid=1768688", "title": "Schistosoma intercalatum", "text": "La Schistosoma intercalatum \u00e8 un platelminta parassita appartenente all'ordine Strigeatida e alla famiglia Schistosomatidae. \u00c8 uno dei patogeni responsabili della malattia nota come schistosomiasi.\nAnatomia e fisiologia.\nLe uova appaiono molto larghe, arrivando anche a misurare 120 \u0173m, la loro forma \u00e8 romboidale e si ritrovano nelle feci.\nEpidemiologia.\nFra le varie forme questa \u00e8 la pi\u00f9 recente, la zona geografica di diffusione non \u00e8 ancora ben delineata, una sua forma \u00e8 stata ritrovata nel Congo mentre un altro nella Guinea Equatoriale, le due forme differenziano sotto molti aspetti. Caratteristico \u00e8 il fatto che se sono presenti in una determinata zona la schistosoma mansoni o la schistosoma haematobium, la forma intercalatum non riesce a manifestarsi."}
{"id": "1768689", "revid": "124872256", "url": "https://it.wikipedia.org/wiki?curid=1768689", "title": "Alfa Romeo RL", "text": "L'Alfa Romeo RL \u00e8 un'autovettura prodotta dall'Alfa Romeo in varie versioni tra il 1922 e il 1927.\nStoria del modello.\nNel 1920 il direttore tecnico dell'Alfa Romeo Giuseppe Merosi progett\u00f2 il motore della nuova RL partendo dal nuovo regolamento della formula tremila (3 litri di cilindrata massima) per le competizioni internazionali. Tuttavia questo regolamento che entr\u00f2 in vigore nel 1921 venne soppiantato gi\u00e0 nel 1922 da uno che prevedeva la diminuzione della cilindrata a due litri e cos\u00ec il motore venne trasformato in uno pi\u00f9 adatto all'uso su una vettura stradale.\nLa RL venne presentata il 13 ottobre 1921 a Milano e successivamente al salone dell'automobile di Londra del 1921 e, visto anche l'interesse iniziale, venne messa in produzione in serie in diverse versioni. Con la RL l'Alfa Romeo completava inoltre la propria gamma con un modello che occupava la fascia medio-alta del mercato precedentemente vuota.\nTra il 1922 e il 1927 furono prodotte quattro versioni di questo modello, inizialmente vennero lanciate la Normale e la Sport che nel 1925 vennero sostituite dalla Turismo e dalla Super Sport.\nSu tutte le versioni vi \u00e8 un telaio in acciaio a longheroni e traverse stampate a \"C\" e sospensioni ad assale rigido davanti e dietro con molle a balestra e ammortizzatori a frizione. I freni, quello a mano agiva sulla trasmissione, sono a nastro sulle ruote posteriori. Il motore \u00e8 un sei cilindri in linea a valvole in testa con aste e bilancieri da 2916 cm\u00b3 di cilindrata con monoblocco e testa smontabile in ghisa e condotti di aspirazione e scarico fusi nel blocco.\nSulla Normale, alimentato da un solo carburatore, il motore erogava 56 CV a 3800 giri/min. Sul modello Sport la potenza crebbe a 71 CV a 3500 giri/min grazie a 2 carburatori verticali monocorpo e all'aumento dell'alesaggio di 1 mm e della cilindrata totale fino a 2994 cm\u00b3. La Sport si differenziava esternamente dalla Normale per il passo accorciato da 3440 a 3143 mm e soprattutto dal radiatore a \"V\" dotato di due stemmi Alfa Romeo.\nDal settembre 1923, quando venne lanciata la sorella minore Alfa Romeo RM, su tutte le vetture vennero montati i freni a tamburo sulle quattro ruote comandate da pedale e nel 1926 la frenata venne ulteriormente migliorata aumentando il diametro dei tamburi da 360 a 420 mm. Nel 1925, in concomitanza con l'introduzione dei modelli Turismo e Super Sport, la cilindrata venne unificata su tutte le versioni e la potenza crebbe rispettivamente a 61 e 83 CV a 3600 giri/min.\nCome in uso dell'epoca l'automobile non veniva venduta come una vettura completa direttamente dalla casa ma come autotelaio nudo da far carrozzare a piacimento. Su questi telai si cimentarono diversi carrozzieri italiani (Castagna, Zagato) e stranieri (J.D. Farre, Vanden Plas) realizzando diverse tipologie di vetture a seconda del tipo di telaio (N/T o S/SS) e dello scopo come torpedo, berline chiuse, carrozzerie in Weymann, limousine e anche spider.\nOltre alle versioni sportive stradali S ed SS, che parteciparono comunque a diverse competizioni su strada come la prima Mille Miglia del 1927 condotta da Gastone Brilli Peri e Bruno Presenti, venne approntata anche una versione specifica per le gare, la RL TF, dove \"TF\" sta per Targa Florio, all'epoca una delle pi\u00f9 importanti competizioni automobilistiche in cui si potesse competere.\nLa RL TF e le competizioni.\nLa RL Targa Florio venne preparata per le competizioni dotandola di una carrozzeria due posti alleggerita dal peso a secco di 980\u00a0kg comprese due ruote di scorta, circa la met\u00e0 del modello di serie, un radiatore pi\u00f9 aerodinamico e al posteriore vennero montati doppi ammortizzatori a frizione. Venne prodotta in soli cinque esemplari di cui tre dotati di motore con cilindrata 2.994\u00a0cm\u00b3 (con potenza di 88 CV) e due dotati di motore 3.154\u00a0cm\u00b3 (con potenza di 95 CV). \nIl propulsore sei cilindri in linea, dotato albero motore a quattro supporti di banco derivato da quello della RL SS, venne potenziato incrementando il rapporto di compressione e la cilindrata (alesaggio aumentato da 76 a 78\u00a0mm) e regolando i due carburatori. \nLa RL TF fu una vettura vincente. Nel 1923 l'Alfa Romeo conquist\u00f2 la sua prima Targa Florio con la RL TF 1923 guidata da Ugo Sivocci, vittoria coronata anche da un secondo e un quarto posto. L'Alfa Romeo schier\u00f2 quattro vetture, gli esemplari pi\u00f9 potenti, dotati di motore 3154\u00a0cm\u00b3, furono affidati ad Antonio Ascari e Ugo Sivocci mentre le altre due vetture a Giulio Masetti ed Enzo Ferrari.\nQuesta gara \u00e8 resa ancora pi\u00f9 importante dal fatto che sull'esemplare di Sivocci esord\u00ec il quadrifoglio Alfa Romeo che, da allora, sarebbe comparso su tutte le vetture da corsa della casa milanese e sulle versioni pi\u00f9 sportive delle sue vetture stradali. Il quadrifoglio fu dipinto da Sivocci sulla propria vettura per motivi scaramantici dato che era iscritto alla competizione con il numero 13. Grazie a questo simbolo il pilota salernitano conquist\u00f2 la prima vittoria in carriera che fino ad allora gli era sempre sfuggita a causa della sfortuna.\nSuccessivamente una RL Targa Florio 1923 affidata ad Antonio Ascari giunse prima al Circuito di Cremona stabilendo sui 10\u00a0km la velocit\u00e0 media di 157\u00a0km/h, notevole per l'epoca.\nNel 1924, per mantenere la supremazia alla Targa Florio, l'Alfa Romeo prepar\u00f2 quattro esemplari di RL Targa Florio 1924, due dotati di motore 2.994\u00a0cm\u00b3 (portati a 90 CV) e due dotati del motore 3620\u00a0cm\u00b3. Quest'ultimo propulsore era dotato di sette supporti di banco in luogo dei quattro degli altri modelli, ed era in grado di sviluppare una potenza di 125\u00a0CV a 3.800 giri. Ascari era in testa alla gara quando una brusca frenata a circa 100 metri dal traguardo provoc\u00f2 un testacoda. Non riuscendo a far ripartire l'auto, Ascari e il suo meccanico spinsero la vettura fino al traguardo in salita. L'Alfa Romeo giunse seconda, terza, quinta e decima. \nSempre nel 1924 sul Circuito di Cremona arriv\u00f2 seconda con Giuseppe Campari (dietro alla debuttante Alfa Romeo P2, che nell'occasione era guidata da Ascari) stabilendo la notevole media di 178\u00a0km/h.\nVinse inoltre la Coppa Acerbo nel 1924 e nel 1925, rispettivamente, con Enzo Ferrari e Guido Ginaldi.\nLa produzione.\nLa produzione totale fu notevole per l'epoca. Vennero realizzati complessivamente 2.640 veicoli (compresi i modelli da corsa) cos\u00ec suddivisi:"}
{"id": "1768692", "revid": "33689", "url": "https://it.wikipedia.org/wiki?curid=1768692", "title": "NOOSE", "text": ""}
{"id": "1768699", "revid": "767487", "url": "https://it.wikipedia.org/wiki?curid=1768699", "title": "Distretto di Aligarh", "text": "Aligarh \u00e8 un distretto dell'India di 2.990.388 abitanti. Capoluogo del distretto \u00e8 Aligarh."}
{"id": "1768700", "revid": "113501124", "url": "https://it.wikipedia.org/wiki?curid=1768700", "title": "Programmable Logic Array", "text": "Con programmable logic array (in italiano matrice logica programmabile, spesso abbreviato in PLA), nell'elettronica digitale, indica un dispositivo logico programmabile usato per implementare circuiti logici combinatori. \nSi tratta del pi\u00f9 semplice dispositivo logico programmabile, ideati a loro volta nella seconda met\u00e0 degli anni 1960, presso i laboratori della Harris Semiconductor, e prodotti a livello industriale verso la fine degli anni '70.\nStruttura.\nLa struttura di una PLA \u00e8 basata sul fatto che qualsiasi funzione logica pu\u00f2 essere descritta tramite somme di prodotti logici. Un PLA \u00e8 composto da una matrice d'ingresso di porte logiche AND programmabili, collegate con una serie di OR programmabili, che possono essere condizionalmente complementati per produrre un'uscita. Tale struttura permette di sintetizzare un gran numero di funzioni logiche nella loro forma disgiuntiva o, talvolta, congiuntiva, minimizzata tramite tecniche quali la mappa di Karnaugh o il metodo di Quine-McCluskey.\nI primi dispositivi PLA ad essere stati prodotti implementano circuiti puramente combinatori, successivamente si sono sviluppati PLA sequenziali, che hanno la medesima architettura dei precedenti ma sono dotati di flip-flop per la sincronizzazione dei segnali. L'architettura di un PLA comprende inoltre linee di retroazione dall'uscita all'array di porte AND, che possono essere utilizzate come ingressi aggiuntivi. I PLA in cui la serie di porte OR non \u00e8 programmabile sono detti Programmable Array Logic (PAL)."}
{"id": "1768701", "revid": "126257", "url": "https://it.wikipedia.org/wiki?curid=1768701", "title": "A.L.F.A.", "text": ""}
{"id": "1768703", "revid": "212348", "url": "https://it.wikipedia.org/wiki?curid=1768703", "title": "Social media", "text": "I social media sono servizi che danno la possibilit\u00e0 di condividere su internet contenuti testuali, immagini, audio e video.\nDescrizione.\nI social media hanno rappresentato un cambiamento nel modo in cui la gente legge, apprende e condivide informazioni e contenuti. Con i social media \u00e8 cambiato radicalmente il modello di comunicazione tipico dei media tradizionali (radio, stampa, televisione): il messaggio non \u00e8 pi\u00f9 del tipo \"da uno a molti\" (cio\u00e8 prevalentemente monodirezionale, dal broadcaster al suo pubblico), ma di tipo \"peer\": pi\u00f9 emittenti, con un pi\u00f9 alto livello di interazione. Questo cambio di modello comunicativo pu\u00f2 portare a una democratizzazione dell'informazione, trasformando le persone da \"mere\" fruitrici di contenuti, ad editori esse stesse. I social media sono diventati molto popolari perch\u00e9 permettono alle persone di utilizzare il Web per stabilire relazioni di tipo personale o lavorativo. Essi sono anche definiti \"user-generated content\" (UGC) o \"consumer-generated media\" (CGM).\nCategorizzazione.\nPossono assumere differenti forme, che possono essere raggruppate in categorie: Blog, reti professionali (\"business network\"), progetti collaborativi, reti aziendali (\"enterprise social network\"), Forum in Internet, microblog, condivisione di foto, recensioni di prodotti/servizi, \"social bookmarking\", giochi su reti sociali, servizio di rete sociale, condivisione di video (\"video sharing\") e realt\u00e0 virtuali (\"virtual world\"). Molti di questi servizi possono essere integrati tramite piattaforme come Mybloglog, una societ\u00e0 di Yahoo, e Plaxo.\nCaratteristiche.\nDifferenze con i mezzi di comunicazione di massa tradizionali.\nI social media sono diversi dai media industriali come giornali, televisione e cinema. Mentre i social network sono strumenti relativamente a basso costo che permettono a chiunque (anche soggetti privati) di pubblicare ed avere accesso alle informazioni, i media tradizionali richiedono cospicui investimenti finanziari per pubblicare informazioni. Tra le voci di spesa dei media industriali vi sono per esempio le sedi e i mezzi di produzione (stabilimenti tipografici, strumenti e impianti radio-televisivi, studi e teatri di possa ecc.), gli stipendi degli addetti, le autorizzazioni statali, gli obblighi fiscali e previdenziali. I media industriali sono comunemente definiti \"tradizionali\", \"broadcasting\", o \"mass media\". Una caratteristica che accomuna social media e media industriali \u00e8 la capacit\u00e0 di ottenere un'audience sia vasta che ridotta; sia il post di un blog che una trasmissione televisiva possono raggiungere milioni di persone oppure nessuno. I parametri che aiutano a descrivere le differenze tra i due tipi di media variano a seconda del tipo di analisi. Alcuni di questi parametri sono:\nUn'ulteriore distinzione riguarda la responsabilit\u00e0. I media industriali sono tenuti a rendere conto alla societ\u00e0 della qualit\u00e0 dei contenuti e dei risultati delle loro attivit\u00e0 in termini di interesse pubblico, responsabilit\u00e0 sociale ed indipendenza editoriale. I social media non hanno altrettante responsabilit\u00e0 in merito alle loro attivit\u00e0 editoriali. Da un lato i social media possono sembrare abbastanza liberi da conflitti di interessi, ma d'altro canto il loro valore economico pu\u00f2 essere minacciato da fenomeni in ascesa come Public Relations 2.0, network pubblicitari e pubblicit\u00e0 conto terzi.\nLa comunit\u00e0 dei media \u00e8 un ibrido interessante. Anche se \"community-owned\", ossia posseduti dalla comunit\u00e0, alcuni media si avvalgono di professionisti, ed altri di dilettanti. Essi utilizzano sia l'ambito dei social media che quello dei mezzi tradizionali. Nel 2006, Yochai Benkler ha analizzato molte di queste differenze e le loro implicazioni in termini di libert\u00e0 economica e politica. Benkler, come molti accademici, usa il neologismo \"network economy\" o \"network information economy\" per descrivere le pi\u00f9 rilevanti caratteristiche economiche, tecnologiche e sociali di quelli che chiamiamo \"social media\".\nCritiche ai social media sono state espresse da Geert Lovink.\nI risvolti sociali.\nI social media dipendono principalmente dalle interazioni tra persone, come la discussione e il dialogo volti a costruire una sorta di sentimento condiviso attraverso l'utilizzo della tecnologia come canale: in tal modo si supplirebbe alla carenza di socialit\u00e0 dell'era moderna e post-industriale.\nI servizi offerti dai social media stimolano l'uso dell'intelligenza sia induttiva che deduttiva da parte delle persone. Reclami e denunce si prestano a rapide generalizzazioni a causa delle modalit\u00e0 con le quali le affermazioni diffuse possono essere postate e visualizzate da tutti.\nLa velocit\u00e0 di comunicazione, l'ampia diffusione e l'incisivit\u00e0, e la possibilit\u00e0 di vedere come le parole costruiscano un caso, sollecitano l'uso della retorica. Il metodo della persuasione viene utilizzato frequentemente come mezzo per convalidare o autenticare le affermazioni e le parole delle persone: la retorica \u00e8 quindi parte importante del linguaggio dei social media.\nPer alcuni aspetti, i social media non hanno limiti: non c'\u00e8 un numero fisso di pagine o di ore. I lettori possono partecipare ai social media lasciando commenti, messaggi istantanei o anche pubblicando articoli per conto proprio.\nNei social media si \u00e8 registrata una generale resistenza agli interventi di marketing. Pi\u00f9 rilevante si \u00e8 quindi rivelato il concetto di \"social authority\", relativo alla capacit\u00e0 - costruita attraverso interventi continui, utili, competenti e genuini - di influenzare le opinioni in specifiche aree di interesse.\nServizi sociali.\nLa definizione stessa di Social media \u00e8 a volte sfuggente e considerata pi\u00f9 vicina al gergo di marketing, che a solide teorie economiche; per questa ragione pu\u00f2 essere difficile trovare esempi concreti, specie per quanto riguarda il mondo delle aziende e delle organizzazioni. I professori Andreas Kaplan e Michael Haenlein, in un loro articolo hanno definito gli stessi come un gruppo di applicazioni web basate sui presupposti ideologici e tecnologici del Web 2.0.\nCitiamo qui alcuni esempi proposti da Don Tapscott nel suo testo Wikinomics. Tapscott parla di Wikinomics come nuova economia della collaborazione e della co-creazione di massa dei contenuti. In questo senso la definizione di Wikinomics \u00e8 ampiamente assimilabile a quella di un sistema economico caratterizzato dall'utilizzo dei Social Media da parte di aziende, organizzazioni e consumatori grazie all'impiego di strutture organizzative e tecnologie dedicate a sistemi di collaborazione di massa e di co-creazione dei contenuti. Tra gli esempi citati da Tapscott sembrano particolarmente significativi quelli di: \nEsempi di tecnologie utilizzate nelle applicazioni di social media:\nComunicazione\nCollaborazione\nMultimedia\nComunit\u00e0 virtuali\nPer le aziende (\"Enterprise Social Network\")\nAlcuni dei pi\u00f9 diffusi sono:"}
{"id": "1768706", "revid": "69794", "url": "https://it.wikipedia.org/wiki?curid=1768706", "title": "Bonito da Silva", "text": ""}
{"id": "1768709", "revid": "767487", "url": "https://it.wikipedia.org/wiki?curid=1768709", "title": "Distretto di Ambedkar Nagar", "text": "Ambedkar Nagar \u00e8 un distretto dell'India di 2.025.373 abitanti. Capoluogo del distretto \u00e8 Akbarpur."}
{"id": "1768710", "revid": "123980896", "url": "https://it.wikipedia.org/wiki?curid=1768710", "title": "Super Aguri SA05", "text": "La Super Aguri SA05 \u00e8 una vettura monoposto sportiva con la quale la Super Aguri ha fatto il proprio esordio nel Campionato mondiale di Formula 1 2006.\nOrigine della vettura.\nLa Super Aguri aveva acquistato un certo numero di telai della scomparsa Arrows stabilendosi nel contempo nella sede della vecchia scuderia britannica a Leafield, in Gran Bretagna. Per il debutto in Formula 1, il progettista Mark Preston aveva pianificato di basarsi sulla BAR-Honda della stagione precedente, ma il regolamento vigente vietava a qualsiasi scuderia di utilizzare una vettura, anche di stagioni precedenti, realizzata da un altro concorrente ancora in attivit\u00e0. Si decise pertanto di basare la costruenda monoposto sulla Arrows A23 utilizzata nel 2002 e progettata da Mike Coughlan.\nPer partecipare al Campionato mondiale di Formula 1 2006 non era tuttavia possibile semplicemente schierare le vecchie A23, in quanto erano frattanto entrati in vigore nuovi regolamenti tecnici, nuove limitazioni aerodinamiche e nuovi crash test molto pi\u00f9 severi rispetto a quelli del 2002; Preston si mise quindi al lavoro per adattare la monoposto alle normative mantenendo basilarmente inalterati il telaio, lo schema delle sospensioni, la scatola del cambio in carbonio ed il passo. La Arrows tuttavia era stata progettata per accogliere un motore V10 da 3000\u00a0cm\u00b3, mentre dal 2006 la Formula 1 era passata a propulsori da 2400\u00a0cm\u00b3 a bancata V8, di dimensioni ben pi\u00f9 ridotte: il problema fu superato frapponendo un distanziale fra motore e cambio. Nel sottoscocca fu mantenuta la \"doppia chiglia\" tipica della Arrows, cos\u00ec come il musetto adott\u00f2 la stessa struttura deformabile e supporti per l'ala analoghi a quelli della vecchia monoposto inglese. Molti accessori e tecnologie vennero forniti dalla Honda, ivi compreso il motore, modello RA806E, V8 di 90\u00b0 da 2400\u00a0cm\u00b3, in grado di erogare oltre 700 CV ad un regime di rotazione di oltre 18.500 giri/minuto.\nLa stagione 2006.\nLa Super Aguri scelse come piloti titolari i giapponesi Takuma Sat\u014d e Yuji Ide, mentre il francese Franck Montagny venne ingaggiato nel ruolo di collaudatore e di pilota per le sessioni del venerd\u00ec, cui comunque non prese parte nelle prime gare in quanto la squadra non aveva abbastanza vetture disponibili. Dopo pochi Gran Premi ad Ide, resosi responsabile di errori grossolani e incidenti in gara, venne ritirata la superlicenza e Montagny venne promosso a pilota titolare, per poi cedere il sedile a Sakon Yamamoto (che aveva gi\u00e0 preso parte ad alcune gare come collaudatore nei test del venerd\u00ec) in coincidenza con l'esordio della nuova vettura al Gran Premio di Germania.\nL'allestimento della monoposto fu lento e laborioso, sicch\u00e9 la vettura ebbe modo di compiere pochissimi giri nei test invernali: le sessioni si limitarono solo a qualche seduta nel mese di febbraio con i due piloti titolari. Data l'obsolescenza del materiale e le scarse risorse, le Super Aguri si trovarono ad occupare le ultime posizioni della griglia di partenza e, ritiri a parte, ottennero risultati piuttosto scarsi anche in gara. Pochi furono gli sviluppi: al Gran Premio d'Australia furono aggiunti nuovi flap all'ala anteriore rispetto a quanto visto nei test, mentre al GP d'Europa fu adottato un nuovo servosterzo, essenzialmente per permettere alla vettura di utilizzare le gomme preparate dalla Bridgestone per il 2006 (in precedenza si adottavano gomme risalenti alla stagione 2005, in quanto lo sterzo, la ciclistica e il peso della vettura non erano adatti alle gomme pi\u00f9 moderne, con conseguenti gravi problemi di aderenza)\nRisultati.\nLa SA05 era dichiaratamente una soluzione ponte, che doveva consentire a piloti e squadra di fare esperienza e soprattutto di iscriversi al mondiale, per il quale \u00e8 obbligatoria la partecipazione a tutte le gare. La vettura definitiva, la SA06, aveva ovviamente un maggior potenziale, per cui appena fu possibile schierarla, sostitu\u00ec la SA05. Quest'ultima ottenne, come migliore prestazione in qualifica, la 18\u00aa posizione, conquistata da Sato in America. Per il resto della stagione le posizioni erano quelle intorno al 20-21\u00ba posto, con alcune puntate sul 18-19\u00ba posto.\nIn gara le cose non andavano molto meglio, ottenendo il miglior risultato al Gran Premio d'Australia, dove Sato e Ide si classificarono rispettivamente 12\u00b0 e 13\u00b0. Ancora Sato si classific\u00f2 14\u00b0 al Gran Premio di Malesia. Vi furono anche diversi ritiri, non tutti dovuti ad errori dei piloti conclusisi in incidenti. I punti deboli, stando alle motivazioni dei ritiri, apparivano essere una scarsa affidabilit\u00e0 del motore ed una certa fragilit\u00e0 dell'impianto idraulico e di altri particolari.\n(*) Indica quei piloti che non hanno terminato la gara ma sono ugualmente classificati avendo coperto, come previsto dal regolamento, almeno il 90% della distanza totale.\nScheda tecnica.\nI dati sono ricavati dal sito ufficiale della scuderia."}
{"id": "1768713", "revid": "1652635", "url": "https://it.wikipedia.org/wiki?curid=1768713", "title": "Ultima Cena (Giotto)", "text": "L'Ultima Cena \u00e8 un affresco (200x185 cm) di Giotto, databile al 1303-1305 circa e facente parte del ciclo della Cappella degli Scrovegni a Padova. \u00c8 compresa nelle \"Storie della Passione di Ges\u00f9\" del registro centrale inferiore, nella parete destra guardando verso l'altare.\nDescrizione e stile.\nLa scena illustra un passo del Vangelo di Giovanni (13, 21-26): \u00abGes\u00f9 si commosse profondamente e disse: \"In verit\u00e0, in verit\u00e0 vi dico: uno di voi mi tradir\u00e0\". I discepoli si guardarono gli uni gli altri, non sapendo di chi parlasse. Ora uno dei discepoli, quello che Ges\u00f9 amava, si trovava a tavola al fianco di Ges\u00f9. Simon Pietro gli fece un cenno e gli disse: \"D\u00ec, chi \u00e8 colui a cui si riferisce?\". Ed egli, reclinandosi cos\u00ec sul petto di Ges\u00f9, gli disse. \"Signore, chi \u00e8?\". Rispose allora Ges\u00f9: \"\u00c8 colui per il quale intinger\u00f2 un boccone e glielo dar\u00f2\"\u00bb. Si tratta del momento seguito dall'iconografia bizantina, mentre la tradizione romana preferiva rappresentare quello dello spezzare il pane da parte di Ges\u00f9. \nAmbientata in una stanza senza due pareti per permettere la visione dell'interno, Giotto dipinge il volto dubbioso degli apostoli che si interrogano su chi sia il traditore del Cristo. Efficace \u00e8 la disposizione degli apostoli attorno al tavolo, senza accavallamenti, grazie all'uso di un punto di vista di lato e leggermente rialzato. L'apostolo Giuda \u00e8 seduto vicino a Ges\u00f9, indossa un mantello giallo e intinge la mano nello stesso piatto di Cristo. Giovanni invece, come tipico dell'iconografia, sta addormentato appoggiandosi a Cristo. \nL'annerimento delle aureole \u00e8 casuale e non voluto dall'autore, poich\u00e9 causato in seguito per ragioni chimiche. Originariamente presentavano una differenziazione gerarchica: a rilievo, dorata con oro fino e con la croce accennata in rosso quella di Cristo, di colore imitante l'oro e con raggi quelle degli apostoli, senza raggi quella di Giuda. Negli apostoli di spalle, le aureole sembrano fluttuare davanti alle loro facce.\nCuratissimi sono i dettagli, dal manto con ricami dorati dell'apostolo al centro di spalle, ai mosaici cosmateschi che ornano il coronamento della stanza, sul cui tetto stanno due uccelli: sono statue, come dimostra la loro presenza, in posizione identica, nella scena successiva, la \"Lavanda dei piedi\". La parete interna un tempo era decorata da motivi a secco oggi perduti. Le vesti degli apostoli creano un colorato insieme di tinte pastello (i colori sono i medesimi per ciascuno nelle altre scene, in modo da rendergli riconoscibili a colpo d'occhio), con un uso della luce che amplifica il senso di plasticit\u00e0 e aiuta a comprendere la scansione spaziale dell'ambiente (ad esempio lasciando in ombra la zona sotto la panca). "}
{"id": "1768714", "revid": "767487", "url": "https://it.wikipedia.org/wiki?curid=1768714", "title": "Distretto di Auraiya", "text": "Auraiya \u00e8 un distretto dell'India di 1.179.496 abitanti. Capoluogo del distretto \u00e8 Auraiya."}
{"id": "1768715", "revid": "1318658", "url": "https://it.wikipedia.org/wiki?curid=1768715", "title": "Alta via n. 2", "text": "L'alta via n. 2 (in tedesco \"H\u00f6henweg Nr. 2\"), detta \"via delle leggende\", \u00e8 un'alta via situata sulle Dolomiti che parte da Bressanone e arriva a Feltre. Il sentiero, che rappresenta la prosecuzione verso sud dell'alta via Europa, \u00e8 segnalato con un triangolo blu, all'interno del quale \u00e8 segnato il numero 2.\nCaratteristiche.\nL'itinerario \u00e8 di circa 180\u00a0km, con un dislivello totale di circa metri. Per l'intera percorrenza sono generalmente necessari circa 12 giorni. La quota massima dell'intero percorso si raggiunge presso il Passo delle Farangole ( m), durante l'ottava tappa. \u00c8 consigliabile percorrerla durante il periodo giugno-settembre, corrispondente all'apertura estiva dei rifugi.\nAttraversa 6 diversi gruppi montuosi:"}
{"id": "1768716", "revid": "726373", "url": "https://it.wikipedia.org/wiki?curid=1768716", "title": "La scuola dei maghi", "text": "La scuola dei maghi (\"The Novice\") \u00e8 un romanzo fantasy del 2002 della scrittrice australiana Trudi Canavan, secondo libro della trilogia \"The Black Magician\". \u00c8 il seguito de \"La corporazione dei maghi\" e precede \"Il segreto dei maghi\". \n\u00c8 stato pubblicato in italiano nel 2008. \nTrama.\nSonea, che un tempo era una ragazza dei bassifondi inizia i suoi studi come novizia alla Corporazione dei maghi. Il cammino che le si prospetta, comunque, non \u00e8 privo di difficolt\u00e0, sin dalla cerimonia di accettazione alla corporazione, Sonea scopre che i suoi compagni novizi, le loro famiglie e persino alcuni maghi la guardano in modo sprezzante per le sue umili origini. Il peggiore fra tutti questi \u00e8 Regin, un novizio arrogante che cerca subito di volgere gli altri studenti contro Sonea e rimandarla \"nel posto a cui appartiene\", per mezzo di una costante ed umiliante molestia. I pettegolezzi messi in giro da Regin, cio\u00e8 che Sonea condivida il letto con il suo tutore, Lord Rothen, la costringono a trasferirsi nei dormitori insieme agli altri novizi e ad essere soggetta ancor pi\u00f9 alle loro prepotenze.\nNel frattempo, l'Amministratore Lorlen spera di riuscire a scoprire il modo di contrastare il potere del Sommo Lord, basato sulla magia nera, studiando i suoi viaggi passati attraverso le Terre Alleate, questo perch\u00e9 chi conosce tale magia \u00e8 considerato malvagio nella corporazione. A questo fine, manda Lord Dannyl (divenuto ora Secondo Ambasciatore a Elyne) in cerca di informazioni riguardanti il passato del Sommo Lord e le antiche magie che avrebbe potuto aver studiato. Lungo la strada, Dannyl fa amicizia con Tayend, un bibliotecario di Elyne a cui un tempo era stata offerta la possibilit\u00e0 di studiare alla Corporazione, ma questi l'aveva rifiutata per paura che venisse scoperto che era omosessuale.\nRegin continua a darsi da fare per volgere anche gli insegnanti contro Sonea dipingendola come una ladra, accusa a cui veniva largamente prestata fede a causa della sua provenienza dai bassifondi e della sua riluttanza nel sottoporsi alla lettura della verit\u00e0 (che avrebbe potuto disastrosamente rivelare l'implicazione del Sommo Lord nella magia nera). Per sottrarsi al costante tormento da parte di Regin, Sonea si d\u00e0 da fare ed entra a far parte di un corso mezzo anno avanti rispetto al loro, ma presto \u00e8 raggiunta da Regin. Quando Lord Dorrien, il figlio ventiquattrenne di Lord Rothen, si reca a far visita al padre, aiuta Sonea a vendicarsi di Regin facendolo cogliere in flagrante mentre cerca di mettere addosso a Sonea altre cose rubate. Inoltre le insegna la levitazione e le mostra un posto segreto dove egli si recava quando aveva bisogno di distrarsi dallo stress dello studio, ricordandole inoltre che lo svago fa parte dell'essere un mago. Bench\u00e9 Lord Dorrien debba fare ritorno alla sua lontana sistemazione di guaritore di campagna, alla fine Sonea \u00e8 riuscita a farsi un vero amico.\nMa la felicit\u00e0 di Sonea non dura a lungo, comunque, poich\u00e9 durante gli esami il Sommo Lord la convoca, rivendicando la sua tutela. Questi ha letto la mente dell'amministratore Lorlen e ha scoperto che Sonea, Lord Rothen, e Lorlen sono a conoscenza del suo utilizzo della magia nera, e prendendola in ostaggio come sua \"novizia preferita\" il Sommo Lord si assicura sia la sua collaborazione che quella di Lord Rothen e dell'Amministratore Lorlen.\nNel frattempo, una serie di strani omicidi ha colpito i quartieri poveri: tutti gli omicidi portano il marchio della magia nera. L'Amministratore Lorlen viene tenuto al corrente sugli omicidi da un amico di famiglia che fa parte della Guardia Cittadina e sospetta del coinvolgimento del Sommo Lord, cos\u00ec come Sonea quando ha scoperto gli omicidi durante una visita alla sua famiglia nei quartieri poveri. Allo stesso tempo, le indagini di Lord Dannyl sul passato del Sommo Lord lo portano quasi a rimanere ucciso quando scopre la \"Camera del castigo supremo\", una grotta che attacca i maghi con la magia. Subito dopo l'attacco, Lord Dannyl si rende conto di essere anche lui omosessuale, e di averlo nascosto usando la magia.\nNonostante la posizione di Sonea come preferita del Sommo Lord (che le fa ottenere un trattamento di preferenza da parte dei suoi insegnanti), le molestie da parte di Regin non fanno altro che intensificarsi. Lui e altri novizi iniziano a tenderle agguati nei corridoi ed a torturarla con la magia. Il Sommo Lord non fa niente per fermare le molestie di Regin, considerando questa rivalit\u00e0 il miglior insegnante per Sonea e qualcosa che le assicurer\u00e0 di continuare ad accrescere i propri poteri, ed impedisce a Sonea di usare i passaggi segreti al di sotto dell'Universit\u00e0 per fuggire da Regin e dai suoi amici.\nDietro suggerimento di Lord Dorrien, Sonea sfida Regin in un duello ufficiale nell'Arena. Sonea lavora duramente per prepararsi al combattimento, che vince 3 a 2 grazie alla sua abilit\u00e0 (piuttosto che alla sola forza bruta), e la sua guarigione del privo di sensi Regin dopo lo scontro, non fa altro che rafforzare il nuovo rispetto che si \u00e8 appena guadagnato da parte dei suoi compagni e degli insegnanti.\nPrima che possa gustarsi la vittoria, tuttavia, Sonea assiste all'uccisione di un uomo proveniente da Sachaka da parte del Sommo Lord. Il Sommo Lord Akkarin spiega che l'uomo era un assassino mandato per ucciderlo, ma Sonea non sa cosa credere."}
{"id": "1768717", "revid": "1543377", "url": "https://it.wikipedia.org/wiki?curid=1768717", "title": "Beach touch", "text": "Il Beach Touch Rugby \u00e8 uno sport di squadra variante del Rugby al Tocco che viene giocato su un campo in sabbia di 30 metri x 15 metri, opportunamente preparato.\nBeach Touch Rugby.\nSotto l'egida del FIRA - Associazione Europea di Rugby il Beach Touch Rugby insieme con il Beach TAG Rugby, varianti praticate in Europa del gioco del Beach Rugby, sono diventati regolamenti ufficiali IRB sotto il controllo diretto della FIRA stessa.\nIndoor Touch.\nViene chiamato Indoor Touch il Beach Touch praticato su superfici diverse dalla sabbia ma con le medesime regole.\nTornei di Touch Indoor possono essere disputati in palestre e strutture al coperto, sull'erba e addirittura sull'asfalto.\nPrime manifestazioni in Italia.\nPur essendo praticato da anni in tutta Europa come sport non agonistico \u00e8 solo dal 2008 che in Italia la Lega Italiana Touch Rugby organizza la prima manifestazione di Beach Touch Rugby ufficiale.\nIl primo torneo Touch Indoor organizzato in Italia \u00e8 stato quello svoltosi il 6 maggio 2008 a Marano Vicentino (VI), patrocinato dalla Lega Italiana Touch Rugby."}
{"id": "1768721", "revid": "93556", "url": "https://it.wikipedia.org/wiki?curid=1768721", "title": "Arancio (araldica)", "text": "In araldica l'arancio compare sia come pianta, sia come frutto. \u00c8 frequente nell'araldica civica, simboleggia la cooperazione e la fedelt\u00e0."}
{"id": "1768723", "revid": "118210306", "url": "https://it.wikipedia.org/wiki?curid=1768723", "title": "Coppa Libertadores 2000", "text": "L'edizione 2000 della Coppa Libertadores vide la vittoria del Boca Juniors.\nTurno preliminare Messico, Venezuela.\n29.09 Am\u00e9rica Mexico - Atlas Guadalajara 2:0\n29.09 T\u00e1chira San Crist\u00f3bal - ItalChacao Caracas 0:2\n05.10 T\u00e1chira San Crist\u00f3bal - Am\u00e9rica Mexico 1:0\n07.10 ItalChacao Caracas - Am\u00e9rica Mexico 1:1\n19.10 T\u00e1chira San Crist\u00f3bal - Atlas Guadalajara 2:2\n21.10 ItalChacao Caracas - Atlas Guadalajara 3:3\n27.10 Atlas Guadalajara - Am\u00e9rica Mexico 6:3\n27.10 ItalChacao Caracas - T\u00e1chira San Crist\u00f3bal 0:0\n09.11 Am\u00e9rica Mexico - T\u00e1chira San Crist\u00f3bal 6:0\n11.11 Atlas Guadalajara - T\u00e1chira San Crist\u00f3bal 3:0\n16.11 Am\u00e9rica Mexico - ItalChacao Caracas 1:1\n18.11 Atlas Guadalajara - ItalChacao Caracas 2:2\nFase a gironi.\nGruppo 1.\n16.02 Alianza Lima - Atl\u00e9tico Paranaense Curitiba 0:3\n23.02 Emelec Guayaquil - Nacional Montevideo 0:2\n29.02 Alianza Lima - Emelec Guayaquil 2:1\n08.03 Nacional Montevideo - Alianza Lima 2:0\n09.03 Atl\u00e9tico Paranaense Curitiba - Emelec Guayaquil 1:0\n15.03 Nacional Montevideo - Atl\u00e9tico Paranaense Kurytyba 1:3\n22.03 Nacional Montevideo - Emelec Guayaquil 1:0\n22.03 Atl\u00e9tico Paranaense Curitiba - Alianza Lima 2:1\n04.04 Emelec Guayaquil - Atl\u00e9tico Paranaense Kurytyba 0:0\n05.04 Alianza Lima - Nacional Montevideo 2:2\n12.04 Atl\u00e9tico Paranaense Curitiba - Nacional Montevideo 2:0\n12.04 Emelec Guayaquil - Alianza Lima 2:2\nGruppo 2.\n22.02 Universidad Cat\u00f3lica Santiago - Pe\u00f1arol Montevideo 1:1\n23.02 Blooming Santa Cruz de la Sierra - Boca Juniors Buenos Aires 1:0\n02.03 Boca Juniors Buenos Aires - Universidad Cat\u00f3lica Santiago 2:1\n02.03 Pe\u00f1arol Montevideo - Blooming Santa Cruz de la Sierra 2:1\n09.03 Blooming Santa Cruz de la Sierra - Universidad Cat\u00f3lica Santiago 3:1\n16.03 Pe\u00f1arol Montevideo - Boca Juniors Buenos Aires 0:0\n22.03 Boca Juniors Buenos Aires - Blooming Santa Cruz de la Sierra 6:1\n05.04 Pe\u00f1arol Montevideo - Universidad Cat\u00f3lica Santiago 5:1\n12.04 Universidad Cat\u00f3lica Santiago - Boca Juniors Buenos Aires 1:3\n13.04 Blooming Santa Cruz de la Sierra - Pe\u00f1arol Montevideo 3:3\n19.04 Boca Juniors Buenos Aires - Pe\u00f1arol Montevideo 3:1\n19.04 Universidad Cat\u00f3lica Santiago - Blooming Santa Cruz de la Sierra 5:0\nGruppo 3.\n17.02 Am\u00e9rica Mexico - Corinthians San Paolo 2:0\n22.02 LDU Quito - Olimpia Asunci\u00f3n 0:1\n01.03 Olimpia Asunci\u00f3n - Am\u00e9rica Meksyk 3:1\n03.03 Corinthians San Paolo - LDU Quito 6:0\n14.03 Am\u00e9rica Mexico - LDU Quito 1:0\n14.03 Olimpia Asunci\u00f3n - Corinthians San Paolo 2:2\n05.04 Corinthians San Paolo - Am\u00e9rica Mexico 2:1\n05.04 Olimpia Asunci\u00f3n - LDU Quito 1:1\n11.04 LDU Quito - Corinthians San Paolo 0:2\n12.04 Am\u00e9rica Mexico - Olimpia Asunci\u00f3n 8:2\n19.04 Corinthians San Paolo - Olimpia Asunci\u00f3n 5:4\n19.04 LDU Quito - Am\u00e9rica Mexico 2:2\nGruppo 4.\n23.02 Atlas Guadalajara - River Plate Buenos Aires 1:1\n23.02 Universidad de Chile Santiago del Cile - Atl\u00e9tico Nacional Medell\u00edn 4:0\n29.02 Atl\u00e9tico Nacional Medell\u00edn - Atlas Guadalajara 2:3\n01.03 River Plate Buenos Aires - Universidad de Chile Santiago 3:1\n08.03 Atl\u00e9tico Nacional Medell\u00edn - River Plate Buenos Aires 1:1\n08.03 Atlas Guadalajara - Universidad de Chile Santiago 0:0\n15.03 River Plate Buenos Aires - Atlas Guadalajara 3:2\n16.03 Atl\u00e9tico Nacional Medell\u00edn - Universidad de Chile Santiago 4:1\n22.03 Atlas Guadalajara - Atl\u00e9tico Nacional Medell\u00edn 5:1\n06.04 Universidad de Chile Santiago del Cile - River Plate Buenos Aires 1:1\n20.04 River Plate Buenos Aires - Atl\u00e9tico Nacional Medell\u00edn 2:3\n20.04 Universidad de Chile Santiago del Cile - Atlas Guadalajara 3:2\nGruppo 5.\n17.02 Cerro Porte\u00f1o Asunci\u00f3n - Atl\u00e9tico Junior Barranquilla 1:0\n22.02 San Lorenzo de Almagro Buenos Aires - Universitario Lima 3:0\n02.03 Atl\u00e9tico Junior Barranquilla - San Lorenzo de Almagro Buenos Aires 3:1\n02.03 Universitario Lima - Cerro Porte\u00f1o Asunci\u00f3n 1:0\n07.03 San Lorenzo de Almagro Buenos Aires - Cerro Porte\u00f1o Asunci\u00f3n 2:2\n09.03 Atl\u00e9tico Junior Barranquilla - Universitario Lima 1:0\n15.03 Atl\u00e9tico Junior Barranquilla - Cerro Porte\u00f1o Asunci\u00f3n 2:0\n16.03 Universitario Lima - San Lorenzo de Almagro Buenos Aires 1:1\n21.03 San Lorenzo de Almagro Buenos Aires - Atl\u00e9tico Junior Barranquilla 2:0\n21.03 Cerro Porte\u00f1o Asunci\u00f3n - Universitario Lima 3:0\n06.04 Cerro Porte\u00f1o Asunci\u00f3n - San Lorenzo de Almagro Buenos Aires 3:1\n06.04 Universitario Lima - Atl\u00e9tico Junior Barranquilla 0:1\nGruppo 6.\n22.02 Rosario Central - Sporting Cristal Lima 3:1\n22.02 Atl\u00e9tico Colegiales Asunci\u00f3n - America Cali 2:5\n07.03 America Cali - Rosario Central 5:3\n07.03 Sporting Cristal Lima - Atl\u00e9tico Colegiales Asunci\u00f3n 3:0\n14.03 Rosario Central - Atl\u00e9tico Colegiales Asunci\u00f3n 4:2\n14.03 America Cali - Sporting Cristal Lima 3:1\n22.03 America Cali - Atl\u00e9tico Colegiales Asunci\u00f3n 2:1\n23.03 Sporting Cristal Lima - Rosario Central 3:3\n04.04 Rosario Central - America Cali 3:3\n04.04 Atl\u00e9tico Colegiales Asunci\u00f3n - Sporting Cristal Lima 2:1\n19.04 Atl\u00e9tico Colegiales Asunci\u00f3n - Rosario Central 3:3\n19.04 Sporting Cristal Lima - America Cali 0:2\nGruppo 7.\n15.02 Palmeiras San Paolo - The Strongest La Paz 4:0\n16.02 Juventude Caxias do Sul - Nacional Quito 1:0\n08.03 The Strongest La Paz - Juventude Caxias do Sul 5:1\n16.03 Nacional Quito - Palmeiras San Paolo 3:1\n21.03 Nacional Quito - The Strongest La Paz 0:0\n21.03 Palmeiras San Paolo - Juventude Caxias do Sul 3:0\n06.04 The Strongest La Paz - Palmeiras San Paolo 4:2\n06.04 Nacional Quito - Juventude Caxias do Sul 2:0\n12.04 Juventude Caxias do Sul - The Strongest La Paz 4:0\n13.04 Palmeiras San Paolo - Nacional Quito 4:1\n20.04 Juventude Caxias do Sul - Palmeiras San Paolo 2:2\n20.04 The Strongest La Paz - Nacional Quito 1:4\nGruppo 8.\n17.02 Atl\u00e9tico Mineiro Belo Horizonte - Bol\u00edvar La Paz 1:0\n24.02 Bella Vista Montevideo - Cobreloa Calama 1:1\n01.03 Bol\u00edvar La Paz - Bella Vista Montevideo 1:0\n09.03 Cobreloa Calama - Atl\u00e9tico Mineiro Belo Horizonte 1:0\n14.03 Cobreloa Calama - Bol\u00edvar La Paz 3:3\n14.03 Atl\u00e9tico Mineiro Belo Horizonte - Bella Vista Montevideo 2:1\n22.03 Cobreloa Calama - Bella Vista Montevideo 1:1\n22.03 Bol\u00edvar La Paz - Atl\u00e9tico Mineiro Belo Horizonte 4:0\n04.04 Bella Vista Montevideo - Bol\u00edvar La Paz 4:0\n05.04 Atl\u00e9tico Mineiro Belo Horizonte - Cobreloa Calama 6:0\n18.04 Bella Vista Montevideo - Atl\u00e9tico Mineiro Belo Horizonte 1:0\n18.04 Bol\u00edvar La Paz - Cobreloa Calama 4:1\nOttavi di finale.\nAndata: 2 maggio-4 maggio. Ritorno: 9 maggio-11 maggio.\nQuarti di finale.\nAndata: 17 maggio e 18 maggio. Ritorno: 23 maggio-25 maggio.\nSemifinali.\nAndata: 30 maggio e 31 maggio. Ritorno: 6 giugno e 7 giugno.\nFinale.\nAndata: 14 giugno. Ritorno: 21 giugno."}
{"id": "1768725", "revid": "1543377", "url": "https://it.wikipedia.org/wiki?curid=1768725", "title": "Ouargaye", "text": "Ouargaye \u00e8 un dipartimento del Burkina Faso classificato come citt\u00e0, capoluogo della provincia di Koulp\u00e9logo, facente parte della Regione del Centro-Est.\nIl dipartimento si compone del capoluogo e di altri 12 villaggi: Babakou, Bittin, Boudoughin, Dimtenga, Kogo, Konglore, Koundoghin, Lerghin, Mene, Naboudin, Naganga e Tessoaghin."}
{"id": "1768726", "revid": "1543377", "url": "https://it.wikipedia.org/wiki?curid=1768726", "title": "Monte Fusco", "text": "Il monte Fusco (644,5 ) \u00e8 un rilievo situato nel comune di Itri in provincia di Latina nel Lazio, all'interno del territorio del parco naturale dei Monti Aurunci, che deve la sua fama alla presenza del Santuario della Madonna della Civita, meta di pellegrinaggi."}
{"id": "1768727", "revid": "19933", "url": "https://it.wikipedia.org/wiki?curid=1768727", "title": "Roi fain\u00e9ant", "text": ""}
{"id": "1768728", "revid": "110157", "url": "https://it.wikipedia.org/wiki?curid=1768728", "title": "Passo di Pietra Spada", "text": "Il passo di Pietra Spada (1.353\u00a0m) \u00e8 un valico che si trova nelle Serre Calabresi fra i comuni di Serra San Bruno e Pazzano.\nEtimologia.\nIl nome si riferisce a cumuli di granito che si trovano nei boschi della zona.\nEventi sportivi.\nIl 13 maggio 2008, il passo di Pietra Spada \u00e8 stato attraversato dalla 4\u00aa tappa del 91\u00ba Giro d'Italia di ciclismo Pizzo Calabro-Catanzaro Lido, infatti dopo la salita del colle d'Arena, i corridori hanno affrontato questo valico."}
{"id": "1768731", "revid": "1543377", "url": "https://it.wikipedia.org/wiki?curid=1768731", "title": "Comin-Yanga", "text": "Comin-Yanga \u00e8 un dipartimento del Burkina Faso classificato come comune, situato nella provincia di Koulp\u00e9logo, facente parte della Regione del Centro-Est.\nIl dipartimento si compone del capoluogo e di altri 34 villaggi: Baglenga, Balboudi, Bangoghin, Coewinga, Dogtenga 1, Dogtenga 2, Gagare, Gaonghin, Kakati, Kamdiokin, Karme, Kiougou-Doure, Kiougou-Kandaga, Kiougou-Namounou, Kisbouga, Kohogo, Kohogo-Peulh, Kolanga, Konzeogo-Bangane, Konzeogo-Sambila, Konzeogo-Yalgo, Lamiougou, Moaga, Pilede, Pognankoudougou-Rabogo, Sabrado, Sakango, Sakidissi, Sougoudi, Tanziega, Tire, Vohogdin, Youtenga e Zonghin."}
{"id": "1768732", "revid": "123921174", "url": "https://it.wikipedia.org/wiki?curid=1768732", "title": "Protoesperanto", "text": "Per protoesperanto (in esperanto \"Pra-esperanto\", ovvero \"Esperanto primitivo\") si intende uno stato di evoluzione della lingua esperanto precedente alla lingua poi definitivamente pubblicata da Ludwik Lejzer Zamenhof tra il 1872 e il 1887. La creazione dell'esperanto, nonostante non fosse stato il primo caso di lingua artificiale, deve essere stato un processo avvenuto per approssimazioni successive sulla grammatica e il lessico, in cui scelte dovevano essere messe in atto per dare alla lingua le caratteristiche di semplicit\u00e0 e grande espressivit\u00e0 che la caratterizzano, fino al momento della pubblicazione della \"versione definitiva\".\nFonti e storia del protoesperanto.\nNon si hanno molti documenti in protoesperanto, e con ogni probabilit\u00e0, in ogni periodo Zamenhof ha potuto inserire dei piccoli cambiamenti e modifiche, prendere decisioni che hanno modificato la lingua, e tale processo non pu\u00f2 essere noto. Si pu\u00f2 immaginare che il protoesperanto non sia stata una vera e propria lingua, a meno di non fotografarla in un dato istante, prima dell'introduzione di una successiva modifica (a ogni nuova modifica fondamentale, Zamenhof creava inconsciamente un nuovo protoesperanto).\nLa \"Lingwe uniwersala\" del 1878.\nFu nel 1878 che Zamenhof present\u00f2 la prima versione di (proto)esperanto. In occasione del suo diciannovesimo compleanno, invitati i suoi compagni di scuola davanti a una torta, lesse una breve poesia nella nuova lingua ausiliaria. Ecco i quattro versi con traduzione in esperanto e italiano:\n(Protoesperanto) \"Malamikete de las nacjes,&lt;br&gt;cad\u00f3, cad\u00f3, jam temp' est\u00e1;&lt;br&gt;la tot' homoze in familje&lt;br&gt;konunigare so deb\u00e1.\"\n \"Malamikeco de la nacioj,&lt;br&gt;falu, falu, jam temp' estas;&lt;br&gt;la tuta homaro en familion&lt;br&gt;kununuigi sin devas.\"\nInimicizia delle nazioni,&lt;br&gt;cadi, cadi, \u00e8 tempo ormai;&lt;br&gt;l'intera umanit\u00e0 in una famiglia&lt;br&gt;deve unirsi [unire s\u00e9 deve].\nDa queste poche righe si possono per\u00f2 notare delle caratteristiche molto interessanti. I sostantivi (almeno quelli che appaiono nella strofa) terminavano con la desinenza - e, mentre il plurale si otteneva aggiungendo una \"-s\" alla parola come in varie lingue europee, e questo valeva anche per l'articolo (singolare: \"la\", plurale: \"las\" in modo simile alla lingua spagnola). Anche i verbi avevano desinenze diverse: \"-are\" era la desinenza dell'infinito (poi sostituita dalla pi\u00f9 leggera \"-i\"), \"-\u00e1\" era la desinenza del presente (che poi fu cambiata in \"-as\"), mentre \"-\u00f3\" quella dell'imperativo (poi sostituita con \"-u\"). Da queste poche righe non si hanno abbastanza informazioni sull'uso dell'accusativo oltre per sottolineare il complemento oggetto; sappiamo che non era l'unico caso presente, ad esempio c'era anche il genitivo. Tra gli affissi riconoscibili: \"mal-\" (contrario), \"-ig-\" (da \"ig(ere)\", attualmente \"ig(i)\", cio\u00e8 rendere, trasformare); tra gli affissi mutati: \"kon-\" (preposizione con, poi divenuta \"kun\"), \"-et(e)\" poi divenuto \"-ec(o)\" ed \"-oz(e)\" poi divenuto \"-ar(o)\". Gi\u00e0 in questa fase era possibile l'elisione dell'ultima vocale.\nIn seguito la totalit\u00e0 del materiale di questo primo protoesperanto fu bruciata dal padre, preoccupato per la passione del figlio che avrebbe potuto distrarlo dagli studi di medicina (in seguito si sarebbe specializzato in oftalmologia), e che probabilmente era anche preoccupato che una tale idea provenisse da un ebreo, il che avrebbe potuto suscitare dei sospetti da parte della polizia russa.\nNella celebre lettera a Nikolai Borovko, Zamenhof scriver\u00e0 in seguito riguardo alla lingua del 1878:\nLa \"Lingvo universala\" del 1881.\nQuando Zamenhof terminati gli studi torn\u00f2 a casa dall'universit\u00e0, si accorse della distruzione della sua opera e dovette rimettersi quindi al lavoro. Un estratto di questa nuova fase della lingua \u00e8 in una lettera del 1881:\nChe in esperanto moderno sarebbe probabilmente:\nQuindi in italiano:\nIn questa fase i casi si erano ridotti solo a due (nominativo e accusativo). L'accento non era ancora regolare, ad esempio poteva cadere sull'ultima vocale in alcuni tempi verbali. Rispetto alla versione precedente, si possono notare differenze fononogiche e ortografiche che si avvicinano al moderno esperanto, come w sostituita da v. Sussiste ancora la presenza di digrammi (una coppia di lettere che rappresenta un unico suono), per cui non c'era la corrispondenza biunivoca suono-lettera. Inoltre, le lettere che hanno segni diacritici hanno delle barrette (esattamente come le vocali italiane, ma a destra, come nella parola \"perch\u00e9\") sul modello polacco (come la lettera \"\u0107\"). Zamenhof probabilmente cambier\u00e0 il segno di accento ( \u0384 ) con il segno di cappellino ( ^ ) e di breve ( \u02d8 ) poich\u00e9 questi ultimi erano entrambi presenti nel francese, per evitare i pregiudizi che sarebbero potuti nascere da lettere cos\u00ec \"orientali\" nell'Europa occidentale.&lt;br&gt;\nLa coniugazione verbale era la seguente: indicativo presente \"-\u00e9\", indicativo passato \"-u\", indicativo futuro \"-uj\", condizionale \"-\u00e1\", volitivo \"-\u00f3\", ed infinito \"-e\" oppure \"-i\".\nI pronomi terminavano in \"-o\" (oppure in \"-a\" se possessivi: \"mo\" = io, \"ma\" = mio;), c'erano altre differenze, come il genere per la terza persona plurale dei pronomi personali:\nVerso l'esperanto.\nZamenhof rifin\u00ec questa lingua, soprattutto grazie all'esperienza datagli dalla traduzione da altre lingue. Le desinenze grammaticali di plurale e accusativo di nomi e aggettivi divennero pi\u00f9 semplici da memorizzare, poich\u00e9 formati per somma di desinenze atomiche; ad esempio l'aggiunta della desinenza del plurale \"-j\" a quella del nome \"-o\" forma la \"desinenza\" che caratterizza i nomi al plurale \"-oj\". L'accento fu definitivamente fissato sulla penultima vocale.\nNel 1887 pubblic\u00f2 una grammatica sintetica dell'esperanto, l'Unua libro dal quale, dopo la rifinitura effettuata dagli usi della comunit\u00e0 esperantista, fu tratto l'esperanto che raggiunse la forma usata ancora oggi.\nStudi sul protoesperanto.\nGaston Waringhien, nel suo libro Lingvo kaj Vivo (\"Lingua e Vita\"), ha analizzato l'evoluzione della lingua dai manoscritti del 1881, 1882 e 1885."}
{"id": "1768736", "revid": "1573940", "url": "https://it.wikipedia.org/wiki?curid=1768736", "title": "Reticulidia halgerda", "text": "Reticulidia halgerda \u00e8 un mollusco nudibranco appartenente alla famiglia Phyllidiidae.\nBiologia.\nSi nutre di spugne del genere \"Aplysina\".\nDistribuzione e habitat.\nOceano Pacifico occidentale e centrale, Isole Figi e Isole Marshall incluse, dall'Australia a Taiwan."}
{"id": "1768737", "revid": "1543377", "url": "https://it.wikipedia.org/wiki?curid=1768737", "title": "Dourtenga", "text": "Dourtenga \u00e8 un dipartimento del Burkina Faso classificato come comune, situato nella provincia di Koulp\u00e9logo, facente parte della Regione del Centro-Est.\nIl dipartimento si compone del capoluogo e di altri 11 villaggi: Gogo, Gorin, Kangretenga, Kanle, Katoulbere, Niondin, Sougoudin, Tangoko, Yambili, Youmtenga e Zergoama."}
{"id": "1768742", "revid": "1543377", "url": "https://it.wikipedia.org/wiki?curid=1768742", "title": "Lalgaye", "text": "Lalgaye \u00e8 un dipartimento del Burkina Faso classificato come comune, situato nella provincia di Koulp\u00e9logo, facente parte della Regione del Centro-Est.\nIl dipartimento si compone del capoluogo e di altri 14 villaggi: Dibli, Gouli, Guini, Kieblin, Kimzim, Lalgaye Yarce, Nassiega, Pihitenga, Paore, Pissiongo, Sablogo, Tensobentenga, Tiguetin e Yalgo."}
{"id": "1768744", "revid": "118210260", "url": "https://it.wikipedia.org/wiki?curid=1768744", "title": "Coppa Libertadores 2001", "text": "L'edizione 2001 della Coppa Libertadores vide la vittoria del Boca Juniors.\nTurno preliminare.\n20.09 Atlante Messico - Cruz Azul Messico 2:4(1:2)\n21.09 ItalChacao Caracas - T\u00e1chira San Crist\u00f3bal 1:2(0:0)\n26.09 ItalChacao Caracas - Atlante Messico 2:0(2:0)\n28.09 T\u00e1chira San Crist\u00f3bal - Atlante Messico 1:0(0:0)\n10.10 ItalChacao Caracas - Cruz Azul Messico 0:2(0:1)\n12.10 T\u00e1chira San Crist\u00f3bal - Cruz Azul Messico 1:0(1:0)\n25.10 Cruz Azul Messico - Atlante Messico 1:3(1:0)\n25.10 T\u00e1chira San Crist\u00f3bal - ItalChacao Caracas 0:2(0:0)\n31.10 Atlante Messico - ItalChacao Caracas 2:3(0:1)\n02.11 Cruz Azul Messico - ItalChacao Caracas 4:1(2:0)\n21.11 Atlante Messico - T\u00e1chira San Crist\u00f3bal 1:2(0:1)\n23.11 Cruz Azul Messico - T\u00e1chira San Crist\u00f3bal 4:1(3:0)\nFase a gironi.\nGruppo 1.\n06.02 Universitario Lima - V\u00e9lez Sarsfield Buenos Aires 0:2\n07.02 Atl\u00e9tico Junior Barranquilla - Rosario Central 3:1\n21.02 Rosario Central - Universitario Lima 6:0(3:0)\n22.02 V\u00e9lez Sarsfield Buenos Aires - Atl\u00e9tico Junior Barranquilla 2:0(2:0)\n08.03 Rosario Central - V\u00e9lez Sarsfield Buenos Aires 2:0(2:0)\n15.03 Universitario Lima - Atl\u00e9tico Junior Barranquilla 1:2(0:0)\n20.03 Universitario Lima - Rosario Central 1:1(1:0)\n22.03 Atl\u00e9tico Junior Barranquilla - V\u00e9lez Sarsfield Buenos Aires 4:0(1:0)\n04.04 Rosario Central - Atl\u00e9tico Junior Barranquilla 1:0(1:0)\n05.04 V\u00e9lez Sarsfield Buenos Aires - Universitario Lima 1:0(0:0)\n19.04 Atl\u00e9tico Junior Barranquilla - Universitario Lima 1:1(1:0)\n19.04 V\u00e9lez Sarsfield Buenos Aires - Rosario Central 0:2(0:0)\nGruppo 2.\n08.02 Universidad de Chile Santiago del Cile - Cerro Porte\u00f1o Asunci\u00f3n 0:2(0:0)\n15.02 Cerro Porte\u00f1o Asunci\u00f3n - Sport Boys Callao 3:1(3:0)\n27.02 Sport Boys Callao - Universidad de Chile Santiago del Cile 0:2(0:0)\n08.03 Palmeiras San Paolo - Universidad de Chile Santiago del Cile 2:1(1:1)\n14.03 Sport Boys Callao - Palmeiras San Paolo 1:4(0:3)\n22.03 Sport Boys Callao - Cerro Porte\u00f1o Asunci\u00f3n 0:4(0:4)\n04.04 Cerro Porte\u00f1o Asunci\u00f3n - Palmeiras San Paolo 0:0\n10.04 Cerro Porte\u00f1o Asunci\u00f3n - Universidad de Chile Santiago del Cile 6:0\n11.04 Palmeiras San Paolo - Sport Boys Callao 3:0(1:0)\n18.04 Universidad de Chile Santiago del Cile - Palmeiras San Paolo 1:2(0:1)\n02.05 Universidad de Chile Santiago - Sport Boys Callao 1:1(0:1)\n02.05 Palmeiras San Paolo - Cerro Porte\u00f1o Asunci\u00f3n 5:2(2:1)\nGruppo 3.\n07.02 Jorge Wilstermann Cochabamba - San Lorenzo de Almagro Buenos Aires 4:2(1:0)\n15.02 Nacional Montevideo - Jorge Wilstermann Cochabamba 3:0(1:0)\n20.02 Deportes - Nacional Montevideo 0:0\n01.03 San Lorenzo de Almagro Buenos Aires - Deportes 2:1(2:1)\n08.03 Jorge Wilstermann Cochabamba - Deportes 2:1(0:0)\n13.03 Nacional Montevideo - San Lorenzo de Almagro Buenos Aires 1:0(1:0)\n03.04 San Lorenzo de Almagro Buenos Aires - Jorge Wilstermann Cochabamba 2:0(1:0)\n11.04 Nacional Montevideo - Deportes 2:0(1:0)\n17.04 Jorge Wilstermann Cochabamba - Nacional Montevideo 1:2(0:1)\n17.04 Deportes - San Lorenzo de Almagro Buenos Aires 3:2(2:1)\n03.05 Deportes - Jorge Wilstermann Cochabamba 3:0\n03.05 San Lorenzo de Almagro Buenos Aires - Nacional Montevideo 1:1\nGruppo 4.\n13.02 Emelec Guayaquil - Olimpia Asunci\u00f3n 1:1(0:0)\n22.02 Olimpia Asunci\u00f3n - Sporting Cristal Lima 1:0(0:0)\n01.03 Sporting Cristal Lima - Emelec Guayaquil 0:1(0:0)\n13.03 Sporting Cristal Lima - Cruzeiro Belo Horizonte 0:1(0:0)\n03.04 Cruzeiro Belo Horizonte - Emelec Guayaquil 2:0(1:0)\n06.04 Olimpia Asunci\u00f3n - Cruzeiro Belo Horizonte 3:4(2:1)\n10.04 Cruzeiro Belo Horizonte - Sporting Cristal Lima 5:0(2:0)\n12.04 Olimpia Asunci\u00f3n - Emelec Guayaquil 2:2(2:1)\n17.04 Emelec Guayaquil - Cruzeiro Belo Horizonte 0:0\n18.04 Sporting Cristal Lima - Olimpia Asunci\u00f3n 3:2(1:1)\n01.05 Emelec Guayaquil - Sporting Cristal Lima 3:1(1:0)\n01.05 Cruzeiro Belo Horizonte - Olimpia Asunci\u00f3n 3:1(3:0)\nGruppo 5.\n13.02 Guaran\u00ed Asunci\u00f3n - Nacional Quito 3:1(2:0)\n22.02 River Plate Buenos Aires - The Strongest La Paz 5:1(2:0)\n28.02 Nacional Quito - River Plate Buenos Aires 1:0(1:0)\n01.03 The Strongest La Paz - Guaran\u00ed Asunci\u00f3n 1:1(1:0)\n06.03 River Plate Buenos Aires - Guaran\u00ed Asunci\u00f3n 4:0(1:0)\n13.03 Nacional Quito - Guaran\u00ed Asunci\u00f3n 3:1(1:0)\n05.04 The Strongest La Paz - River Plate Buenos Aires 4:1(3:1)\n10.04 Nacional Quito - The Strongest La Paz 2:1(2:1)\n17.04 Guaran\u00ed Asunci\u00f3n - The Strongest La Paz 4:1(3:0)\n18.04 River Plate Buenos Aires - Nacional Quito 2:0(2:0)\n03.05 Guaran\u00ed Asunci\u00f3n - River Plate Buenos Aires 0:1(0:1)\n03.05 The Strongest La Paz - Nacional Quito 2:1(0:1)\nGruppo 6.\n13.02 Pe\u00f1arol Montevideo - America Cali 1:2(1:1)\n22.02 T\u00e1chira San Crist\u00f3bal - Pe\u00f1arol Montevideo 0:0\n27.02 America Cali - T\u00e1chira San Crist\u00f3bal 3:0(2:0)\n06.03 America Cali - Pe\u00f1arol Montevideo 2:1(0:0)\n14.03 America Cali - Vasco da Gama Rio de Janeiro 0:3\n21.03 T\u00e1chira San Crist\u00f3bal - Vasco da Gama Rio de Janeiro 0:1\n05.04 Vasco da Gama Rio de Janeiro - Pe\u00f1arol Montevideo 2:1(1:0)\n12.04 Vasco da Gama Rio de Janeiro - America Cali 4:1(4:0)\n18.04 Pe\u00f1arol Montevideo - T\u00e1chira San Crist\u00f3bal 3:1(2:0)\n21.04 Vasco da Gama Rio de Janeiro - T\u00e1chira San Crist\u00f3bal 3:2(1:0)\n02.05 T\u00e1chira San Crist\u00f3bal - America Cali 0:2\n02.05 Pe\u00f1arol Montevideo - Vasco da Gama Rio de Janeiro 1:3\nGruppo 7.\n14.02 Defensor Sporting Montevideo - Olmedo Riobamba 3:2(1:1)\n20.02 Cruz Azul Messico - Defensor Sporting Montevideo 2:0(1:0)\n27.02 Olmedo Riobamba - Cruz Azul Messico 2:3(1:0)\n06.03 S\u00e3o Caetano - Cruz Azul Messico 1:1(0:0)\n07.03 Olmedo Riobamba - Defensor Sporting Montevideo 4:2(2:1)\n15.03 Olmedo Riobamba - S\u00e3o Caetano 2:1(1:0)\n21.03 Cruz Azul Messico - S\u00e3o Caetano 1:0(0:0)\n06.04 S\u00e3o Caetano - Defensor Sporting Montevideo 0:0\n12.04 Defensor Sporting Montevideo - Cruz Azul Messico 3:2(1:0)\n19.04 S\u00e3o Caetano - Olmedo Riobamba 3:0(2:0)\n04.05 Cruz Azul Messico - Olmedo Riobamba 3:1(0:1)\n04.05 Defensor Sporting Montevideo - S\u00e3o Caetano 0:1(0:1)\nGruppo 8.\n14.02 Deportivo Cali - Cobreloa Calama 1:2(1:1)\n21.02 Boca Juniors Buenos Aires - Oriente Petrolero Santa Cruz de la Sierra 2:1(1:0)\n28.02 Cobreloa Calama - Boca Juniors Buenos Aires 0:1(0:0)\n02.03 Oriente Petrolero Santa Cruz de la Sierra - Deportivo Cali 1:3(1:2)\n07.03 Cobreloa Calama - Oriente Petrolero Santa Cruz de la Sierra 2:1(0:0)\n07.03 Boca Juniors Buenos Aires - Deportivo Cali 2:1\n20.03 Boca Juniors Buenos Aires - Cobreloa Calama 1:0(1:0)\n04.04 Cobreloa Calama - Deportivo Cali 2:1(1:0)\n04.04 Oriente Petrolero Santa Cruz de la Sierra - Boca Juniors Buenos Aires 0:1(0:0)\n20.04 Deportivo Cali - Oriente Petrolero Santa Cruz de la Sierra 4:1(3:0)\n02.05 Deportivo Cali - Boca Juniors Buenos Aires 3:0(1:0)\n02.05 Oriente Petrolero Santa Cruz de la Sierra - Cobreloa Calama 2:2(0:1)"}
{"id": "1768746", "revid": "54354", "url": "https://it.wikipedia.org/wiki?curid=1768746", "title": "Valico di Pietra Spada", "text": ""}
{"id": "1768748", "revid": "729019", "url": "https://it.wikipedia.org/wiki?curid=1768748", "title": "Zhou Yu", "text": "I primi servigi sotto Yuan Shu.\nLa famiglia Zhou era gi\u00e0 considerata da generazioni molto potente ed influente nella regione del Jiang Dong. Un discendente pi\u00f9 prossimo era stato nominato Comandante degli Han e successivamente altri maschi della famiglia avevano ricoperto cariche importanti nella burocrazia statale. Secondo la Biografia di Sun Ce, egli conobbe Zhou Yu in Shouchun nella contea Shu ove divennero grandi amici poich\u00e9 la famiglia Zhou aveva dato asilo ed ospitalit\u00e0 alla vedova Wu e ai tre figli del defunto Sun Jian.\nDurante l'assalto dell'esercito di Liu Yao contro Wu Jing, lo zio di Sun Ce, Zhou Shang, vassallo di Yuan Shu, venne nominato Grande Amministratore di Danyang e fu seguito da Zhou Yu. Dopo un anno di battaglie senza alcun risultato, Zhou Yu e Sun Ce entrano nel conflitto con un proprio esercito e conseguono alla conquista di un deposito di rifornimenti presso Niuzhu, quindi prendono Moling e Qua, costringendo le forze di Liu Yao a ripiegare oltre il fiume Yangzi. Sun Ce prende residenza in Qua e vi fa trasferire la famiglia dopo aver debellato con l'amico una ribellione. Zhou Yu viene mandato a difesa di Danyang.\nNel 196 Yuan Shu mentre stava combattendo per la conquista della provincia di Xu, a nord dello Yangzi, rimand\u00f2 Zhou Shang nello Shouchun ed offr\u00ec un incarico militare a Zhou Yu che molto si era distinto negli anni precedenti. Tuttavia egli non fidandosi chiese un incarico amministrativo ed ottenne la contea di Juchao nella provincia di Lujiang.\nI sospetti di Zhou Yu si rivelarono fondati poich\u00e9 nell'estate del 197, Yuan Shu si autoproclam\u00f2 Imperatore della Dinastia Zhong ed egli abbandon\u00f2 Juchao per unirsi a Sun Ce e all'amico Lu Su, ricevendo il grado militare di Comandante dell'Esercito Imperiale, oltre alla difesa di Niuzhu e al titolo di Grande Amministratore di Chungu.\nAlla corte di Sun Ce.\nLa morte di Yuan Shu, avvenuta nel 199, apr\u00ec nuove opportunit\u00e0 a Sun Ce, che assieme a Zhou Yu, diresse personalmente un esercito a conquistare Huan, capitale dello Shouchun. Ottenuto anche questo successo, si diressero a sud per combattere le forze di Huang Zu e una volta sconfitto egli ed il figlio, presero anche Jiangxia. Sun Ce mand\u00f2 un rapporto all'Imperatore che nomin\u00f2 Zhou Yu Grande Amministratore di Jiangxia, \"Generale Imperiale e Protettore dell'Esercito del Centro\".\nOttenuto tutto questo Sun Ce avanz\u00f2 le sue mire espansive verso Luling e verso Yuzhang ove risiedeva Hua Xin, successore di Liu Yao. In un mese Luling venne sottomessa da Sun Fu, nipote di Sun Ce. In questo periodo i due amici prendono in moglie due ragazze della famiglia Qiao, Da Qiao va in moglie a Sun Ce, mentre la sorella minore diviene sposa di Zhou Yu.\nAlla corte di Sun Quan.\nNel 200 Sun Ce viene assassinato, gli succede come patriarca della famiglia e Grande Amministratore di Kuai Ji, il fratello minore Sun Quan. Zhou Yu lascia Baqui dove era in spedizione e riporta l'esercito nella regione di Wu ove presenzia al funerale del suo pi\u00f9 caro amico. Essendo Sun Quan ancora troppo giovane ed inesperiente, la vedova Wu nomina come suo tutore militare Zhou Yu, affiancato da Zhang Zhao per quanto concerne le materie amministrative.\nNonostante qualche dissapore iniziale, raccontato nei dettagli nel Romanzo dei Tre Regni, viene ben accettato dai veterani dell'esercito come Huang Gai e Cheng Pu.\nNell'undicesimo mese della Restaurazione della Tranquillit\u00e0 (206), Sun Quan decide di muovere le proprie truppe verso le province orientali di Jing e nomina Comandante in capo Zhou Yu per l'impresa. Il Comandante affronta le trib\u00f9 Mo e Bao, quindi raggiunge Xiakou ove uccide i comandanti e fa emigrare a decine di migliaia la popolazione all'interno dei territori della famiglia Sun. Serviranno tuttavia due anni per conquistare completamente la regione ed annetterla ai territori gi\u00e0 conquistati.\nLa battaglia di Chi Bi.\nNel mentre al Nord, il Primo Ministro dell'Imperatore, C\u00e1o C\u0101o aveva cominciato a mostrare interesse per la regione di Jingzhou ove regnava dapprima Liu Biao e dove gli succedette il figlio Liu Zong che consegn\u00f2 la sua terra al clan dei Cao nonostante la resistenza di Liu Bei, parente del regnante.\nDurante una missione diplomatica a Xiangyang, Lu Su incontra Liu Bei e fa ritorno da Sun Quan accompagnato dal consigliere Zhuge Liang. Quest'ultimo cerca di convincere Sun Quan a intervenire in aiuto del suo signore per sconfiggere C\u00e1o C\u0101o, ma Sun Quan non pare convinto e fa richiamare Zhou Yu dalla spedizione in cui era occupato. Sun Quan era riluttante all'idea di aiutare Liu Bei poich\u00e9 la sua famiglia aveva sempre tentato di mantenere indipendente il sud, non aveva inoltre un vero motivo per cui arrischiare il proprio esercito ed il proprio stato. Zhou Yu consigli\u00f2 invece di opporsi a Cao Cao, approfittando della posizione privilegiata, favorita dal fiume Yangzi, adducendo la mancanza d'esperienza in navigazione del suo avversario, la stanchezza delle truppe data dalla lunga marcia e la vicinanza dell'inverno con il suo rigore. Zhou Yu chiese 30000 veterani oltre a Cheng Pu e Lu Su. Sun Quan fu concorde e lo invest\u00ec del ruolo di Comandante, delegando il ruolo di ufficiale dell'avanguardia a Cheng Pu che richiedeva egual rango. Pare comunque che Zhou Yu abbia partecipato attivamente alla battaglia.\nLa battaglia navale famosa con il nome di Chi Bi fu combattuta nell'inverno del 208 ed ancora \u00e8 difficile conoscere il reale esito di quello scontro a causa della propaganda effettuata dalle due fazioni successivamente. La vulgata vuole che il secondo comandante di Zhou Yu, Huang Gai abbia notato un punto debole nella forza navale del nemico che aveva unito mediante anelli le proprie imbarcazioni, quindi con il piano detto del \"corpo frustato\" abbia finto diserzione per arrendersi a Cao Cao, quindi abbia dato alle fiamme la flotta avversaria, scatenando contemporaneamente l'attacco di Zhou Yu. C\u00e1o C\u0101o fu sconfitto e ripieg\u00f2 verso nord, lasciando il cugino Cao Ren alla difesa di Jianglang ove Zhou Yu cominci\u00f2 un assedio con un numero limitato di forze.\nL'assedio dur\u00f2 parecchio tempo, soprattutto perch\u00e9 il grosso delle truppe era dall'altra parte del fiume Yangzi, il generale Gan Ning decise di entrare in aiuto del comandante ma fu intercettato da Cao Ren e cominci\u00f2 uno scontro disperato. Su consiglio di Lu Meng, Zhou Yu lasci\u00f2 Ling Tong a proseguire l'assedio e torn\u00f2 indietro ad aiutare il generale in difficolt\u00e0, ove fu ferito seriamente da una freccia ma riusc\u00ec a mantenere alto il morale delle truppe e a conseguire una vittoria completa su Cao Ren che abbandon\u00f2 la citt\u00e0 e la regione.\nUltimi anni e morte.\nLa famiglia Sun riguadagn\u00f2 rapidamente numerosi territori e Zhou Yu fu nominato Grande Amministratore di Nan, mentre Cheng Pu divenne quello di Jiangxia. Consigli\u00f2 prudenza nei confronti di Liu Bei e si impegn\u00f2 nel proporre piani contro d'egli ma non venne ascoltato, quindi invece d'aggredire il nord propose di muovere l'esercito verso ovest ove risiedeva il pacifico Liu Zhang ed in questo trov\u00f2 il suo signore favorevole.\nFece ritorno a Jiangliang per preparare la campagna ma mor\u00ec di malattia alla giovane et\u00e0 di trentacinque anni, sul letto di morte propose come suo successore e consigliere di Sun Quan, l'amico Lu Su. Zhou Yu mor\u00ec la sera del consiglio lasciando una vedova e due figli che ottennero la protezione della famiglia Sun.\nLa tradizione descrive Zhou Yu come una persona brillante ed un oratore di grandissimo talento, amato ed onorato da molta gente, oltre che abile nella musica e nel ritmo. Era sicuramente uno dei personaggi pi\u00f9 carismatici ed affascinanti del suo tempo ed in Cina \u00e8 tuttora noto come uno dei pi\u00f9 grandi strateghi."}
{"id": "1768751", "revid": "1543377", "url": "https://it.wikipedia.org/wiki?curid=1768751", "title": "Sangha (Burkina Faso)", "text": "Sangha o Sanga \u00e8 un dipartimento del Burkina Faso classificato come comune, situato nella Provincia di Koulp\u00e9logo, facente parte della Regione del Centro-Est.\nIl dipartimento si compone del capoluogo e di altri 27 villaggi: Biguimnoghin, Dabodin, Daboulga, Dagomkom, Diougo, Ganzaga, Ganzaga de Sangha, Goghin, Gouadiga, Idani, Kandoure, Kaongo, Kaongo de Sangha, Kombilga, Koyenga, Longo, Naba-Dabogo, Ouedogo, Sangha-Peulh, Sangha-Yarc\u00e9, Sankanse, Tabe, Tampaologo, Tankoaga, Taram-Noaga, Yourga e Yourkoudghin."}
{"id": "1768753", "revid": "1342115", "url": "https://it.wikipedia.org/wiki?curid=1768753", "title": "Sanga", "text": ""}
{"id": "1768754", "revid": "461628", "url": "https://it.wikipedia.org/wiki?curid=1768754", "title": "Santuario della Madonna della Civita", "text": "Il santuario della Madonna della Civita \u00e8 situato nel territorio dell'arcidiocesi di Gaeta (nel comune di Itri), sulla sommit\u00e0 del monte Fusco (anche detto della Civita), nella catena dei monti Aurunci.\nIl culto legato alla Santa Vergine sembra risalire ad un'immagine ritrovata da un pastorello su un leccio nell'VIII secolo. Attualmente, il santuario, al cui ingresso \u00e8 posta la scritta \"Terribilis est locus iste\", \u00e8 meta di quasi mezzo milione di pellegrini l'anno (non solo dai paesi vicini, ma anche da Campania, Abruzzo e dalla provincia di Frosinone in particolare), di cui non meno del 10% sale ancora a piedi. Molti i pellegrini che arrivano a piedi da diversi paesi: da Cellole che dista 42\u00a0km dal santuario, da Pontecorvo che dista 34\u00a0km. Il pellegrinaggio pi\u00f9 noto \u00e8 quello che parte dall'abitato di Itri, ogni mattina di sette sabati antecedenti la celebrazione della Madonna della Civita (il 21 luglio) che ricorda una delle pi\u00f9 famose grazie: quella del 21 luglio 1527, quando la Vergine dalla Civita liber\u00f2 dalla peste tutti gli abitanti dei paesi circostanti.\nNumerosissimi gli ex voto custoditi all'interno del santuario.\nIl panorama dal piazzale del santuario \u00e8 notevolissimo: sono riconoscibili le pi\u00f9 importanti vette del settore occidentale degli Aurunci: monte Trina, monte Faggeto, monte le Pezze, monte Le Vele, monte Ruazzo, monte Orso, Le Rave Fosche, monte Cefalo, monte Carbonaro ed in lontananza il monte Orlando ed il monte Circeo.\nDal 1985 il santuario \u00e8 affidato ai padri Passionisti.\nOrigine del nome.\nCivita deriva dal latino \"civitas\", astratto da \"civis\", cittadino; in origine questa voce stava ad indicare sia i diritti del cittadino\", che la \"cittadinanza\", ovvero l'esistenza obiettiva di una comunit\u00e0 rispetto ad una circoscrizione territoriale rurale (cio\u00e8 al di fuori dei confini della citt\u00e0).\n\"Nella toponomastica dell'Italia centrale, il nome Civita si riferisce ad abitati sorti su monti e colli e, secondo il Giustiniani, sono luoghi in cui si vedono quasi sempre \"avanzi d'antiche fabbriche\". In quest'area, quindi, l'appellativo si origina a causa dell'esistenza di antiche fabbriche che vennero probabilmente sfruttate per l'edificazione della chiesa della Civita e delle opere annesse.\"\nLa tradizione popolare.\nL'origine del santuario \u00e8 avvolta da un alone di mistero e leggenda, legata alla tradizione popolare. Secondo tradizione, durante la persecuzione iconoclasta ordita dall'imperatore Leone Isaurico a Costantinopoli, VIII secolo, due monaci basiliani vennero sorpresi dai soldati con il dipinto su legno della Madonna. Chiusi in una grande cassa insieme al quadro, furono gettati in mare: \"Se veramente \u00e8 cos\u00ec miracolosa, vi salver\u00e0\", dissero. Dopo 54 giorni, questa cassa galleggiante tocc\u00f2 la sponde di Messina e successivamente di Gaeta. Qui il quadro fu esposto alla venerazione dei fedeli, ma dopo poco tempo scomparve da quel luogo e venne ritrovato sul monte Civita, presso Itri, da un pastore sordo e muto che era alla ricerca di una sua bestia smarrita. Egli riacquist\u00f2 l'udito e la parola e corse lieto in paese (a Itri) a dare la notizia del quadro miracoloso trovato su un leccio. Fu cos\u00ec che il quadro fu affidato ai monaci benedettini, che all'epoca erano in Figline, a circa 3\u00a0km dalla cima suddetta sulla strada mulattiera che va verso Fondi.\nPi\u00f9 realisticamente, l'icona di fattura certamente orientale (attribuita addirittura a san Luca per la presenza di tre lettere, ormai sbiadite, poste alla base del quadro: L.M.P. a significare \"Lucas Me Pinxit\"), raggiunse Gaeta portata da alcuni monaci basiliani che, fuggiti dall'oriente, andavano verso qualche convento del Lazio. Il quadro fu lasciato ai monaci del monastero di San Giovanni in Figline, i quali lo esposero a poca distanza sul monte Civita, in un eremitaggio appartenente al loro monastero.\nNotizie storiche.\nLe prime notizie del santuario risalgono al 1147: una donazione, riportata in un documento, fatta da un notaio di Itri e da sua moglie, all'abate del monastero, Riccardo, per il restauro della chiesetta della Madonna della Civita, affidata alla custodia di fra' Bartolomeo.\nNel 1491, il santuario inizi\u00f2 ad avere l'attuale connotazione. I cittadini di Itri, infatti, fecero pressione sul vescovo di Gaeta per avere una chiesa pi\u00f9 grande. Gli itrani furono accontentati e la nuova chiesa fu consacrata da mons. Francesco Patrizi, che la intitol\u00f2 all'Immacolata, come il Concilio di Basilea pochi anni prima aveva incoraggiato a venerare Maria. Il vescovo volle tramandare ai posteri l'impegno degli itrani, confermando, in un documento dell'anno successivo, che gli uomini della terra di Itri sono i fondatori, patroni e sostenitori del santuario. Parlando del quadro della Vergine, nella bolla di consacrazione datata 20 giugno 1491, evidenzia la continua venerazione al santuario e al quadro della Madonna \"antique venerationis\" (di antica venerazione).\nLa chiesa sub\u00ec alcuni restauri nel corso dei secoli, riportati in una lapide del 1691. Secondo la credenza, tra le numerose e continue grazie che la Vergine elargiva ai devoti, la pi\u00f9 grande fu quella del 21 luglio 1527, quando liber\u00f2 dalla peste tutti gli abitanti dei paesi circostanti. In ricordo di quel giorno la festivit\u00e0 liturgica fu fissata da mons. Carlo Pergamo, vescovo di Gaeta, il 21 luglio.\nLo stesso Pergamo rivolse una supplica alle autorit\u00e0 vaticane nel 1775, per chiedere l'autorizzazione per la solenne incoronazione, che avvenne il 20 luglio del 1777. Per il crescente afflusso non era pi\u00f9 sufficiente il santuario preesistente, perci\u00f2 l'ing. De Donatis stil\u00f2 un progetto, che lasciava il portico inalterato e nel quale erano previste anche delle stanze per accogliere pellegrini. Tale progetto pass\u00f2 alla realizzazione nel 1820. Il 10 febbraio 1849, Pio IX, esule a Gaeta, vi si rec\u00f2 in pellegrinaggio con il re di Napoli Ferdinando II, che, a ricordo, volle far realizzare la via Civita Farnese (ora statale 82). In questo luogo il papa ebbe l'ispirazione di definire per i credenti cattolici il dogma dell'Immacolata Concezione. Nel 1849, il 25 febbraio, 15 giorni dopo la visita di Pio IX, la chiesa fu inaugurata dal cardinale Gabriele Ferretti.\nSempre Pio IX, nel 1877, sottoscrisse il decreto per la seconda incoronazione. \"Una grazia non giustificata abbastanza e non ordinaria\", fece presente il Pontefice a coloro che avevano presentato la supplica. Tuttavia, memore della visita che aveva fatto alla Civita, successivamente concesse l'incoronazione. Fu coniata, per l'occasione, una medaglia ricordo. Dai primi mesi del 1985, il santuario \u00e8 stato affidato alla cura pastorale dei padri passionisti, fino a tutt'oggi.\nNel 1988 nacque Radio Civita, per opera di padre Giuseppe Polselli, 1\u00ba rettore passionista, che consente a migliaia di persone di partecipare alle messe che si tengono nel santuario.\nIl 25 giugno 1989, anche Giovanni Paolo II giunse come pellegrino presso il santuario a venerare la Madonna della Civita, con il cardinale Ugo Poletti, l'arcivescovo diocesano Farano, l'allora ministro degli Esteri Giulio Andreotti ed il sindaco di Itri Pasquale Ciccone.\nL'afflusso dei pellegrini \u00e8 stato sempre in aumento, specialmente in questi ultimi anni, tanto che in alcune celebrazioni domenicali si \u00e8 costretti a celebrare la messa sul piazzale.\nPer questo motivo attualmente sono in atto dei lavori di ampliamento.\nLa chiesa.\nLa chiesa \u00e8 costituita da tre navate, delle quali la pi\u00f9 ampia \u00e8 quella centrale. Al centro della navata principale \u00e8 situato l'altare maggiore, insieme al quadro (protetto da una lastra di cristallo) della Madonna della Civita. L'altare \u00e8 composto da marmi ed intarsi di scuola napoletana (del Settecento), opera del maestro Filippo Pecorella, ed \u00e8 circondato da una balaustra (ricca di intarsi di pregio). Sulla volta sono presenti delle decorazioni che raffigurano alcuni degli avvenimenti pi\u00f9 rilevanti che caratterizzarono la nascita e la storia del santuario. Questi ultimi sono stati eseguiti nel 1919 da Salvatore Cozzolino di Napoli, e successivamente ritoccati dal prof. A. Rollo di Bari, a cui si deve anche la statua della Madonna posta in cima alla chiesa. A completamento delle navate laterali, vi sono i due altari dedicati a san Gioacchino (sulla sinistra) e a sant'Anna (sulla destra).\nSulla cantoria in controfacciata si trova l'organo a canne, costruito a trasmissione meccanica da Pacifico Inzoli nel 1914 e dotato di una consolle ausiliaria a trasmissione elettrica, situata a pavimento nell'aula da Ponziano Bevilacqua. Lo strumento dispone di 12 registri su unico manuale e pedale, e il suo materiale fonico \u00e8 racchiuso entro una cassa lignea dipinta di verde e ornata con rilievi dorati di gusto barocco, con mostra in tre campi ad arco.\nLe due colonne dell'altare ed il lavabo che si trova in sagrestia provengono dal convento di San Francesco (un tempo situato in citt\u00e0, ma ora distrutto). La chiesa \u00e8 ulteriormente arredata con un coro ligneo del XVIII secolo ed un organo a canne. In una sala, collocata in fondo alla navata laterale di sinistra, sono custodite moltissime reliquie, nonch\u00e9 oggetti preziosi e paramenti sacri donati da fedeli e pellegrini (compresi quelli di Pio IX).\nAll'interno del santuario sono custodite alcune tele, tra le quali una Nativit\u00e0 di scuola napoletana, una Madonna con San Francesco di Paola e l'Assunta pi\u00f9 una copia della Madonna della Civita, su legno (Sebastiano Conca).\nIl quadro della Madonna della Civita.\nIl quadro raffigurante la Madonna della Civita \u00e8 di stile bizantino ed \u00e8 attribuita a san Luca per la presenza di tre lettere, oramai sbiadite, poste alla base del quadro: L.M.P. a significare \"Lucas Me Pinxit\". Il quadro \u00e8 stato sottoposto a restauro pi\u00f9 volte:\nSia l'antica tavola di legno che la lastra di rame sono state conservate.\nDurante la seconda guerra mondiale il quadro non fu distrutto grazie a don Lidio Borgese, rettore del santuario in quel periodo, che riusc\u00ec a nascondere l'immagine sotto il suo mantello. Cos\u00ec, senza farsi scoprire dai tedeschi, il rettore viaggi\u00f2 tra i monti Lepini, fino a Sonnino e Cisterna di Latina, riuscendo, successivamente, a far tornare il quadro a Itri."}
{"id": "1768761", "revid": "2039442", "url": "https://it.wikipedia.org/wiki?curid=1768761", "title": "Palazzo Rinuccini", "text": "Palazzo Rinuccini si trova in via Santo Spirito 39-41, angolo via Maffia e via dei Serragli, a Firenze.\nStoria.\nQuesto grande palazzo \u00e8 nato dall'unione di pi\u00f9 edifici, con un'unica facciata realizzata nella prima met\u00e0 del XVIII secolo.\nAl numero 39 si trovava un palazzo dei primi del Seicento progettato dal Cigoli, gi\u00e0 dei Soderini e confiscato da Cosimo I de' Medici dopo i fattacci legati a Lorenzino de' Medici; venne rinnovato nel 1733-1744 da Pietro Paolo Giovannozzi, che disegn\u00f2 la nuova scala. All'angolo con via Maffia si trova invece il nucleo originario delle case dei Rinuccini, estese poi verso via de' Serragli.\nVerso il 1753 l'architetto Giulio Mannaioni progett\u00f2 la ristrutturazione dei vari edifici in un unico, enorme palazzo.\nUn ultimo palazzo su via de' Serragli apparteneva ai Pecori (dei quali resta l'arme all'angolo, opera di Giovan Battista Foggini). Venne ristrutturato alla fine del Seicento da Pier Francesco Silvani e venne unito al complesso di palazzo Rinuccini nel primo Ottocento.\nNel XIX secolo scomparve l'ultimo erede maschio dei Rinuccini e il palazzo venne diviso tra pi\u00f9 parenti. Gli eredi di Eleonora Rinuccini, sposata con Neri dei Principi Corsini, hanno venduto, nel 1888, il Palazzo al Cav. Ing. John Elliott che utilizz\u00f2 parte del Palazzo a residenza personale e parte adibita ad affitti. Il figlio Ing. Edward Elliott vendette al Comune di Firenze nell'anno 1919 con l'espresso vincolo che ne venisse ricavata una scuola (R. scuola industriale femminile). In seguito ha ospitato l'Istituto professionale Lucrezia Tornabuoni. Dopo una ristrutturazione del 2003, accoglie oggi il Liceo \u201cNiccol\u00f2 Machiavelli\u201d, con gli indirizzi Classico, Scienze Umane e Scienze Umane con opzione Economico-Sociale.\nInterno.\nL'interno \u00e8 riccamente decorato, con affreschi di Bernardino Poccetti, Giuseppe Zocchi, Giuliano Trabellesi, Luigi Catani e Niccol\u00f2 Connestabile. Al piano nobile, dopo lo scalone, si incontrano alcune stanze con soffitti cinquecenteschi a grottesche, di autore ignoto, ma vicine stilisticamente a quelle del corridoio degli Uffizi.\nIl salone contiene sul soffitto un\"'Apoteosi della famiglia Rinuccini\", recentemente restaurata e restituita al suo originario splendore. Da qui si accede alla cappellina di famiglia, dedicata a santa Caterina d'Alessandria, alle stanze delle Quattro Stagioni, con gli affreschi di Giuseppe Zocchi e stucchi del Portogalli (1759), e, tramite un'anticamera, alla galleria, dove si trova il grande affresco sul soffitto con il \"Mito di Niobe\" del Connestabile. Alle estremit\u00e0 di questo salone, che corrisponde all'antico palazzo Pecori e che d\u00e0 su via de' Serragli, illuminato da ampie finestre per godere della collezione dei dipinti della famiglia, si trovano due dipinti a monocromo dedicati rispettivamente ad Apollo, con il mito di Marsia, e a Diana, con Atteone.\nLe sale che circondano il giardino sono decorate da affreschi \"da sott'in s\u00f9\" sul soffitto, con temi letterari (sala di Penelope), storici (sala di Lucrezia) e mitologici, come il \"boudoir di Apollo\", piccolo ambiente decorato da affreschi, ori e specchiature, che deve il nome alle pitture legate ai miti di Apollo, tra le ultime opere di Giuseppe Zocchi (1763): Latona, Marsia, Dafne, Asclepio e Chirone, Niobe e Deucalione e Pirra. Da qui si accede a un piccolo vano con decorazioni a grottesche, che si affaccia sul giardino pensile del primo piano, tenuto con erba e fiori. \nUn vestibolo vicino allo scalone \u00e8 decorato da una serie di tondi con bassorilievi in marmo, opera quasi esclusiva di Girolamo Ticciati. Tra i pi\u00f9 antichi c'\u00e8 il bassorilievo di Galileo, molto simile al ritratto della sua tomba in Santa Croce, dello stesso autore, mentre i tre ritratti di casa Medici (Leone X, Cosimo il Vecchio e Lorenzo il Magnifico) celebrarono il riappacificamento tra Medici e Rinuccini ai tempi del Granducato. Sullo scalone si trova una statua con personificazione dell\"'Architettura\" di Girolamo Ticciati (che allude anche alla massoneria), recentemente restaurata.\nNel vestibolo, nella biblioteca e nel giardino \u00e8 inoltre ospitata la pi\u00f9 grande raccolta archeologica privata della citt\u00e0, formatasi nel XIX secolo e composta da pi\u00f9 di 150 pezzi di epoca romana, soprattutto busti, teste, rilievi, iscrizioni, sarcofagi e bolli laterizi.\nTeatro Rinuccini.\nIl Teatro Rinuccini \u00e8 stato uno dei pi\u00f9 prestigiosi teatri privati della citt\u00e0. Oggi appartiene alla Provincia di Firenze e al Liceo Statale \u201cNiccol\u00f2 Machiavelli\u201d. Venne creato ad uso della famiglia nel 1753.\nNel 1975 sarebbe dovuto diventare un teatro pubblico per la scuola \"Eduardo de Filippo\" e nell'occasione venne sottoposto a un accurato restauro. Incomprensioni con le istituzioni locali mandarono per\u00f2 all'aria il progetto, ed oggi la sala \u00e8 usata solo saltuariamente per piccoli eventi, oppure come Aula Magna dell'istituto.\nNel 2005 l'area \u00e8 andata incontro a un progetto di restauro a opera di citt\u00e0 metropolitana e provincia, interrotto poi nel 2008 per mancanza di fondi.\nA partire da settembre del 2016, la preside del Liceo Statale \u201cNiccol\u00f2 Machiavelli\u201d Gilda Tortora ha deciso di contattare la citt\u00e0 metropolitana, il Sindaco Dario Nardella e la Senatrice del PD Rosa Maria di Giorgi al fine di reperire i fondi per concludere il progetto di restauro e permettere nuovamente la fruizione del teatro.\nCi\u00f2 ha permesso di concludere i lavori e la riapertura \u00e8 avvenuta il 12 gennaio 2018. Ad oggi, tuttavia, non \u00e8 stato ancora iniziato il restauro delle aree del backstage e del camerino affrescato.\nIl giardino.\nIl giardino interno \u00e8 composto da quattro aiuole rettangolari circondate da muri con busti marmorei e cigni in terracotta sulla sommit\u00e0 e, sul lato nord, una terrazza a forma di \"U\". Vi si trova anche una fontana con statua entro una nicchia sul lato sud."}
{"id": "1768762", "revid": "767487", "url": "https://it.wikipedia.org/wiki?curid=1768762", "title": "Distretto di Azamgarh", "text": "Azamgarh \u00e8 un distretto dell'India di 3.950.808 abitanti. Capoluogo del distretto \u00e8 Azamgarh."}
{"id": "1768763", "revid": "254059", "url": "https://it.wikipedia.org/wiki?curid=1768763", "title": "Palazzo Scaruffi", "text": "Palazzo Scaruffi \u00e8 un edificio situato nel centro storico di Reggio Emilia e precisamente in via Crispi. Risale al secolo XVI e prende il nome dalla famiglia del noto studioso di economia Gasparo Scaruffi. A lui si deve l'acquisizione di due importanti statue del Clemente, ora collocate ai due lati del portale del Palazzo Ducale di Modena.\nIl palazzo ha subito nel corso del tempo gravi alterazioni. Sono tuttavia preservate le due figure del Clemente negli ovali dell'ingresso, e alcuni affreschi delle sale. Una di queste, dedicata all'Amore, \u00e8 ornata da scene ispirate all'opera di Apuleio, \"Le Metamorfosi\": l'incontro tra Giove e Antiope, il bagno delle ninfe, episodi della favola di Amore e Psiche. Gli affreschi, di notevole qualit\u00e0, sono attribuiti al pittore Orazio Perucci, attivo a Novellara, allievo di Nicol\u00f2 dell'Abate i cui affreschi si trovano nella Rocca di Scandiano.\nL'androne di accesso \u00e8 ricoperto da una volta a padiglione con eleganti archetti e lunette sui quattro lati, ed \u00e8 caratterizzato da un doppio arco pensile (privo di colonna centrale), con capitello in marmo rosso sovrastato da due teste in terracotta del Clemente. L'ampio scalone che porta al piano nobile \u00e8 stato ricostruito tra la fine dell'Ottocento e l'inizio del Novecento.\nDi recente il palazzo \u00e8 stato sottoposto ad accurati e complessi lavori di restauro, ed \u00e8 divenuto sede della locale Camera di Commercio."}
{"id": "1768767", "revid": "1543377", "url": "https://it.wikipedia.org/wiki?curid=1768767", "title": "Soudougui", "text": "Soudougui \u00e8 un dipartimento del Burkina Faso classificato come comune, situato nella Provincia di Koulp\u00e9logo, facente parte della Regione del Centro-Est.\nIl dipartimento si compone del capoluogo e di altri 39 villaggi: Bagmoussa, Boudangou, Boudou, Diakarga, Diakarga-Peulh, Dienbende, Dienbende\u2013Diori, Kamse, Kandaghin, Kianghin, Koadjidjoal, Konianwende, Koudiorgou, Koulpalga, Koulsonde, Koultianga, Konyelenbere, Modaogo I, Modaogo II, Nabangou, Naloanga, Napade, Napiga, Noulibouli, Pilogre, Sandiaba, Sisse, Sitipiga, Sologo I, Sologo II, Soudoubila, Vilianga-Gourma, Vilianga-Mossi, Waidjoaga, Waidjoaga-Peulh, Yoabghin, Youanga, Zongo e Zoungou-Peulh."}
{"id": "1768770", "revid": "1543377", "url": "https://it.wikipedia.org/wiki?curid=1768770", "title": "Salvino Chiereghin", "text": "Negli anni cinquanta ha insegnato letteratura al liceo intitolato a \"Giuseppe Veronese\", a Chioggia, di cui \u00e8 stato poi preside (nel 1953-54 e dal 1961 al 1968). \u00c8 stato autore di una biografia su Claudio Monteverdi e di altre biografie su personaggi storici.\nCollaboratore di riviste di storia e di musica, amante del canto corale, ha scritto fin dalla fondazione per il periodico \"Il Pensiero Musicale\", edito a Bologna. Particolarmente sensibile alle sorti della musica italiana, su tale rivista ebbe modo di ribadire la necessit\u00e0 che l'artista tornasse \"a essere \"voce del popolo\", utilizzando l'alfabeto musicale che l'ascoltatore sa decifrare\", attenuando in tal modo \"la disaffezione del grande pubblico per la musica contemporanea\".\nHa scritto saggi sulla storia della musica, sulla letteratura, sull'epica e sulla zona in cui \u00e8 cresciuto ed ha vissuto, Venezia e la laguna veneta.\nBibliografia.\nChiereghin ha pubblicato i seguenti libri:\nFra i saggi per riviste e periodici si segnalano qui quelli su \"Canti della laguna e del mare\" (pubblicato su \"Musica d'oggi\", anno VII, n. II, febbraio 1926), su \"Bach\" (per \"Il Pianoforte\", Vol. VII, 1926), su \"Nietzsche et la musique\" (in \"Le menestrel\". Anno 98\u00b0, n. 11, Parigi, 1936) e su \"Bruno Barilli, estroso orchestratore di vocaboli e di immagini\", pubblicato in \"La parola e il libro: Rassegna delle biblioteche popolari e scolastiche\" (aprile 1965, Fascicolo 4)."}
{"id": "1768774", "revid": "767487", "url": "https://it.wikipedia.org/wiki?curid=1768774", "title": "Distretto di Barabanki", "text": "Barabanki \u00e8 un distretto dell'India di 2.673.394 abitanti. Capoluogo del distretto \u00e8 Barabanki."}
{"id": "1768775", "revid": "767487", "url": "https://it.wikipedia.org/wiki?curid=1768775", "title": "Yargatenga", "text": "Yargatenga \u00e8 un dipartimento del Burkina Faso classificato come comune, situato nella Provincia di Koulp\u00e9logo, facente parte della Regione del Centro-Est.\nIl dipartimento si compone del capoluogo e di altri 17 villaggi: Bama, Besseme, Bilemtenga, Bou, Cinkans\u00e9, Dirihore, Doukbole, Hornogo, Kampoaga, Kiniwaga, Kiongo, M\u00e9temete, Sibtenga, Tounougou Tone, Waongo, Yoyo e Zoaga."}
{"id": "1768778", "revid": "2048388", "url": "https://it.wikipedia.org/wiki?curid=1768778", "title": "Marek \u010cech (1983)", "text": "Ha giocato nella massima divisione di sei campionati diversi: in Slovacchia, Repubblica Ceca, Portogallo, Inghilterra, Turchia e Italia.\nCon la Slovacchia ha preso parte al primo storico Mondiale della nazionale mitteleuropea, svoltosi nel 2010.\nCaratteristiche tecniche.\n\u00c8 un terzino di piede sinistro molto attento in difesa, ma bravo anche in attacco e capace di testa.\nCarriera.\nClub.\nPrima di approdare in Portogallo, ha militato nell'Inter Bratislava, squadra nella quale \u00e8 cresciuto, e nello Sparta Praga.\nIl 15 luglio 2008 si trasferisce a titolo definitivo al West Bromwich per circa 1,8 milioni di euro.\nDopo essersi svincolato dal Trabzonspor, il 19 agosto 2013 si trasferisce alla societ\u00e0 italiana del , firmando un contratto annuale con opzione per il secondo anno. Esordisce in serie A e con la maglia rossoblu il 25 agosto 2013 nella partita -Bologna (3-0). A fine stagione (culminata con la retrocessione in B del club felsineo) non viene esercitato il riscatto e si svincola dal Bologna.\nNel mercato invernale del 2015 viene acquistato dal Boavista.\nA inizio marzo del 2016 approda, in qualit\u00e0 di svincolato, al , in lotta per la salvezza nella Serie B italiana. Debutta il 19 marzo, nella vittoriosa trasferta di Modena.\nNazionale.\nHa fatto parte della spedizione slovacca al Mondiale 2010 in Sudafrica, il primo per la Nazionale mitteleuropea.\nNon \u00e8 per\u00f2 tra i convocati all'Europeo francese del 2016.\nStatistiche.\nPresenze e reti nei club.\n\"Statistiche aggiornate al 3 marzo 2016\""}
{"id": "1768779", "revid": "184755", "url": "https://it.wikipedia.org/wiki?curid=1768779", "title": "Rinuccini", "text": "I Rinuccini sono stati una famiglia storica italiana, insediatasi a Firenze sin dal XIII secolo.\nStoria.\nLa famiglia, originaria di Cona nel Valdarno superiore, nel XIII secolo si stabil\u00ec a Firenze con un certo Lapo di Rinuccino, che viene considerato il capostipite della casata. La fortuna della famiglia inizi\u00f2 con Francesco (1316\u20131381), nipote di Lapo, che accumul\u00f2 varie ricchezze e si dedic\u00f2 attivamente alla politica. Francesco prest\u00f2 somme ragguardevoli alla citt\u00e0 di Firenze, occorrendo per la compra di Prato nel 1350 e per la guerra di Pisa nel 1363. Inoltre, ottenne il priorato (1363) e fu commissario di guerra durante il conflitto con Gregorio XI.\nDal matrimonio di Pierfrancesco (1553\u20131599), fratello di Ottavio, con Virginia Ridolfi, vennero alla famiglia Rinuccini il titolo marchionale e il feudo di Baselice nel Regno di Napoli.\nTra i membri della famiglia che si distinsero nel campo ecclesiastico, si ricordano: Matteo di Alessandro, che fu arcivescovo di Pisa dal 1577 alla morte (1582); Giovanni Battista di Camillo, che fu arcivescovo di Fermo dal 1625 alla morte (1653) e legato apostolico in Irlanda dal 1645 al 1649; Francesco di Orazio, che fu arcivescovo di Pistoia dal 1656 alla morte (1678); Giovanni di Folco (1743\u20131801), che fu governatore di Roma nel 1789 e creato cardinale nel 1794.\nTra gli uomini d'arme si ricorda Benedetto di Iacopo che, militando sotto il condottiero Francesco Ferrucci (1489\u20131530) nel 1530, stette alla guardia di Pisa e partecip\u00f2 pi\u00f9 tardi alla battaglia di Montemurlo (1537), rimanendo prigioniero.\nNel XIV secolo si distinse il poeta stilnovista Cino Rinuccini, che scrisse le lodi di Dante, Petrarca e Boccaccio.\nAlamanno Rinuccini visse tra il XV e il XVI secolo e fu un acerrimo avversario di Lorenzo de' Medici: fautore dell'indipendanza della Repubblica, ha lasciato il libro di memorie \"Ricordi di Filippo Rinuccini dal 1282 al 1460, colla continuazione di Alamanno e Nero sui figli fino al 1506\", dove il Magnifico \u00e8 spesso chiamato \"tiranno\".\nI rapporti coi Medici, a parte questo episodio, furono per i Rinuccini sempre favorevoli: per esempio verso il 1730 venne commissionato a Girolamo Ticciati un bassorilievo celebrante le doti di liberalit\u00e0 e munificenza dei Medici e una serie di tondi coi ritratti dei maggiori rappresentanti di Casa Medici.\nAlla fine del XVI secolo visse l'esponente forse pi\u00f9 famoso della famiglia, il librettista Ottavio Rinuccini che scrisse i primi libretti del nascente melodramma, come la \"Dafne\" o \"Il ballo delle ingrate\", rispettivamente per Jacopo Peri e Claudio Monteverdi.\nNell'Ottocento la famiglia si estinse nel ramo maschile con Pierfrancesco (1788\u20131848), mentre in linea femminile con sua figlia Eleonora (1813\u20131886), che nel 1834 aveva sposato il marchese Neri dei principi Corsini.\nResidenze.\nTra le residenze fiorentine dei Rinuccini si ricordano Palazzo Rinuccini in via de' Cimatori e il Palazzo Rinuccini in via Santo Spirito. A Roma, la famiglia fu proprietaria dalla fine del Seicento di quello che in seguito divenne noto come Palazzo Bonaparte."}
{"id": "1768781", "revid": "1543377", "url": "https://it.wikipedia.org/wiki?curid=1768781", "title": "Yond\u00e9", "text": "Yond\u00e9 \u00e8 un dipartimento del Burkina Faso classificato come comune, situato nella Provincia di Koulp\u00e9logo, facente parte della Regione del Centro-Est.\nIl dipartimento si compone del capoluogo e di altri 23 villaggi: Baoghin, Boussirabogo, Dabogo, Dazinre, Foulbado-Mossi, Gnanghin, Gnogzinse, Kamseogo, Kamseogo-Feulh, Kidibi, Koadiga, Kondogo, Loume, Napenga, Nobsgogo, Niorgo-Yanga, Pogoyoaga, Salembaore, Welguemsibou, Wobgo, Yactibo, Yonde-Peulh e Yorghin."}
{"id": "1768783", "revid": "287204", "url": "https://it.wikipedia.org/wiki?curid=1768783", "title": "Yonde", "text": ""}
{"id": "1768786", "revid": "110157", "url": "https://it.wikipedia.org/wiki?curid=1768786", "title": "Monte Cecilia", "text": "Il monte Cecilia (199\u00a0m), situato nel comune di Baone (Padova), \u00e8 una piccola elevazione posta nella sezione sud dei Colli Euganei.\nAdiacente ad esso \u00e8 il paese di Baone, da dove partono diversi sentieri e strade che consentono la visita e il periplo del monte Cecilia e delle rovine del castello posto sulla sua sommit\u00e0."}
{"id": "1768788", "revid": "767487", "url": "https://it.wikipedia.org/wiki?curid=1768788", "title": "Distretto di Budaun", "text": "Budaun \u00e8 un distretto dell'India di 3.069.245 abitanti. Capoluogo del distretto \u00e8 Budaun."}
{"id": "1768790", "revid": "167951", "url": "https://it.wikipedia.org/wiki?curid=1768790", "title": "La gorgona (film 1942)", "text": ""}
{"id": "1768791", "revid": "36426", "url": "https://it.wikipedia.org/wiki?curid=1768791", "title": "Chiesa di Santa Caterina de' Ricci", "text": ""}
{"id": "1768792", "revid": "729019", "url": "https://it.wikipedia.org/wiki?curid=1768792", "title": "Mark Chisholm", "text": "Biografia.\nDiplomato al Gregory Terrace di Brisbane, rappresent\u00f2 la squadra di tale Stato, i Reds, con cui esord\u00ec nel Super 12 2002; l'anno successivo si trasfer\u00ec ai Brumbies, squadra del Territorio della Capitale Australiana (Canberra).\nCon tale franchigia si assicur\u00f2 la vittoria del SANZAR nel 2004.\nEsord\u00ec in Nazionale australiana nel 2004 contro la a Edimburgo nel corso del \"tour\" europeo degli \"Wallabies\", e fu in campo anche la settimana successiva contro la .\nFu tra i convocati alla in Francia; a tutto il 2010 ha preso parte ai Tri Nations dal 2005 eccezion fatta per l'edizione 2008 e vanta 58 presenze e 6 mete in Nazionale.\nAl termine della stagione di Super Rugby 2011 Chisholm ha firmato con il club francese del Bayonne un contratto biennale, con un'eventuale opzione per una terza stagione."}
{"id": "1768793", "revid": "767487", "url": "https://it.wikipedia.org/wiki?curid=1768793", "title": "Distretto di Bagpat", "text": "Bagpat \u00e8 un distretto dell'India di 1.164.388 abitanti. Capoluogo del distretto \u00e8 Bagpat."}
{"id": "1768794", "revid": "1451528", "url": "https://it.wikipedia.org/wiki?curid=1768794", "title": "Schistosoma mekongi", "text": " Schistosoma mekongi \u00e8 un platelminta parassita appartenente all'ordine Strigeatida e alla famiglia Schistosomatidae. \u00c8 uno dei patogeni responsabili della malattia nota come schistosomiasi.\nAnatomia e Fisiologia.\nSomiglia per molti aspetti ad un altro parassita: \"Schistosoma japonicum\". Per differenziarlo basta osservare le uova: esse appaiono pi\u00f9 piccole e con un minuscolo sperone, elementi che lo differenziano dalla altre specie.\nEpidemiologia.\nIl nome del parassita fa riferimento alla sua diffusione: infatti il Mekong, un fiume che attraversa il Laos e la Cambogia, \u00e8 l'area di maggiore diffusione di tale parassita. Anche azioni comuni come fare il bucato possono esporre le persone all'infezione. In passato non vi erano cure e la mortalit\u00e0 era altissima. Il parassita infesta anche animali come maiali e cani."}
{"id": "1768795", "revid": "1075510", "url": "https://it.wikipedia.org/wiki?curid=1768795", "title": "Gasparo Scaruffi", "text": "Biografia.\nEbbe l'appalto per la coniazione della monete a Reggio Emilia\n\u00c8 noto per aver elaborato uno studio sulle difficolt\u00e0 pratiche derivate dalla pluralit\u00e0 delle monete con diverso contenuto in oro e aver proposto una riforma monetaria, in base alla quale vi sarebbe dovuta essere una moneta universale, alla quale tutte le altre si sarebbero rapportate come multipli o sottomultipli.\nOpere.\nEspose le sue idee nell'opera \"L'Alitinonfo\" (dal greco, \"vero lume\"), pubblicata a Reggio Emilia nel 1582 dall'editore Hercoliano Bartoli. L'opera \u00e8 stata riprodotta in facsimile dall'editore Aldo Ausilio di Padova nel 1979."}
{"id": "1768797", "revid": "2055784", "url": "https://it.wikipedia.org/wiki?curid=1768797", "title": "Koup\u00e9la", "text": "Koup\u00e9la \u00e8 un dipartimento del Burkina Faso classificato come citt\u00e0, capoluogo della provincia di Kouritenga, facente parte della Regione del Centro-Est.\nIl dipartimento si compone del capoluogo e di altri 40 villaggi: Bik-Baskour\u00e9, Boangtenga, Boangtenga-Peulh, Bonnessin, Dianghin, Dimpaltenga, Dimpaltenga-Peulh, Gampougdo-Peulh, Gargaoua-Peulh, Gninga, Gorgo, Kamsaoghin, Kanrin, Kokemnor\u00e9, Koudmi, Koughin, Koughin-Peulh, Kouritenga, Lelguem, Liguidi-Malguem, Nabikessem, Naftenga, Nayamtenga, Nohoungo, Ou\u00e9dogo, Pissalgo, Poessin, Tarbonnessin, Tibin, Tiini, Tini, Togtenga, Toulougou-Kanrin, Toulougou-Nakoms\u00e9, Toulougou-Yarc\u00e9, W\u00e9dogo-Petit, Wedogo-Peulh, Zaogo, Zorkoum e Zougo."}
{"id": "1768798", "revid": "287204", "url": "https://it.wikipedia.org/wiki?curid=1768798", "title": "Koupela", "text": ""}
{"id": "1768809", "revid": "1543377", "url": "https://it.wikipedia.org/wiki?curid=1768809", "title": "Pouytenga", "text": "Pouytenga \u00e8 un dipartimento del Burkina Faso classificato come citt\u00e0, situato nella provincia di Kouritenga, facente parte della Regione del Centro-Est.\nIl dipartimento si compone del capoluogo e di altri 17 villaggi: Belmin, Dassambin, Goghin, Gorbilin, Gorkassinghin, Kalwartenga, Konlastenga, Kourit-Bil-Yargo, Kourityaoghin, L\u00e9amtenga, Nimpougo, Noessin, Pelga, Pouytenga-Peulh, Signenoghin, Zaongo e Zor\u00e9."}
{"id": "1768811", "revid": "21880", "url": "https://it.wikipedia.org/wiki?curid=1768811", "title": "Uropigi", "text": ""}
{"id": "1768818", "revid": "2176179", "url": "https://it.wikipedia.org/wiki?curid=1768818", "title": "Lingua protoceltica", "text": "Il protoceltico (indicato anche come celtico comune) \u00e8 la lingua ricostruita quale antenato comune di tutte le diverse lingue celtiche storicamente conosciute. Non ci sono documenti scritti in protoceltico, poich\u00e9 essa \u00e8 una lingua orale che fu parlata prima dell'introduzione della scrittura presso i popoli che la utilizzarono; si tratta pertanto di una lingua estinta ricostruita per via teorica attraverso l'applicazione del metodo comparativo. Le iscrizioni pi\u00f9 antiche appartengono a lingue celtiche continentali gi\u00e0 differenziate, quali il gallico e il celtiberico.\nDefinizione.\nIl protoceltico si pone, evolutivamente, in posizione intermedia tra il protoindoeuropeo e le singole e pi\u00f9 antiche variet\u00e0 linguistiche delle lingue celtiche. Poich\u00e9 la sua collocazione appartiene alla tarda preistoria, non ne esiste alcuna testimonianza scritta: il protoceltico \u00e8 quindi il frutto di una ricostruzione linguistica, condotta sulla base delle testimonianze successive. Per lo stesso motivo, non si pu\u00f2 conoscere direttamente a quali culture materiali sia associabile, tra quelle conosciute nella preistoria europea, bench\u00e9 sia opinione diffusa tra gli indoeuropeisti che tra i parlanti di questa protolingua vi fossero i gruppi dominanti dei portatori della Cultura di Hallstatt. Allo stesso modo, procede per via induttiva la ricerca di quale sia stata la sua culla, da molti studiosi indicata in una specifica regione dell'Europa centro-occidentale (nell'area a nord delle Alpi, compresa tra i corsi superiori del Reno e del Danubio), anche se c'\u00e8 chi sostiene che non si possano facilmente scartare possibili alternative nelle periferie europee a contatto con l'Atlantico: Spagna nord-occidentale, Irlanda, Gran Bretagna, Bretagna, o una combinazione di queste ultime. Di conseguenza, restano ipotetiche, sebbene ancorate a precisi dati linguistici e archeologici, le direttrici attraverso le quali tale lingua si \u00e8 diffusa fino a diventare lo strumento comune della pi\u00f9 vasta comunit\u00e0 dei parlanti delle singole variet\u00e0 linguistiche celtiche. Certi, secondo alcuni, sono tuttavia i mezzi attraverso cui si \u00e8 realizzata la sua disseminazione in ampie zone dell'Europa: poich\u00e9 mutamenti linguistici tanto radicali, come lo fu il diffondersi del celtico, richiedono necessariamente la presenza di un elevato numero di locutori, si tratt\u00f2 di migrazioni di popoli: sia di conquista, sia di diffusione pacifica. Secondo altri, invece, rimane ancora dibattuta la questione dei meccanismi sottostanti alla sua ampia diffusione: migrazioni di popoli, conquiste e sottomissioni, diffusione, commercio, o combinazioni di questi fattori.\nIl corpus lessicale ricostruito ammonta a circa quattromila parole, di cui oltre il 10% (circa 425 lemmi) appartenente al settore tecnologico-manifatturiero: agricoltura, lavorazione della ceramica, tessitura, gioielleria, metallurgia, utensileria, lavorazione del legno, architettura.\nCeltico comune.\nL'espressione \"celtico comune\", alternativa e quasi sinonimica (nonostante per \"celtico comune\" si intenda solitamente una fase immediatamente successiva alla protolingua ma ancora di sostanziale omogeneit\u00e0 e mutua intelligibilit\u00e0), indica, nella linguistica indoeuropea, la presenza nella protolingua ricostruita delle caratteristiche comuni a tutte le variet\u00e0 linguistiche del celtico storicamente attestate, considerando l'insieme dei dati linguistici, non singoli e isolati elementi, attraverso il metodo storico-comparativo. Ma la condivisione di un elemento tra diverse variet\u00e0 linguistiche non indica necessariamente la provenienza da un antenato comune, ma pu\u00f2 essere il risultato di altri fenomeni linguistici. Un esempio pu\u00f2 essere dato dalla parola \"*isarnos\" \u2018ferro\u2019, appartenente all'orizzonte del celtico comune, che potrebbe essersi diffusa con scambi linguistici connessi alla circolazione del materiale e delle conoscenze sulla sua metallurgia (potrebbe quindi essere, tecnicamente, un \"Wanderwort\"): in tal caso essa sarebbe estranea alle culture dell'et\u00e0 del Bronzo a cui fa riferimento il protoceltico, dal momento che l'inizio dell'et\u00e0 del ferro in Europa nord-occidentale \u00e8 datato all'incirca all'800-700 a.C..\nOrigini.\nIl protoceltico discendeva dal protoindoeuropeo, che \u00e8 a sua volta l'antenata della maggior parte delle lingue parlate in Europa e di varie altre in Asia. Si distacc\u00f2 nel III millennio a.C. Tre sono le principali ipotesi che precisano meglio il momento della separazione.\nSecondo la prima, il protoceltico si sarebbe sviluppato nell'area della cultura di La T\u00e8ne a partire da un pi\u00f9 ampio \u00abinsieme europeo\u00bb. Questo \"continuum\" linguistico, esteso in gran parte dell'Europa centro-orientale, si form\u00f2 in seguito a una serie di penetrazioni di genti indoeuropee in Europa, giunte dalla patria originaria indoeuropea (le steppe a nord del Mar Nero, culla della cultura kurgan); il distacco dal tronco comune di questo insieme europeo viene fatto risalire ai primi secoli del III millennio a.C., approssimativamente tra il 2900 e il 2700 a.C..\nLa seconda ipotesi, che comunque muove dalla medesima visione d'insieme dell'indoeuropeizzazione dell'Europa, postula una penetrazione secondaria in Europa centrale (sempre nell'area di La T\u00e8ne, e sempre a partire dalle steppe kurganiche). Tale movimento di popolazione, in questo caso esclusivamente proto-celtico, sarebbe collocabile intorno al 2400 a.C. Questa posticipazione della separazione del proto-celtico dall'indoeuropeo \u00e8 motivata da considerazioni dialettologiche, che sottolineano alcune caratteristiche che le lingue celtiche condividono con le lingue indoeuropee pi\u00f9 tarde tra cui, in particolare, il greco.\nLa terza ipotesi muove invece da un'impostazione radicalmente differente. Si tratta della teoria della continuit\u00e0 avanzata da Colin Renfrew, che fa coincidere l'indoeuopeizzazione dell'Europa con la diffusione della Rivoluzione agricola del Neolitico (V millennio a.C.). Il protoceltico sarebbe, in tal caso, l'evoluzione avvenuta \"in situ\", nell'intera area occupata storicamente dai Celti (Isole Britanniche, Penisola iberica, Gallie, Pannonia), dell'indoeuropeo. Tale ipotesi \u00e8 sostenuta in ambito archeologico (insigne archeologo \u00e8 lo stesso Renfrew), ma contestata dai linguisti: l'ampiezza dell'area occupata dai Celti, l'assenza di unit\u00e0 politica e il lungo periodo di separazione delle diverse variet\u00e0 di celtico (tremila anni dal celtico comune alle prime attestazioni storiche) sono un insieme di fattori ritenuto incompatibile con la stretta affinit\u00e0 tra le varie lingue celtiche antiche, assai simili le une alle altre.\nCollegamenti esterni.\nVocabolari di Protoceltico dal sito dell'Universit\u00e0 del Galles:"}
{"id": "1768819", "revid": "110157", "url": "https://it.wikipedia.org/wiki?curid=1768819", "title": "Jos\u00e9 Gabriel Funes", "text": "Biografia.\nDopo essere entrato nella Compagnia di Ges\u00f9, nel 1995 \u00e8 stato ordinato presbitero.\nStudi.\nHa conseguito:\nIncarichi.\nNel 2000 \u00e8 entrato come ricercatore alla Specola Vaticana occupandosi di:\nDal 19 agosto 2006 \u00e8 succeduto a padre George Coyne alla direzione della stessa istituzione."}
{"id": "1768821", "revid": "140509", "url": "https://it.wikipedia.org/wiki?curid=1768821", "title": "Michela Rocco di Torrepadula", "text": "Biografia.\nFiglia di genitori friulani: Maria Bert, assistente sanitaria e Giulio Rocco principe di Torrepadula, avvocato. \nSi classific\u00f2 seconda al concorso di Miss Italia 1987 ma si aggiudic\u00f2 poi il titolo dopo la ripetizione della finale dovuta alla squalifica della prima vincitrice Mirca Viola, rivelatasi sposata e madre in trasgressione al regolamento dell'epoca. Nella stessa occasione ottenne anche il titolo di Miss Eleganza e l'anno seguente divenne Miss Europa 1988.\nNel 2002 ha sposato il giornalista televisivo Enrico Mentana: la coppia ha avuto due figli, Giulio e Vittoria, e ha divorziato nel 2013."}
{"id": "1768822", "revid": "104458", "url": "https://it.wikipedia.org/wiki?curid=1768822", "title": "Lingua proto-celtica", "text": ""}
{"id": "1768823", "revid": "1543377", "url": "https://it.wikipedia.org/wiki?curid=1768823", "title": "Pasporta Servo", "text": "Il Pasporta Servo \u00e8 una pubblicazione annuale edita dalla TEJO (Organizzazione giovanile esperantista mondiale), nonch\u00e9 un servizio di ospitalit\u00e0 mondiale, che raccoglie gli indirizzi di quegli esperantisti che sono disposti ad ospitare gratuitamente tutti coloro che conoscano, , la lingua internazionale esperanto. Nato nel 1966 da un'idea dell'argentino Ruben Feldman-Gonzalez con il nome di Programo Pasporto, nel 1974 sotto la guida della francese Jeanne-Marie Cash assunse le caratteristiche attuali; entrambi gli iniziatori fanno a loro volta parte del servizio.\nCaratteristiche del servizio.\nGli esperantisti che vogliono usufruire del servizio possono ottenere l'elenco con gli indirizzi degli altri che sono iscritti al servizio e che abitano nel luogo di destinazione. L'ospitalit\u00e0, ossia il pernottamento, deve essere gratuita. Altri tipi di spese come cibo, o mezzi di trasporto, di solito vengono considerati a carico del viaggiatore; anche se \u00e8 possibilissimo, col crearsi delle amicizie, che poi la questione vari molto da caso a caso, e da singolo a singolo.\nLa rete di ospitalit\u00e0 conta circa 1350 ospitanti da circa ottocento citt\u00e0 in 85 paesi del mondo. Per aderire al servizio come ospite non \u00e8 richiesto altro che comprare il libretto con l'elenco aggiornato annualmente. A fianco di ogni ospitante nella lista sono specificate alcune condizioni come il numero massimo di ospiti, la durata massima, il tipo di preavviso eccetera. La persona ospitante in genere non chiede rimborsi, spesso offre i pasti e molti si offrono addirittura di far da guida nella citt\u00e0.\nLa sola condizione richiesta \u00e8 la conoscenza almeno basilare della lingua esperanto utilizzata come lingua-ponte tra ospite e ospitante e in cui \u00e8 scritto l'intero indirizzario.\nNel 2008 il consiglio direttivo della TEJO ha annunciato che l'indirizzario verr\u00e0 reso consultabile anche via rete con modalit\u00e0 molto simili ad altri servizi di ospitalit\u00e0 simili come Hospitality Club o CouchSurfing. Tra gli iscritti a Couchsurfing ad esempio, bench\u00e9 sia un sito prevalentemente anglofono, almeno 500 persone dichiarano di possedere una conoscenza almeno base dell'Esperanto."}
{"id": "1768824", "revid": "287204", "url": "https://it.wikipedia.org/wiki?curid=1768824", "title": "Jos\u00e8 Gabriel Funes", "text": ""}
{"id": "1768825", "revid": "104458", "url": "https://it.wikipedia.org/wiki?curid=1768825", "title": "Protoceltico", "text": ""}
{"id": "1768829", "revid": "104458", "url": "https://it.wikipedia.org/wiki?curid=1768829", "title": "Celtico comune", "text": ""}
{"id": "1768830", "revid": "254059", "url": "https://it.wikipedia.org/wiki?curid=1768830", "title": "Conall Crandomna", "text": "Biografia.\nIl \"Senchus fer n-Alban\" afferma che era figlio di Eochaid Buide e quindi membro dei Cen\u00e9l nGabr\u00e1in. Secondo il \"Duan Albanach\" succedette a Ferchar mac Connaid dei Cen\u00e9l Comgaill. Regn\u00f2 insieme a D\u00fanchad mac Conaing fino al 654, dopodich\u00e9 sembra aver regnato da solo. I suoi due figli, M\u00e1el D\u00fain mac Conaill e Domnall Donn, sarebbero poi saliti sul trono. Sarebbe morto nel 659 o nel 660 come riportano gli \"Annali dell'Ulster\". Probabilmente gli succedette il nipote Domangart mac Domnaill."}
{"id": "1768831", "revid": "49022", "url": "https://it.wikipedia.org/wiki?curid=1768831", "title": "D\u00fanchad mac Conaing", "text": ""}
{"id": "1768832", "revid": "65798275", "url": "https://it.wikipedia.org/wiki?curid=1768832", "title": "Manifesto di Praga", "text": "Il manifesto di Praga (in Esperanto \"Manifesto de Prago\") \u00e8 un insieme di sette principi del movimento esperantista. \u00c8 stato pubblicato nel luglio 1996 durante il Congresso Universale di Esperanto tenutosi a Praga. Esso \u00e8 rivolto ai governi ed alle organizzazioni internazionali, confermando gli ideali ed i diritti che sono ritenuti fondamentali per il movimento, e che non sarebbero rispettati da tali autorit\u00e0."}
{"id": "1768835", "revid": "1458600", "url": "https://it.wikipedia.org/wiki?curid=1768835", "title": "Faida di Taurianova", "text": "La faida di Taurianova \u00e8 avvenuta nel comune di Taurianova tra il 1989 e il 1991, provocando 32 morti, e ha visto contrapposte le 'ndrine dei due paesi che erano stati accorpati per formare Taurianova, ovvero gli Zagari-Avignone-Viola-Fazzalari di Jatrinoli e gli Asciutto-Neri-Grimaldi di Radicena.\nL'accaduto ha eco nazionale e internazionale soprattutto per le modalit\u00e0 con cui sono avvenuti gli ultimi omicidi nel 1991. A seguito di tale cruenta faida il Governo dell'epoca approva un decreto legge contro le infiltrazioni mafiose negli enti locali, una risposta forte alla violenza e prepotenza dei mafiosi che specie nei piccoli centri comprime significativamente la democrazia.\nLe premesse.\nIl pretesto per la faida fu la morte per overdose da eroina di Felice Zagari, figlio del capobastone Rocco Zagari e fratello di Giuseppe, Pasquale e Carmelo Zagari. Zagari aveva comprato la dose da Vincenzo Maisano, spacciatore affiliato alla 'ndrina Neri, che venne ucciso il 9 febbraio 1989. \nLa faida.\nDa questo episodio nacque la faida, che prosegu\u00ec con la morte di Rocco Neri, avvenuta il 2 luglio 1989, e quella di Gaetano Neri, ucciso poco tempo dopo al confine tra Valle d'Aosta e Piemonte; in seguito altri due fratelli Neri decisero di collaborare con la giustizia per evitare la stessa fine.\nIl 22 maggio 1990 avviene l'assassino di Domenico Giovinazzo, nipote e successore del boss Giuseppe Avignone, ammazzato assieme a Francesco Rositano. Il 30 giugno del 1990 viene ucciso Francesco Asciutto ad opera di Ernesto Fazzalari e dei fratelli Giuseppe, Guerino e Antonio Avignone.\nIl 2 maggio 1991 Rocco Zagari si sta facendo fare la barba dal barbiere, quando un killer, armato di semi-automatica calibro 7,65mm, fa esplodere diversi colpi che lo inchiodano sulla sedia con il volto ancora insaponato dalla schiuma. Il giorno dopo arriva la vendetta trasversale: quattro morti, tutti legati da vincoli di parentela con membri della cosca contrapposta, ma incensurati. Tra questi c'\u00e8 un salumiere, che si chiama Giuseppe Grimaldi: uno dei killer prende il coltello del salumiere e gli taglia la testa, poi, la lancia per aria, in mezzo alla strada e gli altri si divertono a fare il tiro a segno; sono all'aperto, a due passi dalla piazza del paese e ci sono almeno venti persone che assistono alla tragica scena della testa mozzata e poi colpita dai proiettili. Gli autori della strage saranno individuati successivamente in Ernesto Fazzalari, Marcello Viola e Pasquale Zagari, che una settimana dopo tenteranno senza successo di uccidere anche gli altri famigliari di Grimaldi, nello specifico la moglie Luciana Laruffa e i figli Roberto di 24 anni e Rosita di soli 14 anni, che verranno feriti nella loro abitazione. Un terzo figlio, Vincenzo di 20 anni, unico con precedenti penali della famiglia e probabile reale obiettivo dei killer, era stato arrestato poco prima a Genova.\nI primi arresti.\nIl 17 marzo 1992 vengono arrestati 16 persone inerenti alla faida, di cui 11 a Taurianova (famiglie Zagari, Viola, Fazzalari, Giovinazzo, Alampi e Grimaldi) e 6 a Genova (famiglie Asciutto, Grimaldi, Sorrenti, Reitano, Comand\u00e8 e Maiolo) e 1 a Siena (Maiolo).\nConclusione.\nLa pace sarebbe avvenuta nel carcere di Palmi, durante una riunione della Provincia che costringeva i Grimaldi a non perseguire pi\u00f9 la faida. Alla fine delle ostilit\u00e0, lo scenario criminale locale si riassett\u00f2 in favore dei Zagari-Avignone-Viola-Fazzalari.\nDa quel momento alcuni esponenti della famiglia dei Grimaldi si pentirono tra cui Roberto e Salvatore Grimaldi ma anche Annunziato Raso e Gaetano Albanese e ci\u00f2 fece scaturire l'operazione Taurus delle forze dell'ordine.\nAlla conclusione dell'operazione Taurus, nel 1996 si ricostruiscono tutti i fatti legati alla faida.\nIl 26 giugno 2016, dopo 20 anni di latitanza, Ernesto Fazzalari viene arrestato dai Carabinieri di Reggio Calabria, del Gruppo Intervento Speciale e dello Squadrone \"Calabria\", in una casa di campagna a Molochio."}
{"id": "1768844", "revid": "533647", "url": "https://it.wikipedia.org/wiki?curid=1768844", "title": "Sortino", "text": "Sortino (\"Sciurtinu\" in siciliano) \u00e8 un comune italiano di abitanti del libero consorzio comunale di Siracusa in Sicilia.\nCittadina che conserva monumenti di epoca barocca, Sortino \u00e8 conosciuta per la produzione di miele. \u00c8 situata nei Monti Iblei, in prossimit\u00e0 della Necropoli Rupestre di Pantalica e del fiume Anapo.\nGeografia fisica.\nSortino si trova a nord ovest da Siracusa da cui dista 34 chilometri. Dista da Catania ed \u00e8 nell'alta valle dell'Anapo.\nLa necropoli di Pantalica (\"Buntarigah = grotte\") \u00e8 una delle pi\u00f9 conosciute testimonianze storiche della citt\u00e0, composta da cinquemila grotticelle che furono scavate da diverse generazioni di ominidi, forse dai primi uomini di Neanderthal, sicuramente dai primi Sapiens Sapiens del Paleolitico e del Neolitico. L'opera \u00e8 stata, infine, completata in epoca protostorica dalla gente della Civilt\u00e0 di Pantalica che le ha ri-utilizzate come tombe.\nStoria.\nLe vicende che hanno accompagnato il comune di Sortino in Et\u00e0 medioevale sono legate alla famiglia nobile dei Moncada e successivamente agli eredi di Modica (1477).\nIl feudo di Sortino fu concesso dalla imperatrice Costanza ad Arnaldo de Mohac (v. Modica de Mohac) ai cui successori sostanzialmente rimase fino al 1477, anno in cui fu acquistato dalla famiglia Gaetani Baroni, originari della Toscana, il cui capostipite, Guidone Gaetani, si era trasferito a Palermo in cerca di gloria e fortuna.\nI Gaetani saranno, per pi\u00f9 di tre secoli, i protagonisti della storia, non solo di Sortino ma della intera provincia di Siracusa. Emblematico \u00e8 stato l'aiuto che Pietro Gaetani diede alla ricostruzione del paese nella collina Aita, dove tuttora si trova, dopo il devastante terremoto del 1693 che colp\u00ec l'intera costa orientale sicula.\nIl 31 dicembre 2014 ed il 9 febbraio 2015, Sortino e molte altre citt\u00e0 degli iblei hanno avuto abbondanti nevicate e temperature sotto zero. L'ultimo evento simile a codesto risale agli anni ottanta.\nCultura.\nDella cultura sortinese, fa parte da ormai tantissimi anni l\"'Opira di li Pupi\" (in lingua siciliana), in cui vengono narrate le eroiche gesta dei paladini francesi. Tra le storie pi\u00f9 rappresentate abbiamo l'Orlando furioso; altre rappresentazioni messe in scena sono le famose \"\"farse\", scene comiche narrate prevalentemente in siciliano. Sicuramente i pi\u00f9 importanti \"pupari\"\" sortinesi restano i \"Puglisi\", che da pi\u00f9 generazioni ci tramandano quest'arte.\nCucina.\nIl miele.\nGi\u00e0 Virgilio parla del \"miele ibleo\" e la lunga tradizione mielaia delle genti sortinesi succedutesi nelle varie generazioni ha portato alla produzione di mieli caratteristici, quali quello di timo, di eucalipto, di zagara oltre che all'onnipresente millefiori.\nAnche i dolci che si producevano (e si producono) nei giorni delle feste, sono a base di miele come i piretti (biscotti duri di farina e miele con una mandorla dentro), le sfingi (o sfinci) (piccole masse di pasta lievitata, poi fritte e condite con miele crudo) e i sanfurricchi (caramelle di miele cotto, lavorato per inglobare aria e indurito, successivamente tagliato in piccoli pezzi).\nAltro prodotto di cui pochi individui conservano i segreti \u00e8 un liquore di miele chiamato \"spiritu re fascitrari\" (liquore dei mielai) prodotto per distillazione dell'acqua di risulta derivata dallo scioglimento della cera (che contiene molti residui zuccherini e di miele), successivamente fatta fermentare e distillata, se ne pu\u00f2 utilizzare il prodotto anche \"bianco\", ma la tradizione lo fa preferire \"cunzatu\" (condito) con miele cotto a fuoco lentissimo per varie ore.\nIl pizzolo.\nIl pizzolo (\"pizz\u00f2lu\" in siciliano) \u00e8 un prodotto tipico della cucina siciliana, in particolare di quella sortinese, ma pu\u00f2 gustarsi in tutte le pizzerie della Provincia di Siracusa o in apposite pizzolerie sparse in tutta la provincia ed in alcune citt\u00e0 della Sicilia sudorientale.\nConsiste in una pizza tonda di circa 20\u00a0cm di diametro, superficialmente condita con olio, origano, pepe, parmigiano e sale, farcita con vari ingredienti, salati (in tal caso il ripieno sar\u00e0 a base di salumi, verdure, formaggi, carne) o dolci (con ripieno di crema al pistacchio, crema cioccolato, ricotta e miele). Si tratta, comunque, di un piatto tipico della tradizione contadina di Sortino - che nella sua ricetta originaria consisteva di una focaccia farcita con verdure varie - commercializzato solo di recente\nAltro prodotto tipicamente sortinese, ma raramente commercializzato, \u00e8 la focaccia (o in sortinese \"'nfigghiulata\") ripiena di fichi e \"nipitedda\" (nepeta).\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\nSport.\nCalcio.\nSortino vanta una discreta tradizione calcistica, la storica societ\u00e0 del ASD Sortino Calcio milita da diversi anni nella seconda categoria regionale, con trascorsi in Promozione e Prima categoria; poi l'ASD Santa Sofia Sortino, societ\u00e0 rappresentata da una formazione partecipante al campionato di seconda categoria ed una di calcio a 5 iscritta al campionato di Serie D. Inoltre fa parte del panorama calcistico ibleo il Citt\u00e0 di Sortino calcio a 5 che attualmente partecipa al campionato regionale di serie C2. La stessa societ\u00e0 ha avuto trascorsi importanti a livello regionale, infatti vanta diverse partecipazioni al campionato regionale di C1 e una Coppa Italia di serie C2 conquistata nella stagione 2009/10."}
{"id": "1768847", "revid": "43530", "url": "https://it.wikipedia.org/wiki?curid=1768847", "title": "Cronologia di tecnologia tessile", "text": ""}
{"id": "1768850", "revid": "159980", "url": "https://it.wikipedia.org/wiki?curid=1768850", "title": "Gabbiano di Ross", "text": ""}
{"id": "1768859", "revid": "478814", "url": "https://it.wikipedia.org/wiki?curid=1768859", "title": "Nonthaburi", "text": "Nonthaburi (in thai \u0e19\u0e19\u0e17\u0e1a\u0e38\u0e23\u0e35; pronuncia IPA ) \u00e8 una citt\u00e0 maggiore (\"thesaban nakhon\") della Thailandia. Il territorio comunale occupa una parte del distretto di Mueang Nonthaburi, che \u00e8 capoluogo dell'omonima provincia, nel gruppo regionale della Thailandia Centrale.\nFa parte inoltre della regione metropolitana di Bangkok e, con una popolazione di abitanti, Nonthaburi era a tutto il 2020 la seconda citt\u00e0 pi\u00f9 popolosa del paese dopo la vicina Bangkok.\nGeografia.\nTerritorio.\nSi trova nella pianura della Thailandia Centrale e si affaccia sulla riva orientale del fiume Chao Phraya. Il confine a ovest e quello a sud-ovest sono rappresentati dal fiume, a sud-est si trova il distretto di Bangkok di Bang Sue e a est quello di Lak Si. Il confine nord \u00e8 segnato dal canale Bang Talat, oltre il quale si estende Pak Kret, altra popolosa citt\u00e0 della provincia. Il centro di Bangkok si trova 19\u00a0km a sud di Nonthaburi.\nClima.\nSecondo i dati rilevati alla stazione meteoroligica del vicino aeroporto di Don Mueang, la temperatura media mensile massima \u00e8 di 35,7\u00b0 ad aprile, durante la stagione secca, con un picco di 40,8\u00b0 registrato a maggio, mentre la media mensile minima \u00e8 di 22\u00b0 a dicembre, nella stagione fresca, con un picco di 11,7\u00b0 a dicembre. La media massima mensile delle precipitazioni piovose \u00e8 di 284,9\u00a0mm in settembre, nella stagione delle piogge, con un picco giornaliero di 207,7\u00a0mm in ottobre. La media minima mensile \u00e8 di 1\u00a0mm in dicembre. La stagione fresca va da novembre a febbraio, quella secca da febbraio ad aprile e quella delle piogge da maggio a ottobre.\nStoria.\nIl nucleo originale dell'odierna citt\u00e0 di Nonthaburi si trovava in una zona chiamata Ban Taalat Khwan nel primo periodo di Ayutthaya, il nome Nonthaburi comparve la prima volta nel 1549. Era in un'area agricola famosa per i suoi alberi da frutta, in particolare per una qualit\u00e0 particolarmente pregiata di durian che viene tuttora coltivata in provincia. Il 15 febbraio 1936 Nonthaburi ottenne lo status di citt\u00e0 minore (\"thesaban mueang\"), comprendeva il solo sottodistretto (\"tambon\") di Suan Yai con un territorio di 2,5\u00a0km\u00b2. La provincia prese il nome da Nonthaburi \u2013 che ne divenne il capoluogo \u2013 e fu istituita insieme a quelle di Samut Prakan, Samut Sakhon e Nakhon Nayok con un regio decreto che entr\u00f2 in vigore il 9 marzo 1946.\nCon il fenomeno dell'urbanesimo che a partire dal 1960 rese Bangkok sempre pi\u00f9 affollata, la popolazione di Nonthaburi aument\u00f2 rapidamente, le sue aree rurali divennero zone residenziali e nel 1988 il territorio comunale fu portato a 38,9\u00a0km\u00b2 con l'incorporazione dei sottodistretti di Talat Khwan, Bang Khen, Bang Kraso e Tha Sai. Nel 1995 Nonthaburi acquis\u00ec lo status di citt\u00e0 maggiore (\"thesaban nakhon\"). Data la vicinanza alla capitale, \u00e8 stata assorbita nella regione metropolitana di Bangkok (, letteralmente: metropoli di Bangkok e perimetro) insieme alle vicine province di Nakhon Pathom, Samut Prakan, Samut Sakhon e Pathum Thani.\nInfrastrutture e trasporti.\nStrade.\nI trasporti su strada a Nonthaburi beneficiano della vicinanza alla capitale grazie agli autobus della Bangkok Mass Transit Authority, molti dei quali passano per la citt\u00e0. Altri mezzi utilizzati per il trasporto in citt\u00e0 sono i songthaew, i tuk-tuk e i mototaxi. Le maggiori strade che attraversano Nonthaburi sono le seguenti:\nOltre al gi\u00e0 citato ponte Phra Nang Klao, che si trova nella zona centro-nord della citt\u00e0, l'unico altro ponte stradale che attraversa il Chao Phraya \u00e8 il Rama V, qualche chilometro pi\u00f9 a sud.\nMetropolitana.\nNel 2016 fu inaugurata la Linea Viola della metropolitana di Bangkok, una ferrovia sopraelevata che collega la capitale con la provincia di Nonthaburi e che ha sei stazioni nel territorio comunale. Attraversa il Chao Phraya su un viadotto accostato al ponte Phra Nang Klao.\nAeroporto.\nL'Aeroporto Internazionale di Bangkok-Don Mueang si trova pochi chilometri a nord-est della citt\u00e0, \u00e8 il secondo scalo della capitale e il pi\u00f9 importante per i voli delle compagnie low cost.\nTrasporto fluviale.\nA Nonthaburi vi sono alcune fermate della Chao Phraya Express Boat, servizio di imbarcazioni adibite al trasporto pubblico locale fluviale di passeggeri sul Chao Phraya tra Pak Kret e Bangkok."}
{"id": "1768863", "revid": "287204", "url": "https://it.wikipedia.org/wiki?curid=1768863", "title": "Effetti internazionali della rivolta polacca del 1794", "text": "Con l'espressione Effetti della rivolta polacca del 1794, si definisce il deciso indebolimento subito dalla Prima coalizione anti-francese, seguito al coinvolgimento di Prussia ed Austria nella repressione della grande rivolta polacca del 1794.\nContesto internazionale della sollevazione polacca.\nAl momento dello scoppio della rivolta polacca, la Francia rivoluzionaria era in una guerra contro tutte gli stati che la circondavano, complessivamente definiti l\"Europa dei tiranni\": il 20 aprile 1792 aveva dichiarato guerra al Sacro Romano Impero Germanico di Leopoldo II, presto raggiunta dalla Prussia di Federico Guglielmo II. &lt;br&gt;\nArrestata una prima invasione a Valmy, il generale Dumouriez invase i Paesi Bassi austriaci, vinse a Jemappes, il 6 novembre, occup\u00f2 il paese e lo annesse. Il motto del giorno era \"tutti i governi sono nostri nemici, tutti i popoli sono nostri amici\" e Danton proclamava che \u00abIl Reno, le Alpi, i Pirenei ed il mare sono i limiti che la natura ha assegnato alla nostra repubblica\u00bb.\nVenne allora il turno del Regno Unito e delle Province Unite. Le illusioni francesi vennero, per\u00f2, spazzate via da una grande controffensiva imperiale: le truppe del Sassonia-Coburgo e dell'arciduca Carlo passarono la Roer il 1\u00ba marzo 1793, ed inflissero al Dumouriez il disastro di Neerwinden, il 18 marzo. Il generale sconfitto prefer\u00ec non sfidare le accuse di tradimento che lo aspettavano a Parigi e si consegn\u00f2 ai vincitori. Nel frattempo, i Prussiani di Carlo duca di Brunswick, il 14 aprile investivano la grande fortezza di Magonza: l'assedio si concluse il successivo 23 luglio, con la caduta della citt\u00e0.\nA quel punto, l'esercito imperiale poteva contare sul sostegno di un corpo di spedizione inglese (guidato dal duca di York) e sul piccolo esercito delle Province Unite (guidato dai due figli dello statolder, il Principe d'Orange ed il fratello minore Guglielmo). Essi non bastarono a contenere una seconda controffensiva francese, segnata dalle vittorie di Hondschoote (l'8 settembre) e Wattignies (il 15- 16 ottobre). Ma, pur tuttavia, gli alleati potevano contare su un formidabile apparato militare e passarono la consueta pausa invernale delle operazioni militari, certi dei propri mezzi per la nuova offensiva di primavera.\nLa sollevazione.\nLo scoppio della rivolta.\nAl momento della ripresa delle operazioni, tutti i piani vennero sconvolti da un avvenimento inatteso: lo scoppio di una grande insurrezione polacca, il 24 marzo 1794. Inizialmente la rivolta si concentr\u00f2 sulle truppe russe col\u00e0 distaccate, che subirono alcuni rovesci. Essi imposero alla zarina Caterina II di Russia di inviare notevoli rinforzi, inizialmente ammassate al confine turco, in vista di una nuova guerra. Ci\u00f2 che diede il via ad una corsa contro il tempo fra quest'ultima, Francesco II d'Asburgo e lo stesso Federico Guglielmo ad accaparrarsi quanti pi\u00f9 territori polacchi possibile. &lt;br&gt;\nCi\u00f2 non tanto per l'entit\u00e0 della minaccia militare polacca, quanto semmai, per la debolezza della ribellione: Berlino non desiderava concedere a San Pietroburgo l'occasione di agire sola su un teatro assai pi\u00f9 facile del Belgio, ove, d'altronde, avrebbe potuto ottenere terre piuttosto che sussidi. Mentre, a Vienna il cancelliere Thugut non poteva correre il rischio di restare escluso come era gi\u00e0 accaduto, solo all'inizio del 1793, con la seconda spartizione, uno scacco che era costato il posto al suo predecessore al ministero degli esteri austriaco, il Cobenzl.\nDisimpegno austriaco e prussiano dal fronte francese.\nLa prevista offensiva nei Paesi Bassi austriaci venne, naturalmente, rimandata. Al feldmaresciallo Principe di Coburgo venne dato ordine di risparmiare il suo esercito, mentre Thugut comunicava al primo ministro britannico Pitt che l'onere di difendere i Paesi Bassi austriaci toccava, primariamente, alle \"potenze marittime\" (Regno Unito e Province Unite):\nNessuno dei due interventi, per\u00f2, risult\u00f2 decisivo, in quanto Federico Guglielmo fall\u00ec l'assedio di Varsavia, durato dal 22 luglio al 20 agosto. Mentre furono i Russi del Suvorov ad aggiudicarsi la palma della vittoria decisiva, il 10 ottobre 1794 a Maciejowice, ove venne fatto prigioniero lo stesso Kosciusko. Dopodich\u00e9 presero e saccheggiarono Varsavia, il 5 novembre ed ottennero la resa, il 16 novembre 1794, dell'ultimo comandante polacco, Tomasz Wawrzecki.\nConseguenze internazionali.\nIl crollo del fronte nei Paesi Bassi e nel Cis-renania.\nMentre il grosso dell'esercito prussiano e parte di quello imperiale erano impegnati in Polonia, nei Paesi Bassi Austriaci i Francesi poterono passare all'offensiva, vincendo a Tourcoing (il 18 maggio 1794). Infine, a Fleurus (il 26 giugno), il Jourdan inflisse una sconfitta decisiva al Sassonia-Coburgo, appoggiato da un contingente olandese del Principe d'Orange: gli imperiale sgombrarono i Paesi Bassi austriaci, lasciando ai francesi libera la strada della Renania e delle Province Unite. &lt;br&gt;\nCi\u00f2 permise allo stesso Jourdan di assoggettare l'intera riva sinistra del Reno (la cosiddetta \"Cis-renania\") ed al Pichegru di invadere le Province Unite, ove si scaten\u00f2 un totale rivolgimento politico (passato alla storia come \"Seconda Rivoluzione batava\"), che trasform\u00f2 le antiche e gloriose Province Unite nella 'Repubblica Batava'.\nIl disimpegno prussiano dal conflitto.\nBerlino dovette ammettere la preponderanza russa, rinunciando a Varsavia. Ma, cosa ancor pi\u00f9 grave, nell'ottobre 1794 dovette subire la denuncia, da parte del Pitt, del Primo Trattato dell'Aia, che garantiva alla Prussia 2,2 milioni di sterline di sussidi (5/6 pagati dal Regno Unito ed 1/6 dalle Province Unite), in cambio dell'impegno a schierare sul Reno 62'400 soldati.\nPrivo del sussidio inglese, Federico Guglielmo dovette rinunciare a sogni di rivincita ad ovest: ai suoi ministri (l'Haugwitz ed il toscano Lucchesini) non rest\u00f2 altra alternativa che concludere con la Francia, il 1\u00ba aprile 1795, la Pace di Basilea.\nL'isolamento austriaco.\nQuanto a Vienna, con il trattato del 24 ottobre 1795, Thugut aveva ottenuto la Polonia meridionale fino quasi a Varsavia, con Cracovia e Lublino. Ma, nel frattempo, aveva subito decisivi rovesci sul fronte occidentale. Non solo, l'uscita dall'alleanza della Prussia, fu seguita, nel corso del 1795, da Sassonia ed Assia, Spagna e Portogallo, Parma e Papato: Vienna era ora sola, insieme al Regno di Sardegna e la lontana Inghilterra a fronteggiare la prossima offensiva francese.\nL'uscita dei Britannici dal continente.\nQuanto a Londra, con la caduta di Amsterdam il 19 gennaio 1795 e la contestuale fuga in Inghilterra dello statolder Guglielmo V, essa perdeva il proprio principale alleato e satellite sul continente europeo. E doveva dedicare grandi risorse nella occupazione delle molte colonie olandesi in America ed Asia, per evitare che cadessero in controllo della Francia rivoluzionaria. &lt;br&gt;\nInoltre, la denuncia del 'Trattato dei sussidi dell'Aia' aveva segnato una profonda frattura con la grande potenza prussiana, che, non a caso, di l\u00ec a due anni, avrebbe rifiutato di partecipare alla seconda coalizione anti-francese, del 1798."}
{"id": "1768864", "revid": "152625", "url": "https://it.wikipedia.org/wiki?curid=1768864", "title": "Anonimo italiano", "text": ""}
{"id": "1768865", "revid": "124673740", "url": "https://it.wikipedia.org/wiki?curid=1768865", "title": "Principi della dinamica", "text": "I principi della dinamica sono le leggi fisiche su cui si fonda la dinamica newtoniana, che descrive le relazioni tra il moto di un corpo e gli enti che lo modificano.\nSono validi in sistemi di riferimento inerziali e descrivono accuratamente il comportamento dei corpi che si muovono a velocit\u00e0 molto minori della velocit\u00e0 della luce, condizione in cui sono assimilabili con buona approssimazione ai principi pi\u00f9 generali della relativit\u00e0 ristretta.\nSono anche chiamati \"principi di Newton\" perch\u00e9 furono enunciati come assiomi da Isaac Newton nel suo trattato \"Philosophiae Naturalis Principia Mathematica\", pur essendo il frutto di una lunga evoluzione da parte di numerosi scienziati che ne ha preceduto e seguito la pubblicazione; in particolare sono stati riformulati storicamente in vari modi, tra cui la formulazione lagrangiana e la formulazione hamiltoniana.\nStoria.\nLa fisica aristotelica.\nAristotele nella sua \"Fisica\" del IV secolo a.C. asseriva che lo stato naturale dei corpi fosse la quiete, ossia l'assenza di moto, e che qualsiasi oggetto in movimento tende a rallentare fino a fermarsi, a meno che non venga spinto a continuare il suo movimento.\nNel Medioevo, Guglielmo di Ockham e gli occamisti, e poi, nel Quattrocento, Nicola Cusano, nell'opera \"Il gioco della palla\", e Leonardo da Vinci ripensarono la meccanica aristotelica: cominciarono a sviluppare una diversa dinamica, fondata su diversi principi fisici e presupposti filosofici.\nIl principio di inerzia \u00e8 di impossibile osservazione sulla Terra, dominata dagli attriti. Infatti, considerando per esempio una biglia che rotola su una superficie piana orizzontale molto estesa, l'esperienza comune riporta che con il passare del tempo la biglia rallenta fino a fermarsi. Questo \u00e8 dovuto al fatto che essa interagisce con il piano e con l'aria. Si pu\u00f2 osservare, comunque, che facendo diminuire progressivamente questi attriti, ad esempio rarefacendo l'aria e lisciando il piano per diverse volte, la biglia percorre uno spazio sempre maggiore prima di fermarsi. Generalizzando, l'idea che sta alla base del primo principio \u00e8 che, teoricamente, diminuendo gli attriti fino a renderli nulli, il corpo non rallenti e quindi non si fermi mai, cio\u00e8 persista nel suo stato di moto rettilineo uniforme. Riferendosi invece alla tendenza di ogni corpo a mantenere lo stato di quiete o di moto si usa parlare di inerzia e questo concetto pu\u00f2 esser visto come una diretta conseguenza del principio di relativit\u00e0 galileiana.\nCi\u00f2 viene dettagliatamente descritto da Galileo in due sue opere, rispettivamente nel 1632 e 1638: il \"Dialogo sopra i due massimi sistemi del mondo\" e \"Discorsi e dimostrazioni matematiche intorno a due nuove scienze attenenti alla meccanica e i movimenti locali\". Scrive Galileo:\nBisogna aggiungere che Galileo riteneva che un moto inerziale avrebbe assunto una direzione circolare, e non rettilinea come invece dedusse Newton. Infatti, secondo Galilei i pianeti si muovevano di moto circolare uniforme attorno al Sole senza subire alcun effetto, gravitazionale o di altro tipo. Tuttavia, la prima enunciazione formale del principio \u00e8 nei \"Principia\" di Newton, che pur ne riconosce (impropriamente, come visto) la paternit\u00e0 galileiana. Newton chiarisce inoltre il concetto nella terza definizione:\nLo sviluppo della meccanica classica.\nLa formula esplicita dell'uguaglianza fra la forza e il prodotto della massa inerziale per l'accelerazione apparve per la prima volta negli scritti di Eulero nel 1752.\nIl contributo di Newton.\nI principi furono presentati tutti assieme da Newton nel 1687 nell'opera \"Philosophiae Naturalis Principia Mathematica\" (\"I principi matematici della filosofia naturale\"). Newton stesso chiam\u00f2 i suoi principi \"Axiomata, sive leges motus\" (\"Assiomi o leggi del moto\"), a rimarcare che questi rappresentano la base fondante della meccanica, come gli assiomi di Euclide lo sono per la geometria, la cui validit\u00e0 pu\u00f2 essere testata solo con esperimenti e a partire dai quali \u00e8 possibile ricavare ogni altra legge sui moti dei corpi.\nIl primo principio, detto d'inerzia, ha tradizionalmente origine con gli studi sulle orbite dei corpi celesti e sul moto dei corpi in caduta libera di Galileo. Il principio di inerzia si contrappone alla teoria fisica di Aristotele, il quale riteneva che lo stato naturale di tutti i corpi fosse quello di quiete e un agente esterno fosse necessario ad indurre il moto. Galileo ide\u00f2 una serie di esperimenti, anche mentali, volti a dimostrare la non correttezza di questa assunzione. A simili conclusioni giunse anche Cartesio, nei suoi scritti riguardo alla fisica.\nIl secondo principio della dinamica si deve a Newton, e introduce il concetto di forza come origine e causa del cambiamento dello stato di moto dei corpi. Nei secoli si sono susseguite numerose discussioni su come e su cosa di preciso Newton intendesse con \"forza\" e \"cambio dello stato di moto\", in relazione in particolare alla formulazione odierna del secondo principio della dinamica.\nIl terzo principio esprime una importante propriet\u00e0 delle forze e fu usato da Newton per dimostrare la conservazione della quantit\u00e0 di moto. Secondo il premio nobel Richard Feynman, il terzo principio ha una importante rilevanza nello sviluppo della meccanica:\nI principi di Newton nella loro originaria formulazione sono validi per i corpi puntiformi, in quanto non considerano gli effetti che possono derivare dalla dimensione finita degli oggetti, come in particolare le rotazioni. I principi furono poi estesi ai corpi rigidi e ai corpi deformabili da Eulero nel 1750.\nPrimo principio.\nNei \"Principia\" l'enunciato della \"Lex I\" \u00e8 il seguente:\nQuesto principio, noto anche come \"principio d'inerzia\" o \"principio di Galileo\", afferma che un corpo continuer\u00e0 a muoversi di moto rettilineo uniforme, o rimarr\u00e0 fermo, se non \u00e8 soggetto a forze esterne. Quindi, se la risultante delle forze agenti su un corpo \u00e8 nulla, allora esso mantiene il proprio stato di moto. Nella realt\u00e0 di tutti i giorni, si osserva che un corpo in moto tende lentamente a rallentare fino a fermarsi. Questo tuttavia non \u00e8 in contraddizione con il primo principio, in quanto la forza di attrito, per esempio con l'aria o il terreno, sta agendo sul corpo modificando il suo stato di moto. Se fosse possibile fare un esperimento in cui tutti gli attriti e le interazioni vengano annullate, ad esempio nello spazio vuoto lontano dalle galassie, allora si osserverebbe che il corpo continuerebbe a muoversi indefinitamente a velocit\u00e0 costante lungo una linea retta.\nGli esempi portati da Newton a proposito del cerchio in rotazione e del moto dei pianeti sono in realt\u00e0 esempi di conservazione del momento angolare e rappresentano l'integrazione del principio di inerzia nel principio della conservazione della quantit\u00e0 di moto.\nIl principio di inerzia rappresenta un punto di rottura con la fisica aristotelica in quanto l\u2019assenza di forze \u00e8 messa in relazione non solo con la quiete, ma anche con il moto rettilineo uniforme. Poich\u00e9 la particolarit\u00e0 del moto rettilineo uniforme \u00e8 che la velocit\u00e0 \u00e8 vettorialmente costante, cio\u00e8 in modulo, direzione e verso, si desume che la presenza di forze sia collegata alle variazioni di velocit\u00e0. Ci\u00f2 porta al secondo principio della dinamica.\nSecondo principio.\nNei \"Principia\" l'enunciato della \"Lex II\" \u00e8 il seguente:\nPertanto, il secondo principio, detto anche \"principio di proporzionalit\u00e0\" o \"principio di conservazione\", afferma che:\nSia la forza sia l'accelerazione sono vettori e sono indicati in grassetto nella formula. Nel testo, Newton prosegue affermando:\nLa forza netta, o forza risultante, agente su un corpo \u00e8 la somma vettoriale di tutte le forze applicate ad esso. L'accelerazione causata quindi dalle forze avr\u00e0 come effetto una modifica del vettore velocit\u00e0 nel tempo. Questa modifica si pu\u00f2 manifestare come un cambio della direzione della velocit\u00e0, oppure come un aumento o diminuzione del suo modulo.\nLa massa che compare nel secondo principio della dinamica \u00e8 chiamata massa inerziale, cio\u00e8 misura quantitativamente la resistenza di un corpo ad essere accelerato. Infatti la stessa forza agente su un corpo di piccola massa, come ad esempio una spinta data ad un tavolo, produce un'accelerazione molto maggiore che su un corpo di grande massa, come un'automobile che con la stessa spinta cambierebbe la propria velocit\u00e0 di poco.\nSe la massa inerziale del corpo non \u00e8 costante, allora la seconda legge della dinamica pu\u00f2 essere generalizzata con l'introduzione della quantit\u00e0 di moto. Ovvero, un punto materiale, cio\u00e8 un corpo di dimensioni trascurabili rispetto al sistema di riferimento in esame e contemporaneamente dotato di massa, al quale sia applicata una forza, varia la quantit\u00e0 di moto in misura proporzionale alla forza e lungo la direzione della stessa. In altre parole, secondo una formulazione analoga a quella di Eulero: il tasso di aumento della quantit\u00e0 di moto \u00e8 uguale e parallelo alla forza impressa:\ncio\u00e8 in base alla definizione di quantit\u00e0 di moto e di accelerazione e alla regola di Leibniz:\nPer un sistema chiuso quindi il rapporto fra i moduli della forza applicata e dell'accelerazione \u00e8 costante e pari alla massa inerziale:\nIl secondo principio della dinamica fornisce una spiegazione per il fatto che tutti i corpi cadono con una velocit\u00e0, che \u00e8 indipendente dalla loro massa. Simile risultato fu raggiunto, secondo Newton, da Galileo Galilei con lo studio del piano inclinato e l'esperimento della caduta dei gravi. Tuttavia, ogni conoscitore delle opere galileiane sa che Galileo non giunse mai alla distinzione del concetto di massa da quello di peso. D\u2019altra parte, ci\u00f2 \u00e8 comprensibile se si considera l\u2019avversione galileiana nei confronti di ogni riferimento ad un'azione \u201ca distanza\u201d tra i corpi, come quella, per esempio, teorizzata da Keplero.\nTerzo principio.\nNei \"Principia\" l'enunciato della \"Lex III\" \u00e8 il seguente:\nIl terzo principio, detto anche \"principio di azione e reazione\", dove il termine \"azione\" deve essere inteso nell'accezione generale di forza o momento \"reali\", pu\u00f2 essere riformulato come:\nIn termini matematici, il terzo principio pu\u00f2 essere riassunto come:\nNel proseguire del testo, Newton porta i seguenti esempi:Il terzo principio della dinamica, in termini moderni, implica che tutte le forze hanno origine dall'interazione di diversi corpi. In base al terzo principio, se solo un corpo singolo si trovasse nello spazio, questo non potrebbe subire alcuna forza, perch\u00e9 non vi sarebbe alcun corpo su cui la corrispondente reazione possa essere esercitata.\nUn esempio chiaro \u00e8 l'applicazione al sistema Terra-Luna, di cui sono sottosistemi la Terra e la Luna. La forza totale esercitata dalla Terra sulla Luna deve essere uguale, ma di senso opposto alla forza totale esercitata dalla Luna sulla Terra, in accordo con la legge di gravitazione universale.\nUn esempio tipico che si pu\u00f2 fare di applicazione controintuitiva del principio \u00e8 quello della semplice camminata: in questa situazione, noi imprimiamo forza al suolo all'indietro tramite il piede, e il suolo reagisce con una forza uguale e contraria, che poi \u00e8 quella che ci spinge in avanti. Ma il suolo invece sembra non subire alcuna forza, poich\u00e9 non accelera: la contraddizione si risolve considerando che la massa inerziale della Terra \u00e8 enorme in confronto a quella dell'individuo, e perci\u00f2 la forza si traduce in un'accelerazione piccola al punto da essere inosservabile.\nIl principio di azione e reazione e la conservazione della quantit\u00e0 di moto.\nPer un sistema fisico di \"n\" punti materiali (o corpi), il terzo principio della dinamica assieme al secondo implica la conservazione della quantit\u00e0 di moto e quindi la simmetria delle leggi fisiche rispetto a traslazioni spaziali. Considerando, ad esempio, due corpi isolati che interagiscono, allora in base al secondo principio della dinamica il terzo pu\u00f2 essere riscritto come:\ndove formula_11 e formula_12 sono rispettivamente le quantit\u00e0 di moto del corpo formula_5 e formula_6. Dato che gli incrementi possono essere sommati allora si ha:\nda cui si ricava che \u00e8 costante nel tempo la grandezza formula_16, che equivale alla quantit\u00e0 di moto totale del sistema formato dai corpi formula_5 e formula_6 considerati assieme. Questo ragionamento pu\u00f2 essere esteso ad un numero arbitrario di corpi.\nNel caso del singolo punto materiale, la conservazione della quantit\u00e0 di moto deriva direttamente dal secondo principio della dinamica\nInfatti \u00e8 sufficiente che sul punto materiale non agisca alcuna forza esterna perch\u00e9 si conservi la quantit\u00e0 di moto. Si pensi, ad esempio, ad un razzo in volo nel vuoto spaziale. Consumando combustibile, questo riduce la sua massa e di conseguenza la sua velocit\u00e0 cresce di modo che il prodotto formula_20 sia costante, istante per istante.\nI Principi nella fisica del XX secolo.\nLa fisica di Berkeley.\nIl testo \"La fisica di Berkeley\" riporta come principi fondanti la meccanica classica le seguenti (cit.):\nCitando sempre dallo stesso libro, le 3 leggi di Newton sono cos\u00ec formulate:\nDa quest'ultimo principio, integrando rispetto al tempo, discende il principio della conservazione della quantit\u00e0 di moto e viceversa.\nLa fisica di Feynman.\n\"La fisica di Feynman\" ha una impostazione \"sui generis\" che non consente di estrarre agevolmente un \"corpus\" di principi della dinamica espressi in maniera formale, poich\u00e9 ha l'intento di costruire una visione unitaria della fisica, \"filtrandola\" col criterio della validit\u00e0 nella moderna teoria dei campi per non introdurre, come invece si fa solitamente con l'approccio storico, dei concetti che risultano in una teoria pi\u00f9 ampia falsificati o particolari. Tuttavia riportiamo alcuni brani che a nostro avviso sono quanto pi\u00f9 si avvicina ad una formulazione di tali principi. Citiamo quindi:\nPer quanto riguarda il terzo principio della dinamica, Feynman lo considera, al pari della legge di gravitazione universale, una delle due sole cose sulla natura delle forze che Newton disse:\nSecondo Feynman, Newton caratterizz\u00f2 il concetto di forza tramite l'enunciazione di un principio generale, il terzo principio della dinamica appunto, e tramite la formulazione di una legge di forza particolare, ovvero quella gravitazionale.\nLimiti di applicabilit\u00e0.\nI principi della dinamica non valgono in sistemi di riferimento non inerziali. Per studiare anche questi ultimi, infatti, \u00e8 necessaria l'introduzione delle interazioni apparenti, ovvero forze e momenti dovuti alle accelerazioni del sistema di riferimento. Le forze apparenti, quali la forza centrifuga e la forza di Coriolis, non hanno alcuna reazione corrispondente, in altre parole il terzo principio della dinamica smette di essere vero nei sistemi di riferimento non inerziali.\nLa meccanica classica pu\u00f2 essere vista come l'approssimazione a basse velocit\u00e0 rispetto a quella della luce della teoria della relativit\u00e0 ristretta. Il secondo principio della dinamica ad esempio non \u00e8 pi\u00f9 in grado di descrivere correttamente gli eventi che occorrono quando invece le velocit\u00e0 dei corpi sono vicine a quella della luce, dato che permette sempre di incrementare la velocit\u00e0 di un corpo con l'azione di una forza senza alcun limite. Inoltre, il terzo principio della dinamica richiede che l'azione e la reazione siano sempre opposte in ogni momento, generando un vincolo istantaneo fra punti lontani al di fuori dei rispettivi coni luce.\nEstensioni dei principi della dinamica ai sistemi non inerziali.\nPer estendere la validit\u00e0 dei principi della dinamica, allargandoli ai sistemi \"non inerziali\" , il concetto di \"azione\" viene ristretto soltanto a forze e momenti, in meccanica razionale si parla di forze generalizzate, \"reali\" per cui vale questo principio, cio\u00e8 che implicano la \"reazione\". Infine, per la simmetria tra i due concetti che scaturisce da questo principio si preferisce oggi parlare di interazione: \"\"l'interazione tra i corpi \u00e8 reciproca, e unica sorgente di forza reale e momento meccanico reale. Una forza generalizzata applicata su un corpo formula_31 \u00e8 \"reale\", se dovuta all'influenza di un qualsiasi altro corpo formula_37, e solo allora si manifesta su formula_32 con orientazione antiparallela\".\" Ricordando che un sistema inerziale \u00e8 definito proprio in base a questo principio come sistema di riferimento in cui si manifestano solo interazioni tra i corpi, ovvero interazioni reali, e le interazioni apparenti sono appunto quelle che non provenendo dai corpi in quanto non reciproche, vengono imputate al sistema di riferimento, e non sono \"reali\" solo nel senso che non sono \"assolute\", e non nel senso di \"ininfluenti\" sui corpi quando presenti.\nModifiche ai principi della dinamica.\nNel 1981 Mordehai Milgrom propose una sua modifica volta a spiegare il problema delle curve di rotazione delle galassie a spirale in modo alternativo all'introduzione della materia oscura, denominata MOND dall'acronimo inglese per \"Dinamica Newtoniana Modificata\" che teneva conto dello strappo, che per\u00f2 gode di scarso consenso presso la comunit\u00e0 scientifica attuale, anche se le si pu\u00f2 riconoscere di essere, popperianamente parlando, falsificabile al pari delle teorie a base di materia ed energia oscura."}
{"id": "1768866", "revid": "139562", "url": "https://it.wikipedia.org/wiki?curid=1768866", "title": "Effetti della rivolta polacca del 1794", "text": ""}
{"id": "1768867", "revid": "818367", "url": "https://it.wikipedia.org/wiki?curid=1768867", "title": "Xema sabini", "text": "Il gabbiano di Sabine (Xema sabini Sabine, 1819) \u00e8 un uccello della famiglia dei Laridi.\nSistematica.\n\"Xema sabini\" ha quattro sottospecie:\nDistribuzione e habitat.\nLa specie nidifica alle Spitsbergen, nella penisola del Tajmyr, nel delta del Lena fino alla penisola dei Ciukci, in Alaska, Canada e Groenlandia. Sverna sulle coste Pacifiche del Sudamerica e sulle coste Atlantiche africane."}
{"id": "1768868", "revid": "159980", "url": "https://it.wikipedia.org/wiki?curid=1768868", "title": "Gabbiano di Sabine", "text": ""}
{"id": "1768871", "revid": "739824", "url": "https://it.wikipedia.org/wiki?curid=1768871", "title": "Filomena di Roma", "text": "Agiografia.\nGli unici riferimenti biografici su Filomena derivano da una \"Rivelazione\" scritta da suor Maria Luisa di Ges\u00f9 (1833).\nSecondo la tradizione, Filomena sarebbe stata principessa dell'isola di Corf\u00f9. A 13 anni si sarebbe recata a Roma coi genitori per incontrare l'imperatore romano Diocleziano che minacciava guerra al loro paese. L'imperatore, invaghitosi di lei, le offr\u00ec il trono di imperatrice di Roma. Filomena per\u00f2, avendo consacrato la sua verginit\u00e0 a Cristo, rifiut\u00f2 l'offerta e venne uccisa dall'imperatore. \nCulto.\nNel 1802 vennero ritrovati nelle Catacombe di Priscilla i suoi resti, coperti da tre tegole di terracotta con su dipinta la scritta \"Pax tecum Filumena\". Il corpo fu traslato a Mugnano del Cardinale nella chiesa dedicata alla Madonna delle Grazie. Presto si diffuse un culto popolare molto ampio che interess\u00f2 tutta l'Europa.\nA causa della scarsit\u00e0 di riferimenti storici accertabili, santa Filomena venne rimossa dal calendario dalla Sacra Congregazione dei Riti nella Riforma Liturgica negli anni sessanta, nonostante la diffusione del culto e la devozione personale di vari Papi (come Gregorio XVI, Pio IX, Leone XIII e Pio X) e santi tra cui Giovanni Battista Maria Vianney e anche Damiano de Veuster. Il suo nome e la sua memoria non sono mai stati registrati nel Martirologio Romano.\nPatronati.\nSanta Filomena di Roma \u00e8 la santa patrona dei Figli di Maria e delle cause impossibili.\n\u00c8 inoltre patrona di Flaibano (UD), di Treporti (VE) e compatrona di Castions delle Mura (UD). \u00c8 venerata anche a Roccaspinalveti (CH) il 31 agosto, a Ortacesus (CA) il 25 agosto, a Bosa (OR) l'11 agosto e a Taverne di Nocera Superiore (Sa) l'11 e il 13 agosto.\nNella Chiesa Madre della S.S. Trinit\u00e0 in Lagonegro, \u00e8 presente una statua della santa in abito turchese che regge un giglio in argento.\nSanta Filomena nella Letteratura.\nLa questione della rimozione di Santa Filomena dal calendario liturgico nel periodo postconciliare ispir\u00f2 Leonardo Sciascia nella stesura del racconto breve \"La rimozione\", pubblicato inizialmente nei \"Racconti siciliani\" (1966) quindi nella raccolta \"Il mare colore del vino\" del 1973. Lo scrittore siciliano denunciava in quel testo come il culto della personalit\u00e0 di Stalin del comunismo filosovietico italiano non fosse stato dissimile dalla devozione popolare cattolica pi\u00f9 tradizionalista. "}
{"id": "1768876", "revid": "767487", "url": "https://it.wikipedia.org/wiki?curid=1768876", "title": "Creagrus furcatus", "text": "Il gabbiano codadirondine (Creagrus furcatus, Neboux 1846) \u00e8 un uccello della famiglia dei Laridi.\nSistematica.\n\"Creagrus furcatus\" non ha sottospecie, \u00e8 monotipico.\nDistribuzione e habitat.\nQuesto gabbiano \u00e9 endemico delle Isole Gal\u00e1pagos. Raramente \u00e8 stato avvistato anche in California."}
{"id": "1768878", "revid": "767487", "url": "https://it.wikipedia.org/wiki?curid=1768878", "title": "Groovejet (If This Ain't Love)", "text": "Groovejet (If This Ain't Love) \u00e8 un singolo di Spiller pubblicato nel 2000 con l'etichetta Positiva Records che ha riscosso un grande successo in tutto il mondo. Al singolo ha partecipato come cantante la britannica Sophie Ellis-Bextor. Ha raggiunto la vetta delle classifiche di Regno Unito, Nuova Zelanda, Australia e la classifica dance irlandese. Ha raggiunto la terza posizione delle classifiche \"American Hot Dance/Club Play\".\nLa canzone \u00e8 stata prodotta dal produttore italiano Cristiano Spiller nel 1999 in una versione strumentale, inclusa nell'EP \"Mighty Miami\", costruita in gran parte sopra un campionamento della canzone \"Love Is You\" della cantante disco Carol Williams.\nNel 2000, per rendere la traccia pi\u00f9 radiofonica, si decise di aggiungere alla base anche una voce, e fu scelta Sophie Ellis-Bextor, una cantante britannica che collaborava con la band indie \"Theaudience\". La parte cantata \u00e8 stata prodotta da Boris Dlugosch. I cori sono invece di Sarah Scott."}
{"id": "1768879", "revid": "152625", "url": "https://it.wikipedia.org/wiki?curid=1768879", "title": "Cristiano Spiller", "text": ""}
{"id": "1768882", "revid": "267975", "url": "https://it.wikipedia.org/wiki?curid=1768882", "title": "Prelatura territoriale di Santo Cristo de Esquipulas", "text": ""}
{"id": "1768889", "revid": "159980", "url": "https://it.wikipedia.org/wiki?curid=1768889", "title": "Zafferano meridionale", "text": ""}
{"id": "1768890", "revid": "159980", "url": "https://it.wikipedia.org/wiki?curid=1768890", "title": "Gabbiano della California", "text": ""}
{"id": "1768891", "revid": "159980", "url": "https://it.wikipedia.org/wiki?curid=1768891", "title": "Gabbiano glauco del Pacifico", "text": ""}
{"id": "1768892", "revid": "159980", "url": "https://it.wikipedia.org/wiki?curid=1768892", "title": "Gabbiano occidentale", "text": ""}
{"id": "1768893", "revid": "159980", "url": "https://it.wikipedia.org/wiki?curid=1768893", "title": "Gabbiano reale americano", "text": ""}
{"id": "1768895", "revid": "159980", "url": "https://it.wikipedia.org/wiki?curid=1768895", "title": "Gabbiano dorsoardesia", "text": ""}
{"id": "1768896", "revid": "1610933", "url": "https://it.wikipedia.org/wiki?curid=1768896", "title": "Gabbiano testabruna", "text": ""}
{"id": "1768897", "revid": "1610933", "url": "https://it.wikipedia.org/wiki?curid=1768897", "title": "Gabbiano testagrigia", "text": ""}
{"id": "1768898", "revid": "1610933", "url": "https://it.wikipedia.org/wiki?curid=1768898", "title": "Gabbiano di Hartlaub", "text": ""}
{"id": "1768899", "revid": "767487", "url": "https://it.wikipedia.org/wiki?curid=1768899", "title": "Mary Wesley", "text": "Inizi\u00f2 a scrivere dopo la morte del suo secondo marito, che la lasci\u00f2 vicina alla povert\u00e0. Divenne una delle pi\u00f9 affermate scrittrici britanniche, con pi\u00f9 di tre milioni di copie vendute.\nScrisse due libri per bambini, prima di passare a racconti per adulti. Il suo stile rivela una netta e critica visione che analizza tutte le sfaccettature della Inghilterra signorile con humour, compassione ed ironia, con particolare importanza sui valori sessuali ed emotivi."}
{"id": "1768901", "revid": "729019", "url": "https://it.wikipedia.org/wiki?curid=1768901", "title": "Take Me Home (singolo Cher)", "text": "Take Me Home \u00e8 un singolo estratto dall'omonimo album della cantante e attrice statunitense Cher, pubblicato nel 1979 dall'etichetta discografica Casablanca Records.\nAccoglienza e successo commerciale.\nIl singolo raggiunse i primi dieci posti della classifica statunitense, dopo cinque anni dall'ultima volta con \"Dark Lady\" del 1974. Ottenne dalla RIAA un disco d'oro per aver venduto oltre un milione di copie negli Stati Uniti.\nVersione di Sophie Ellis-Bextor.\nDi Take Me Home ne \u00e8 stata eseguita una cover dalla cantante britannica Sophie Ellis-Bextor nel 2001. Si tratta del suo primo singolo da solista, primo estratto dal suo album di debutto \"Read My Lips\". Il singolo ha raggiunto la seconda posizione della classifica britannica.\nVideo musicale.\nIl video della canzone \u00e8 stato girato da Sophie Muller e rappresenta la cantante che balla in una citt\u00e0 francese d'altri tempi."}
{"id": "1768903", "revid": "1610933", "url": "https://it.wikipedia.org/wiki?curid=1768903", "title": "Gabbiano australiano", "text": ""}
{"id": "1768905", "revid": "1610933", "url": "https://it.wikipedia.org/wiki?curid=1768905", "title": "Gabbiano beccorosso", "text": ""}
{"id": "1768906", "revid": "1610933", "url": "https://it.wikipedia.org/wiki?curid=1768906", "title": "Gabbiano di Buller", "text": ""}
{"id": "1768907", "revid": "1610933", "url": "https://it.wikipedia.org/wiki?curid=1768907", "title": "Gabbiano becconero", "text": ""}
{"id": "1768908", "revid": "1610933", "url": "https://it.wikipedia.org/wiki?curid=1768908", "title": "Gabbiano capobruno", "text": ""}
{"id": "1768909", "revid": "1610933", "url": "https://it.wikipedia.org/wiki?curid=1768909", "title": "Gabbiano monaco", "text": ""}
{"id": "1768910", "revid": "1610933", "url": "https://it.wikipedia.org/wiki?curid=1768910", "title": "Gabbiano delle Ande", "text": ""}
{"id": "1768911", "revid": "1610933", "url": "https://it.wikipedia.org/wiki?curid=1768911", "title": "Gabbiano fuligginoso", "text": ""}
{"id": "1768913", "revid": "159980", "url": "https://it.wikipedia.org/wiki?curid=1768913", "title": "Gabbiano tridattilo zamperosse", "text": ""}
{"id": "1768914", "revid": "159980", "url": "https://it.wikipedia.org/wiki?curid=1768914", "title": "Gabbiano codadirondine", "text": ""}
{"id": "1768915", "revid": "110157", "url": "https://it.wikipedia.org/wiki?curid=1768915", "title": "Vilkija", "text": "Vilkija \u00e8 una citt\u00e0 della Lituania, che si trova a circa 30 km da Kaunas.\n\u00c8 situato sulle rive del fiume Nemunas, che attraversa tutta la Lituania, e appartiene alla contea di Kaunas."}
{"id": "1768917", "revid": "1369234", "url": "https://it.wikipedia.org/wiki?curid=1768917", "title": "Infamia", "text": "Si dice infamia quella speciale riduzione dell'onore del cittadino per cui chi ne \u00e8 colpito incorre in particolari incapacit\u00e0 stabilite per legge. Da distinguersi dalla \"turpitudo\" (\"infamia facti\"), che rappresenta una valutazione morale non rilevante ai fini giuridici.\nAlcuni dei possibili effetti dell'infamia sono:\nTali reati sono tuttavia da distinguere da quelli per cui il diritto romano ha precisa e diretta menzione, bench\u00e9 possano comunque essere riconducibili al concetto di infamia, come poteva essere l'adulterio.\nSi trovano riferimenti al reato di infamia anche tra i popoli germanici presso i quali tale crimine era associato a limitazioni della capacit\u00e0 di agire, presso questi popoli le pene per chi si macchiava di tale reato potevano arrivare fino alla detenzione.\nIn epoca feudale, in particolare, si tende ad esasperare il concetto di pubblica stima nella persona, sono quindi aggravate le conseguenze in caso di riduzione anche lieve di questa con il conseguente aumento delle condanne per infamia.\nNella moderna legislazione sono caduti tutti gli istituti giuridici collegabili a reati di infamia. Rimangono pertanto vive le accezioni, di derivazione del diritto romano, che si rifanno ad un giudizio morale sulla condizione di disonorevole condotta di vita di una persona o il riferimento ad azioni specifiche che portano vergogna a chi le compie, senza tuttavia associare a tale stato di biasimo pubblico e di vergogna, delle sanzioni legali di alcun tipo (pecuniarie, riduzione di diritti o detenzione)."}
{"id": "1768920", "revid": "1573940", "url": "https://it.wikipedia.org/wiki?curid=1768920", "title": "Leucophaeus pipixcan", "text": "Il gabbiano di Franklin (Leucophaeus pipixcan, ()) \u00e8 un uccello della famiglia dei Laridi.\nSistematica.\n\"Leucophaeus pipixcan\" non ha sottospecie, \u00e8 monotipico.\nDistribuzione e habitat.\nQuesto gabbiano vive in Nord, Centro e Sud America (nei Caraibi \u00e8 saltuario), e nel sud dell'Africa; \u00e8 accidentale in Australia, in Cina e Giappone, nell'Europa occidentale e su varie isole di Atlantico e Pacifico."}
{"id": "1768921", "revid": "287204", "url": "https://it.wikipedia.org/wiki?curid=1768921", "title": "Omicidio dell'Incognito", "text": "Il caso Serselli-Santini, meglio noto come Omicidio dell'Incognito, fu un celebre episodio criminoso nella Firenze del 1570.\nGli attori.\nViveva in Firenze, all'epoca dei fatti, un certo Vincenzo o Vincenzio di Zanobi Serselli. Il Serselli, stando a chi lo aveva conosciuto, era all'apparenza una buona persona perch\u00e9 si presentava come uomo pio e devoto, frequentava le compagnie religiose, particolarmente quella di S. Niccol\u00f2 detta del Ceppo nella quale, sempre secondo i testimoni, il Serselli non entrava mai nella sede della compagnia se non si poneva ginocchioni e a ginocchi nudi, e per di pi\u00f9 nelle pubbliche processioni voleva sempre essere quello che portava il crocifisso; insomma faceva ogni estrinseca e apparente devozione di piet\u00e0.\nSerselli, che di professione faceva il lanaiolo, nel corso degli anni strinse una solida amicizia con un giovane, anche lui lanaiolo, chiamato Matteo di Bartolomeo Santini che tutti coloro che lo conoscevano consideravano essere persona a modo e, come si usava dire, \"di buona gente\"; a questa coppia s'aggiunse per terzo un uomo di bassa condizione sociale, in gergo \"persona di mezza tacca\", che si guadagnava da vivere come \"donzello\" o servitore di qualche notabile. Era tanto ordinario che non se ne sapeva neppure il nome cos\u00ec, quando scoppi\u00f2 il caso, a Firenze presero a chiamarlo \"l'Incognito\".\nL'associazione a delinquere.\nNella \"Cronica della citt\u00e0 di Firenze\" si legge: \u00abTrovandosi dunque del continuo insieme questo terzetto d'amici a cene, giuochi, in casa di femmine et altrove, si come in tutte l'allegrie di spesa, ch\u00e9 essendo eglino poveri compagni non solo con tenue patrimonio ma pi\u00f9 tosto di quelle persone, che gli conveniva viver con la propria fatica, et industria; questo modo di vivere gli messe in necessit\u00e0 dopo qualche tempo di pensare non avendo loro, come potessero fare a valersi di quel d'altri per continuare nella loro dissoluta vita. Onde il Serselli che era tra loro il pi\u00f9 vecchio, e di maggiore autorit\u00e0, una volta, che uno di loro si lamentava di non haver danari disse: \"A chi ha cervello non mancano mai danari, a me non ne sono mai mancati, e non ne mancheranno ancora a voi se farete a mio consiglio\" et interrogato da loro del modo di trovare con tanta facilit\u00e0 con la qualit\u00e0 de discorsi s'aperse loro liberamente esser gi\u00e0 un tempo, che egli quando in un modo, e quando in un altro industriosamente involando ad altrui quel tanto che gli bisognava non solo per la necessit\u00e0, ma per le voglie, e capricci ancora, e per mostrare, che ci\u00f2 non fusse errore, \u00f2 almeno molto leggiero, come quello ch'era bel parlatore, e pronto di lingua aggiunse a loro il presente discorso: \"Iddio, e la natura, che fanno ogni cosa bene, e niente operano indarno hanno messo in questo mondo per benefizio, e comodo del genere umano questi beni detti di fortuna, per che chi n'ha di bisogno se ne pigli, e quelli che n'hanno pi\u00f9 di noi non gl'anno per altro se non per che essendo stati pi\u00f9 valenti uomini degl'altri si sono presi la lor parte e la nostra, di maniera che il privargli di qualche particella non \u00e8 torre il loro, ma egl'\u00e8 bene il modo di tornare a riavere qualche cosa del nostro\". \nCon questi ed altri cos\u00ec fatti discorsi mettendosi il Serselli la cattivit\u00e0 in scherno fece a poco a poco sdrucciolare nell'infamia, et in un mare di scelleraggini quei due poveri giovani, i quali perduto in tutto e per tutto la faccia, e la vergogna assuefacendosi \u00e0 poco a poco a tor quel d'altri, e passando dalle bagatelle alle cose grandi, e dalle grandi alle maggiori divennero i pi\u00f9 fini ladri che in quel tempo fussero in Firenze\u00bb.\nIl delitto.\nSerselli per\u00f2 sapeva che la fortuna avrebbe potuto girare in ogni momento e pertanto pens\u00f2 di prevenire la malasorte. Ancora dalla \"Cronica\": \u00ab[Serselli] fece un giorno a' suoi compagni questo ragionamento: \"Non \u00e8 dubbio o fratelli, che se i birri non guastassero quello che abbiamo nelle mani sarebbe il pi\u00f9 bel mestiero del mondo, ma perch\u00e9 la gatta va tanto al lardo che lascia una volta lo zampino, io stimo necessario per regola di buon governo lo andarsi preparando a tutti quei travagli, che noi possiamo verisimilmente incontrare per potersi in ogni caso schermire dai pericoli, che portan seco quell'imprese, che noi giornalmente intraprendiamo, e per dichiararmi meglio voglio dire, che non sarebbe gran fatto, che una volta, o alcuno di noi desse nella rete, o parlasse in prigione; in questo caso bisogna darsi ad intendere di avere a esser trattati con quei rigori ch'\u00e8 solita la Giustizia con i delinquenti, e perch\u00e9 h\u00f2 sentito dire che la corda \u00e8 la regina de' tormenti, et il pi\u00f9 comune et usato mezzo del quale la Giustizia si serve per cavarne dai rei la confessione de' loro delitti, sarei di parere, che noi sperimentassimo una volta in noi medesimi questa sorta di patimento per poter poi in ogui caso resistere, e salvarsi, e quando a voi paja d'applicare a questo consiglio, e di metterlo ad esecuzione, io ho un luogo assai facile, e comodo in casa mia dove se io non voglio non puoi entrare altrui che me: qui di notte tempo entreremo provisti degl' ordingni necessarii, e senzache nissuno possa osservarci potremo esercitare le nostre persone in questo cimento\"\u00bb.\nSia a Santini che all'Incognito piacque l'idea e non pass\u00f2 molto tempo che la misero in pratica. Si radunarono una notte in casa del Serselli, che abitava in quel tempo in via Ghibellina in una casetta quasi all'angolo con l'allora via de' Bonfanti (oggi via de' Pepi). In questa casa c'era una cantina assai solitaria separata dall'abitato della casa e l\u00ec Serselli aveva accomodata, ad un gancio che pendeva dal soffitto, una carrucola con una corda. A tarda notte i tre si spartirono i ruoli facendo uno da reo, uno da giudice esaminatore, e l'altro che faceva da sbirro e tirava su e teneva il canape al quale il reo era attaccato. E cos\u00ec, cambiando ogni sera ruolo, toccava una volta per uno a fare tutte le parti. \nLa notte per\u00f2 in cui tocc\u00f2 all'Incognito di fare il reo mentre il Serselli teneva la corda, salt\u00f2 fuori che l'Incognito non reggeva alla prova, e allora \u00ab[...] il Serselli mentre che a poco a poco lo calava dato l'occhio al Santini, il quale faceva da esaminatore, posto che fu l'Incognito in terra fingendo sciorgli la fune dalle braccia, quale glie l'avvolse al collo e con l'ajuto del Santini lo strangol\u00f2\u00bb.\nI due avvolsero il corpo senza vita dell'Incognito in uno dei panni, bottino delle loro rapine, e postoselo uno di loro sopra le spalle, con l'altro che gli faceva la scorta, si diressero al chiostro di Santa Croce, la cui porta rimaneva aperta tutta la notte. Scoperchiarono una delle tombe del cimitero e ci gettarono il cadavere. Poi zitti zitti richiusero tutto e se ne tornarono a casa.\nLa cattura.\n\u00abE ben che fusse osservata da molti la mancanza di quell'uomo, e che variamente se ne discorresse, niuno per\u00f2 sospett\u00f2 mai di quel ch'era seguito, perch\u00e9 quelli scellerati, ben che di continuo si trovassero la notte assieme, il giorno per\u00f2 non si lasciavano vedere altro che separati, et il popolo dopo di aver qualche giorno parlato si quiet\u00f2, et i rei per non dar sospetto di loro passeggiavano sempre con gran franchezza per la citt\u00e0, e divenuti (per essersi levati dinanzi colui, e liberatisi del timore della di lui debolezza) pi\u00f9 arditi e pi\u00f9 facinorosi che mai, ne fecero tante, e tante, che venuti non s\u00f2 come in sospetto alla giustizia furono finalmente catturati.\nEt essendo doppo una lunga prigionia, e diversi esami (per g\u00ec' indizj che contro di loro militavano) rigorosamente torturati, il Serselli per esser di miglior complessione, e pi\u00f9 brioso dell'altro stette sempre forte a tutti i martirj, che gli furono dati, e nei confronti che gli furono fatti fare con il Santini, onde avendo sostenuto tutti quei tormenti secondo il corso della buona giustizia rimase in grado d'essere assoluto dalla pena ordinaria.\nMa il Santini sopraffatto dai tormenti avendo liberamente confessate tutte le sue scelleratezze, e misfatti, almeno tanti, che lo constituivano reo di pena capitale fu condeunato alla forca; la qual sentenza a suo tempo notificatagli fu spedita, e condotto in cappella per dare esecuzione alla sentenza la mattina di poi, e consegnato in mano di quei buon'uomini, che si prendon cura di confortare, e con buone parole accompagnare al patibolo quei miseri che sono destinati a morire per mano del carnefice, e vedendosi il Santini in luogo dove non credette mai esser condotto, e quel che a lui pareva strano il vedersi solo e senza il Serselli domand\u00f2 dov'esso era; a che replic\u00f2 chi l'assisteva, che pensasse a s\u00e9, et a' suoi peccati, et alla salute dell'anima sua, e non a quelli degl'altri. All'ora il Santini esclamando afferm\u00f2 con giuramento che mai s'indurrebbe a penitenza se non vedesse quivi in sua compagnia il Serselli, quale affermava non solo essergli stato compagno in tutti i delitti, ma esserne ancora stato l'inventore, e direttore, e quello che l'haveva indotto, et incamminato a quel vituperoso modo di vivere, e levatolo pi\u00f9 volte dalla sua bottega perch\u00e9 gli desse aiuto ad eseguire i suoi infami pensieri, et in somma quello che l'haveva condotto a perder miseramente l'onore, e la vita sopra una forca\u00bb. \nL'intervento di Lorenzo Corboli.\nPer quanto gli uomini della buona morte si affaticassero a persuaderlo ad accettare la pena come castigo dei suoi delitti, ogni loro parola o tentativo risult\u00f2 vano. Allora, vendendolo cos\u00ec ostinato e avendolo pi\u00f9 volte sentito replicare che non sarebbe morto contento n\u00e9 pentito se prima non avesse parlato al Corboli al quale aveva da rivelare cose di grande importanza che aveva taciuto fino ad allora, con l'espediente di lasciarlo riposare, mandarono a chiamare il Corboli. \n\u00abStava ser Lorenzo Corboli di casa in testa di Via della Morte quando fecero ricorso quei buonuomini, e gli diedero piena informazione di quanto loro era occorso con il Santini, ed il desiderio, che esso haveva di parlargli per revelargli cose fi n'all'ora non confessate. All'ora il Corboli, come quello ch'era segretario del magistrato degl'Otto non disprezz\u00f2 quell'avviso e trov\u00f2 ii modo di far sospendere quella sentenza contro il Santini, e feceselo condurre avanti cercando prima quietarlo con buone parole dicendogli che quella pena giustamente meritava per i suoi peccati; et il Santini interrompendogli il discorso disse: \"Io non niego di meritar pei miei peccati mille morti, ma non m'acquieter\u00f2 mai fino a tanto ch'io non vedr\u00f2 condurre al patibolo meco l'autore della mia rovina; dico quel traditore di Vicenzo Serselli prima cagione ch'io mi ritrovo in questo stato\". Replic\u00f2 all'ora il Corboli: \"Avverti figliuolo, non ti lasciar sovvertir dal diavolo; il Serselli \u00e8 uomo da bene, e la l'h\u00e0 canonizzato per tale la sofferenza di tutti quei tormenti che tu sai che esso ha sostenuto, e che il corso della buona giustizia richiedeva\". Rispose allora il Santini: \"Domandategli chi strangol\u00f2 in casa sua l'Incognito, e perch\u00e9, e chi lo port\u00f2 sopra le spalle a seppellire nel cimitero di S. Croce nella tal sepoltura\"\u00bb.\nVista la piega inaspettata che avevano preso gli eventi, Corboli fece riportare Santini in prigione e mand\u00f2 degli agenti del bargello con un cancelliere, la notte seguente, nel luogo che aveva detto il Santini a cercare il cadavere dell'Incognito. Ma non trovando nulla, il Corboli credette che il Santini stesse solo armeggiando e che si fosse inventato tutto per cercare di sfuggire la morte. \n\u00abOnde fattoselo venire avanti gli disse: \"Sei tu quello che pi\u00f9 morto che vivo ardisci ancora di burlare la giustizia? che cosa mi diceste ieri? s'\u00e8 mandato questa mattina nel luogo da te disegnato a cercare del cadavere dell'Incognito, e non s'\u00e8 trovato niente. Replic\u00f2 il Santini: \"Io lo dissi, e lo confesso, e per maggior segno di questa verit\u00e0 vi dico, che strangolato che noi l'havemmo, l'involgemmo in un pezzo di panno lano, che noi l'havevamo rubato, e lo portammo a sotterrare nel luogo, che ieri vi dissi, per\u00f2 conducete me nel cimiterio di S. Croce, e vedrete se io lo trover\u00f2, purch\u00e9 non sia stato levato\u00bb. \nIl Corboli, fiutando il colpo, mand\u00f2 il Santini, ben legato e accompagnato, la notte seguente al cimitero di S. Croce dove, riconosciuta la sepoltura la fece aprire, e i poliziotti trovarono quanto il Santini aveva detto.\nLa confessione di Serselli.\n\u00abIl che referito al Corboli, e fatto da lui riconoscere il panno ed ogni altro particolare gli parve sopra tale emergente di nuovo esaminare, e tormentare il Serselli, onde fattoselo venire avanti cos\u00ec gli parl\u00f2: \"Vincenzio io pensava a quest'ora essermi sbrigato da te, ma \u00e8 venuto a notizia della Corte un delitto molto grave stato finora occulto a tutta la citt\u00e0, e questo \u00e8 la morte dell'Incognito, e tal verit\u00e0 \u00e8 in oggi cos\u00ec chiara non solo per la confessione di Matteo Santini tuo compagno in tal delitto, quanto per il corpo del medesimo delitto, del quale consta, e per la dissumazione del cadavere, e le cognizioni di esso, che sar\u00e0 necessario, che t\u00f9 liberamente lo confessi o vero, che si reitino nella tua persona tutti i tormenti fino a qui sostenuti, e non bastando far questo una volta, reiterargli tante volte fino che t\u00f9 confessi questa verit\u00e0, o che t\u00f9 finisca la vita s\u00f9 i tormenti\".\nGiunse molto nuovo questo discorso al Serselli il quale stimava d'esser gi\u00e0 liberato dalla pena ordinaria, e solo sottoposto a qualche arbitraria, e leggera mortificazione, stante gli indizi resultanti contro di lui, e cos\u00ec riconoscendosi il Serselli, e per l'et\u00e0, e per la lunghezza della carcere, e per li passati patimenti quasi del tutto storpiato, et inabile a sostenere si perse affatto d'animo, e dopo essere stato qualche spazio di tempo senza parlare, quasi svegliato da un sonno cos\u00ec disse: \"Gi\u00e0 ch'io non posso pi\u00f9 lungo tempo differir questo corpo reo di mille morti, non piaccia a Dio ch'io voglia perder con quello anco l'anima, e perci\u00f2 son pronto a confessar liberamente tutte le mie mancanze\"\u00bb. \nSerselli fece allora un breve racconto di tutta la sua vita arrivando a confessare la morte dell'Incognito, il movente dell'omicidio e l'esecuzione del delitto. Serselli e Corboli parlarono a lungo ma proprio all'ultimo, sul finire della confessione, arriv\u00f2 il colpo di scena: Serselli ammise un altro delitto che aveva commesso e del quale nessuno ne aveva avuto notizia, nemmeno lo stesso Santini.\n\u00abEra gi\u00e0 in Firenze un figliuolo d'un macellajo detto il Rapetta, et abitava egli in una piccola casa nella quale si ricoverava quando il sonno lo spingeva, e non avendo in quella n\u00e9 meno la compagnia d'una misera fante menava vita piuttosto da bestia che da uomo, e con questo modo di vivere, e con l'entrate del suo patrimonio haveva il Rapetta accumulato un buon peculio quale impiegava in darlo a cambio; intervenne, che passando il Serselli per mercato su il mezzo giorno vidde il Rapetta in un banco tirare una somma di 500 ducati in tanto oro, e che appunto gli riponeva per portargli via. Il Serselli che appunto abitava accanto a detto Rapetta, credendo che gli portasse a casa vi fece sopra i suoi assegnamenti, et andatosene a casa senz'essere da niuno osservato, da quella scavalc\u00f2 un muro, che divideva la sua casa da quella del Rapetta, con un pezzo di corda in mano, e quivi aspettollo. Il Rapetta v'arriv\u00f2 di notte all'ora quando non \u00e8 alcuno per la strada, et entratosene in casa, nel medesimo tempo ch'ei chiudeva l'uscio con il chiavistello, il Serselli se gl'avvent\u00f2 addosso, e gli mise quella corda al collo, e cos\u00ec come il Rapetta era vecchio e debole rest\u00f2 dal Serselli strangolato.\nFatto che ebbe ci\u00f2 il Serselli cerc\u00f2 addosso al Rapetta di quei danari che gl'haveva veduto tirare il giorno, m\u00e0 non gli trov\u00f2 il valimento di sei giuli, imperoch\u00e9 il Rapetta imborsato che ebbe quei danari and\u00f2 a pagargli altrove; vedutosi il Serselli defraudato della conceputa speranza strascin\u00f2 quel cadavere alcuni passi dentro al terreno della medesima casa, e con l'istessa corda con la quale l'haveva strozzato l'appicc\u00f2 ad una trave, lasciando a pi\u00e8 dell'impiccato uno sgabello in terra acci\u00f2 si credesse che egli da se stesso si fusse dato la morte per la disperazione, e per la medesima strada se ne ritorn\u00f2 a casa, e sempre fu creduto dal popolo che egli da se stesso si fusse impiccato\u00bb.\nLa sentenza.\nCorboli, dopo una tale e dettagliata confessione, and\u00f2 subito ad informare il principe di questa novit\u00e0, e dopo fece rapporto agli Otto di Guardia e Balia, il corpo dei magistrati di Firenze. Dopo la debita ratifica della sua deposizione e il conseguente processo \u00abfu il Serselli condannato a finir la sua vita con il Santini sopra le forche, le quali furono rizzate in via Ghibellina dov'\u00e8 tagliata la croce della via de' Buonfanti, perch\u00e9 quivi vicino abitava il Serselli quando assieme con il Santini strangol\u00f2 l'Incognito, e quivi doppo d'aver girato per i luoghi pi\u00f9 cospicui della citt\u00e0 furono i delinquenti condotti sopra d'un carro avanti il quale camminava un famiglio, che sopra d'un'asta portava un cartello nel quale a lettere grandi era scritto \"per falsarj, omicidiarj, e famosi ladri\", e quivi dal carnefice fu prima al Serselli, e dopo al Santini col capestro levata la vita\u00bb."}
{"id": "1768922", "revid": "1610933", "url": "https://it.wikipedia.org/wiki?curid=1768922", "title": "Gabbiano di Franklin", "text": ""}
{"id": "1768923", "revid": "123150560", "url": "https://it.wikipedia.org/wiki?curid=1768923", "title": "Avviamento d'azienda", "text": "L'avviamento d'azienda (detto anche in lingua inglese goodwill), nell'ordinamento giuridico italiano, rappresenta il valore intangibile di un'impresa, che riflette la sua posizione sul mercato.\nCiononostante, nelle norme che disciplinano l'azienda (artt. 2555 ss. c.c.) non si trova alcun espresso riferimento all'avviamento; la sua rilevanza emerge tuttavia indirettamente dalla stessa nozione di azienda e, soprattutto, dalla disciplina del suo trasferimento. Esso \u00e8 inoltre menzionato all'interno della disciplina del bilancio d'esercizio.\nAvviamento e azienda.\nSotto il primo profilo, il coordinamento funzionale dei beni aziendali (mobili e immobili, fungibili e infungibili, materiali e immateriali), non necessariamente di propriet\u00e0 dell'imprenditore, pu\u00f2 determinare un aumento di valore dei beni medesimi, presi nel loro insieme, rispetto all'utilit\u00e0 che avrebbero presi singolarmente.\nL'avviamento pu\u00f2 essere:\nL'avviamento comprende una serie di fattori (immateriali) che rendono possibile, per l'imprenditore, il raggiungimento nel futuro di extra profitti. Fattori classificati in Oggettivi e Soggettivi.\nL'avviamento non \u00e8 dunque un bene in s\u00e9 o una componente dell'azienda, quanto piuttosto una sua caratteristica.\nAvviamento e trasferimento di azienda.\nIn caso di trasferimento di azienda l'acquirente subisce un \u201cmaggior costo\u201d al momento dell'acquisto, dovuto alla capacit\u00e0 dell'azienda stessa di produrre ricavi superiori al minimo richiesto per remunerare il capitale.\nUn esempio pratico sono i crediti presso banche e fornitori, la qualit\u00e0 della clientela, il volume di affari, la conoscenza del mercato, ecc.\nQuesto maggior costo viene definito determinando il valore totale dell'azienda scontando i redditi futuri attesi, corretti per il rischio. La differenza tra il valore cos\u00ec ottenuto e il valore di bilancio opportunamente rettificato, \u00e8 da imputare all'avviamento.\nNel trasferimento di azienda l'avviamento \u00e8 protetto dal divieto di concorrenza per l'alienante, il quale non pu\u00f2, per un periodo di cinque anni dal trasferimento, iniziare una nuova impresa che, per l'oggetto, l'ubicazione o altre circostanze, sia idonea a sviare la clientela dell'azienda ceduta (art. 2557 c.c.). La norma presuppone che l'avviamento abbia influito sulla valutazione economica dell'azienda ceduta; il divieto \u00e8 derogabile sia in senso pi\u00f9 favorevole all'alienante che all'acquirente, ma non pu\u00f2 arrivare ad impedire qualsiasi attivit\u00e0 economica dell'alienante e la durata non pu\u00f2 eccedere i cinque anni, altrimenti il divieto si considera comunque valido per tale periodo.\nL'avviamento rileva anche in caso di trasferimento temporaneo dell'azienda a titolo di usufrutto o di affitto (artt. 2561 e 2562 c.c.): l'usufruttuario e l'affittuario devono infatti \u00abgestire l'azienda \"senza modificarne la destinazione e in modo da conservare l'efficacia dell'organizzazione\" e degli impianti e le normali dotazioni di scorte\u00bb, pena la cessazione del rapporto; le differenze di consistenza nell'inventario all'inizio e alla fine dell'usufrutto o dell'affitto sono regolate in denaro, in modo da compensare la perdita dell'avviamento in favore del titolare ovvero il suo incremento in favore dell'usufruttuario o dell'affittuario.\nAvviamento e bilancio.\nAnche se non costituisce un bene immateriale a s\u00e9 stante, l'avviamento \u00e8 una parte inseparabile dell'organizzazione e pu\u00f2 essere iscritto in bilancio nell'attivo dello stato patrimoniale (voce B-I-5: art. 2424 c.c.), ma solo dietro opportune cautele volte ad evitare l'occultamento di perdite attraverso l'esagerazione dell'attivo: l'iscrizione \u00e8 possibile solo se \u00e8 stato acquisito a titolo oneroso, nei limiti del costo effettivamente sostenuto e previo consenso dell'organo di controllo interno sull'amministrazione, ossia del collegio sindacale, se esistente, e deve essere ammortizzato, come costo pluriennale, nei successivi esercizi per un periodo non superiore ai 10 anni (art. 2426 n. 6 c.c. modificato con D.Lgs. 139/2016).\n\u00c8 consentito l'ammortamento dell'avviamento per un periodo limitato di durata superiore, purch\u00e9 esso non superi la durata per l'utilizzazione di questo elemento nell'attivo e ne sia data adeguata motivazione nella nota integrativa.\nNel contesto degli International Accounting Standards, il trattamento contabile dell'avviamento costituisce una delle tematiche pi\u00f9 vivacemente discusse.\nCome noto, nel contesto dei principi contabili internazionali, esso non \u00e8 pi\u00f9 soggetto ad ammortamento, bens\u00ec ad un procedimento di verifica almeno annuale della tenuta del suo valore (cosiddetto \"impairment test\") che pu\u00f2 condurre solo eventualmente ad una svalutazione. \nLe evidenze empiriche relative ai bilanci dei principali gruppi quotati italiani del periodo 2005-2009 mostrano che il trattamento contabile delineato negli International Accounting Standards sta producendo una progressiva accumulazione di valori di avviamento nei bilanci dei gruppi quotati, che neppure la grave crisi dei mercati finanziari e dell'economia reale iniziata nella seconda met\u00e0 del 2008 ha saputo interrompere. Le citate evidenze empiriche mostrano che in alcuni gruppi quotati, l'avviamento arriva ad un valore pari a 2-3 volte il patrimonio netto complessivo e ad eccedere il 50% dell'attivo di stato patrimoniale consolidato. Inoltre, le svalutazioni compiute in media dai maggiori gruppi quotati hanno prodotto lo stesso effetto di ammortamenti calcolati sulla base di una vita utile compresa tra i 53 e i 532 anni (rispettivamente se si tiene conto delle svalutazioni apportate nel 2008 e nel 2009).\nValutazione dell'impairment test.\nSecondo lo IAS nn. 36 e 37, la stima dei flussi di cassa avviene con metodo finanziario (\"Discounted Cash Flow unlevered\"), che prescinde dalle componenti di carattere finanziario e fiscale. In base ai parr. 43 e 50, il flusso da attualizzare \u00e8 l'Ebitda. I flussi in valuta estera sono attualizzati ad un tasso proprio e rapportati al cambio corrente (alla data del bilancio). \nI flussi prospettici (previsionali) sono formalizzati in piani economici e budget approvati dalla direzione aziendale.\nIl loro orizzonte temporale di previsione massimo \u00e8 fissato in cinque anni, incorporando gli eventuali flussi ulteriori (dal sesto al termine della vita utile) in un termine distinto, noto come valore residuale. Il tasso di attualizzazione di norma \u00e8 allineato con il valore medio della crescita della produzione dell'impresa, ovvero con la media delle imprese di settore presenti nel Paese/i in cui l'azienda opera. \nAnche per i flussi di cassa pu\u00f2 essere effettuata un'analisi di coerenza fra flussi prospettici e flussi storici. Il principio di coerenza fra flussi e tassi impone che:\nIn alternativa a tale metodo del \"Risk Adjusted Discount Rate\", esiste l'attualizzazione dei valore atteso dei flussi di cassa futuri, pesandoli con la loro probabilit\u00e0 ad un tasso \"risk-free\" (essendo il rischio gi\u00e0 valutato nei flussi). \nIl primo metodo \u00e8 il pi\u00f9 utilizzato. Nella prassi aziendale, il tasso di attualizzazione viene poi \"aggiustato\" per tenere conto del rischio-Paese, del rischio di cambio, e della volatilit\u00e0 dei tassi di interesse. Si possono inoltre applicare tassi di attualizzazione distinti per molteplici esercizi successivi.\nAvviamento commerciale.\nRientrano in tale nozione le attivit\u00e0 indicate dagli articoli 2195, n. 2 c.c e 2196 c.c\nVi sono escluse tutte quelle rientranti nella definizione dell'art. 42 Legge n. 392/78 (ad. es. attivit\u00e0 scolastiche) salvo che ci sia un'organizzazione imprenditoriale dell'attivit\u00e0.\nAvviamento e fisco.\nDiversamente dalla normativa civilistica, che prevede una durata massima di 10 anni, dalle previsioni dei principi contabili OIC 24, che prevedo un ammortamento massimo in 20 anni, la disciplina fiscale prevede un limite di durata minimo di 18 anni per l'ammortamento dell'avviamento (art. 103 co. 3 TUIR).\nFino all'entrata in vigore della Legge finanziaria 2006, che ha modificato l'art. 103 co. 3 del TUIR, per questa quota di ammortamento era previsto un limite minimo temporale di 10 anni.\nLe imprese che adottano (per obbligo o scelta volontaria) i principi IAS-IFRS per la redazione del bilancio, non assoggettano l'avviamento ad ammortamento bens\u00ec devono sottoporlo con frequenza almeno annuale ad impairment, cio\u00e8 verifica del suo valore.\nCalcolo dell'Avviamento d'azienda.\nIl calcolo dell'avviamento d'azienda \u00e8 dato da:\nAvviamento= Valore Economico - Patrimonio Netto."}
{"id": "1768924", "revid": "99587900", "url": "https://it.wikipedia.org/wiki?curid=1768924", "title": "Sempreverde (scacchi)", "text": "La Sempreverde \u00e8 una famosa partita di scacchi giocata nel 1852 tra Adolf Anderssen e Jean Dufresne.\nCome tante altre diventate pietre miliari della storia degli scacchi, questa partita fu informale. Il nome deriva da una considerazione di Wilhelm Steinitz, che defin\u00ec la partita come \"sempreverde nella corona d'alloro di Anderssen\". Il vocabolo tedesco \"Immergr\u00fcn\" (sempreverde) usato da Steinitz in realt\u00e0 si riferisce ad una specifica pianta sempreverde, la pervinca. Nella traduzione francese, \"La toujours jeune\" (\"La partita sempre giovane\") il senso simbolico della definizione di Steinitz risulta pi\u00f9 chiaro.\nLa partita.\nQuesto \u00e8 il \"Gambetto Evans\", un'apertura popolare nel XIX secolo ed in certe occasioni riproposta di recente. Il bianco rinuncia a del vantaggio materiale per guadagnare un vantaggio di sviluppo dei pezzi.\nQuesta non \u00e8 considerata una buona risposta. Delle alternative potevano essere 7\u2026dxc3 o 7\u2026d6.\nAttacca immediatamente il pedone f7, ma il Maestro FIDE Graham Burgess suggerisce invece 8.Te1.\nIl pedone bianco in e5 non pu\u00f2 essere catturato: se 9\u2026Cxe5, segue 10.Te1 d6 11.Da4+ con forchetta al re e all'alfiere guadagnando un pezzo.\nInvece di difendere le sue posizioni, il Nero offre un contro-sacrificio per attivare la sua torre di donna guadagnando tempo. Burgess suggerisce invece 11\u2026a6 per consentire in seguito al pedone b di avanzare.\nIl Nero non pu\u00f2 arroccare adesso per 14.Axe7 che guadagnerebbe un pezzo, dato che il cavallo in c6 non pu\u00f2 difendere contemporaneamente quello in e7 e l'alfiere in a5.\nQuesto \u00e8 un bellissimo sacrificio, sebbene Burgess noti che 17.Cg3 Dh6 18.Ac1 De6 19.Ac4 guadagni materiale in modo molto pi\u00f9 semplice.\nDopo 19\u2026Dxf3, la donna nera non pu\u00f2 essere presa perch\u00e9 la torre in g8 inchioda il pedone bianco in g2. Il Nero minaccia ora di prendere sia in f2 che in g2, entrambe minacce notevoli al re bianco. Una risorsa devastante \u00e8 comunque ancora disponibile.\nLa risposta alternativa pi\u00f9 passiva 20\u2026Rd8 avrebbe prolungato la lotta per un po', ma dopo 21.Txd7+ Rc8 22. Td8+ (22\u2026Txd8 23.gxf3 +-) Rxd8 23.Af5+ Dxd1 24.Dxd1+ Cd4 25.g3 il Bianco sta meglio.\nLo scacco doppio \u00e8 sempre pericoloso perch\u00e9 costringe il re a muoversi. Qui oltre che pericoloso \u00e8 decisivo."}
{"id": "1768926", "revid": "16052960", "url": "https://it.wikipedia.org/wiki?curid=1768926", "title": "Vallemosso", "text": ""}
{"id": "1768927", "revid": "16052961", "url": "https://it.wikipedia.org/wiki?curid=1768927", "title": "Montegrimano", "text": ""}
{"id": "1768932", "revid": "907190", "url": "https://it.wikipedia.org/wiki?curid=1768932", "title": "Marco Travaglio", "text": "Le sue principali aree di interesse sono la cronaca giudiziaria e l'attualit\u00e0 politica, occupandosi di questioni che spaziano dalla lotta alla mafia ai fenomeni di corruzione.\nBiografia.\n\u00c8 figlio di un geometra torinese, \u00abprogettista di treni alla Fiat Ferroviaria\u00bb; suo fratello, Franco Travaglio, \u00e8 autore, regista e librettista di \"musical\" moderno. Dopo aver conseguito la maturit\u00e0 classica presso il Liceo salesiano Valsalice di Torino con la votazione di 58/60, si \u00e8 laureato in Lettere Moderne con una tesi in Storia Contemporanea presso l'Universit\u00e0 degli Studi di Torino all'et\u00e0 di 32 anni dopo esser gi\u00e0 divenuto, nel 1986, giornalista professionista. Ha cominciato la propria attivit\u00e0 come giornalista \"freelance\" in piccole testate di area cattolica, come \"Il nostro tempo\", dove lavorava all'epoca anche Mario Giordano.\nLa collaborazione con Indro Montanelli.\n\"Il Giornale\".\nA \"Il nostro tempo\" conobbe Giovanni Arpino, che lo present\u00f2 a Indro Montanelli. Questi, alla vigilia di Pasqua del 1987, lo chiam\u00f2 a collaborare a \"il Giornale\" come vice-corrispondente da Torino, incarico che dur\u00f2 fino al 1992. In quell'anno rifiut\u00f2 una proposta di ingaggio a \"la Repubblica\" motivando molti anni dopo tale scelta col fatto che, considerandosi convinto anticomunista, non apprezzava la vicinanza politica all'area di sinistra del quotidiano romano. Scelse allora di rimanere con Montanelli, che cos\u00ec lo assunse stabilmente nella sua redazione.\n\"La Voce\".\nMarco Travaglio lavor\u00f2 per \"il Giornale\" fino al 1994, quando, insieme ad altri cinquanta redattori, lo lasci\u00f2 per seguire Montanelli a \"La Voce\", il nuovo quotidiano che questi costitu\u00ec dopo aver abbandonato \"il Giornale\", da lui fondato venti anni prima. Durante l'esperienza a \"La Voce\" ebbe modo di collaborare con Enzo Biagi per il programma televisivo \"Il Fatto\", su Rai Uno. Al tempo Travaglio curava nel quotidiano di Montanelli la rubrica \"Una voce poco fa\", in cui dava evidenza delle contraddizioni in cui incappavano uomini politici con le loro dichiarazioni; la collaborazione con Biagi nacque dalla volont\u00e0 di quest'ultimo di sceneggiare tali pezzi all'interno della sua trasmissione.\nCon riferimento al periodo di collaborazione con \"il Giornale\" e \"La Voce\", Montanelli, nella prefazione a un libro di Travaglio, ebbe a scrivere di lui:\nIl periodo con \"la Repubblica\".\nDopo la chiusura de \"La Voce\", nel 1995, Travaglio ebbe collaborazioni come \"freelance\" con diversi quotidiani e periodici, fra cui \"Sette\", \"Cuore\", \"Il Messaggero\", \"Il Giorno\", \"L'Indipendente\", \"Il Borghese\", \"la Padania\" e ancora con il programma di Enzo Biagi \"Il Fatto\". Nel 1997, in occasione del 25\u00ba anniversario della morte del commissario Luigi Calabresi, cur\u00f2 sul settimanale di destra \"Il Borghese\" la pubblicazione, in versione integrale e a puntate, delle intercettazioni telefoniche al movimento Lotta Continua (che coinvolgevano fra gli altri Gad Lerner, Giuliano Ferrara, Andrea Marcenaro e Luigi Manconi), riguardanti le telefonate avvenute il giorno seguente l'arresto di Adriano Sofri per l'accusa di essere il mandante dell'omicidio Calabresi. Sempre nel 1997 collabora per qualche mese con \"la Padania\", neonato quotidiano ufficiale della Lega Nord.\nNel 1998 veniva assunto a \"la Repubblica\" come redattore ordinario a Torino per la cronaca giudiziaria. Nel 2001 con il quotidiano romano concord\u00f2 poi un contratto da collaboratore fisso, che prosegu\u00ec solo fino al 2002. Per \"la Repubblica\" tenne una rubrica on-line dal titolo \"Carta canta\", uno spazio in cui sottolineava le incoerenze dei politici italiani, dei commentatori e dei suoi colleghi, attingendo dalle fonti archivistiche giornalistiche. Sempre per il quotidiano fondato da Scalfari cur\u00f2 ancora, nell'edizione cartacea torinese, una rubrica di posta coi lettori intitolata \"Il Cittadino\".\nIntervista di Daniele Luttazzi\n\u00c8 del periodo in cui \u00e8 redattore torinese a \"la Repubblica\" la sua clamorosa intervista rilasciata a Daniele Luttazzi alla trasmissione \"Satyricon\", in onda il 14 marzo 2001 su Rai 2. Tale evento lo render\u00e0 famoso al pubblico televisivo e lo metter\u00e0 al centro di aspre polemiche e dibattiti sulla libert\u00e0 d'informazione e di stampa e sulla censura della satira in Italia. Qui, due mesi prima delle elezioni politiche del 2001, il giornalista presenta il suo libro-inchiesta \"L'odore dei soldi\", scritto con Elio Veltri, in cui \u00e8 affrontata l'origine dell'arricchimento di Silvio Berlusconi e sono presentati documenti su atti processuali che descrivono possibili coinvolgimenti del Cavaliere e del suo stretto collaboratore Marcello Dell'Utri con esponenti di Cosa nostra. Dopo quell'intervista vari soggetti (Silvio Berlusconi, Forza Italia, Mediaset, Fininvest i principali) intenteranno in totale 8 cause civili per danni contro gli autori e l'editore del libro, nonch\u00e9 contro i responsabili della trasmissione Rai; tutte le cause si concluderanno con il respingimento di tali domande. Dopo quell'intervista il programma dello \"showman\" sar\u00e0 sospeso per una settimana e nella stagione successiva rimosso dai palinsesti Rai tra mille polemiche, che rinfocoleranno ulteriormente a distanza di un anno quando il Cavaliere \u2013 ormai presidente del Consiglio \u2013 pronuncer\u00e0 in conferenza stampa da Sofia il cosiddetto \"editto bulgaro\".\nIl periodo con \"L'Unit\u00e0\".\nNel settembre 2002, chiamato dai direttori Furio Colombo e Antonio Padellaro, Travaglio inizia una collaborazione con \"l'Unit\u00e0\" come editorialista e commentatore, fino al 2009.\nPer il quotidiano Travaglio ha curato una rubrica satirica, originariamente intitolata \"Bananas\", in riferimento, sia al film \"Il dittatore dello stato libero di Bananas\" di Woody Allen, sia alla frase del 2001 di Gianni Agnelli sulle opinioni di alcuni giornali stranieri riguardo a un'eventuale vittoria elettorale di Silvio Berlusconi: \u00abLa cosa che mi \u00e8 dispiaciuta \u00e8 che alcuni giornali stranieri hanno dato giudizi sul possibile presidente del Consiglio, rivolgendosi al nostro elettorato come all'elettorato di una repubblica delle banane\u00bb. Con l'avvento del governo Prodi la rubrica ha poi cambiato nome in \"Uliwood Party\", in riferimento al film \"Hollywood Party\" e alla coalizione politica di centro-sinistra \"L'Ulivo\". Nel 2007 questa rubrica ha portato il suo autore a vincere il \"Premio Satira Politica di Forte dei Marmi\".\nDopo le Elezioni politiche italiane del 2008 la sua rubrica si trasforma in \"Ora d'Aria\", e, dall'ottobre 2008, in seguito alla riduzione di formato de \"l'Unit\u00e0\" susseguente alla nomina di Concita De Gregorio come nuovo direttore, ne veniva ridotta la pubblicazione al solo luned\u00ec. Contestualmente, per gli altri giorni della settimana, cura una nuova rubrica pi\u00f9 breve, in terza pagina, dal nome \"Zorro\", in onore del programma radiofonico di Oliviero Beha \"Radio Zorro\". Il 29 giugno 2009 Travaglio si congeda dai suoi lettori de \"l'Unit\u00e0\" preannunciando il suo passaggio al nuovo giornale, \"il Fatto Quotidiano\": la rubrica \"Zorro\" termina il 30 giugno mentre \"Ora d'Aria\" chiude definitivamente a settembre.\nIn una puntata della trasmissione \"Annozero\" di Michele Santoro ha anche espresso il suo parere negativo nei confronti della riforma Mastella \u2013 approvata all'unanimit\u00e0 dalla Camera nell'aprile 2007 (447 S\u00ec, nessun No, 7 astenuti) e mai approvata al Senato per l'anticipata interruzione della XV Legislatura \u2013 da lui considerata una \"legge bavaglio\", poich\u00e9 fortemente limitativa nell'utilizzo da parte dei giornalisti delle intercettazioni telefoniche. Nel dicembre 2007 si \u00e8 anche espresso negativamente sull'ipotesi di concessione della grazia all'ex funzionario del Sisde Bruno Contrada, condannato a dieci anni per concorso esterno in associazione mafiosa. A causa di questa posizione \u00e8 stato duramente contestato da Giuliano Ferrara su \"Il Foglio\".\nL'8 settembre 2007 ha partecipato con un lungo intervento alla manifestazione V-Day organizzata da Beppe Grillo in Piazza Maggiore a Bologna. Il 25 aprile 2008 ha aderito al V2-Day, partecipando alla manifestazione in Piazza San Carlo a Torino. Nel 10 maggio 2008, nel corso della trasmissione condotta da Fabio Fazio sulla terza rete televisiva della Rai, Travaglio ha parlato del neopresidente del Senato di allora Renato Schifani, eletto nelle liste del PdL, in riferimento a rapporti societari con persone a vario titolo collegate con attivit\u00e0 mafiose. Da questo intervento \u00e8 nato un \"caso\" molto discusso nei media con forti prese di posizione da entrambe le parti. Per queste affermazioni Schifani ha querelato Travaglio. L'8 luglio 2008 ha partecipato al \"No Cav Day\", organizzato da Paolo Flores d'Arcais, Furio Colombo e Pancho Pardi per protesta contro le cosiddette \"leggi canaglia\" varate nei primi mesi del governo Berlusconi IV. Oltre a lui e agli organizzatori, sul palco si sono alternati Antonio Di Pietro, Sabina Guzzanti, Rita Borsellino, Moni Ovadia e, in video conferenza, Beppe Grillo.\nL'associazione nazionale dei giornalisti tedeschi (DJV, Deutscher Journalisten-Verband) gli ha conferito nel 2009 il \"premio per la libert\u00e0 di stampa\": Pressefreiheit Preis. La decisione \u00e8 stata accompagnata da una dichiarazione del presidente dell'associazione Michael Konken: \u00abOnoriamo in Marco Travaglio un collega coraggioso e attento, che si impegna contro tutti gli ostacoli per difendere la libert\u00e0 di stampa in Italia\u00bb.\nLa fondazione de \"Il Fatto Quotidiano\".\nMarco Travaglio \u00e8 cofondatore, editorialista e - dal 3 febbraio 2015 - direttore de \"il Fatto Quotidiano\", giornale nato il 23 settembre 2009 sotto la direzione di Antonio Padellaro. La compagine sociale del giornale comprendeva lo stesso Travaglio, il direttore Padellaro e altri giornalisti membri della redazione\nIl 17 febbraio 2010 gli viene assegnato il Premiolino.\nIl 3 febbraio 2015 il consiglio di amministrazione del \"Fatto\" delibera la sua nomina come nuovo direttore del giornale succedendo a Padellaro, che rimane editorialista e viene nominato presidente della Societ\u00e0 Editoriale il Fatto.\nTelevisione.\nIl 14 marzo 2001 viene invitato da Daniele Luttazzi alla trasmissione \"Satyricon\" (Rai Due). L'intervista verte sul libro-inchiesta \"L'odore dei soldi\", da lui scritto con Elio Veltri, e scatena vivaci polemiche rendendolo famoso. L'intervista a Marco Travaglio a Satyricon precedette in ordine cronologico l'editto bulgaro di Silvio Berlusconi contro Luttazzi.\nLa presenza come collaboratore in trasmissioni d'informazione televisiva \u00e8 in seguito caratterizzata dalla cooperazione col giornalista Michele Santoro, col quale form\u00f2 un sodalizio dal 2006 al 2015. Negli anni sono emerse frizioni e divergenze tra i due - acuitesi in particolare dopo il contestato \"format\" offerto da Santoro nella puntata di \"Servizio Pubblico\" all'ospite Silvio Berlusconi, dove Travaglio fu escluso dagli intervistatori - mettendo in discussione la collaudata collaborazione, che spinse Michele Santoro a dichiarare sempre pi\u00f9 probabile la rottura con Travaglio in quella che fu ultima stagione del \"talk-show\", autunno 2014 - maggio 2015. Travaglio gliss\u00f2 sulle frizioni affermando: \"Ogni anno, a fine annata, con Michele facciamo il punto e parliamo della stagione successiva. Lui, come si sa, vuole rinnovare il format. Se Michele mi proporr\u00e0 di lavorare anche l'anno prossimo, e se il nuovo format mi convincer\u00e0, sar\u00f2 ben felice di continuare\".\nDal 14 settembre 2006 al giugno 2011 fu collaboratore fisso di Santoro nella trasmissione di approfondimento politico di Rai 2 \"Annozero\", dove ogni anno ha presentato una rubrica personale, e nel 2008 e 2009 ne ha curato la copertina. I monologhi riflessivi di Travaglio all'interno del programma sono stati riconosciuti tra i momenti di maggiore apprezzamento da parte del pubblico televisivo, in cui lo \"share\" mediamente accresce di 4 o 5 punti.\nSempre con Santoro, nel marzo 2010, Marco Travaglio partecipa a \"Raiperunanotte\", programma realizzato dalla FNSI e USIGRai e trasmesso dal PalaDozza di Bologna in diretta \"streaming\" sul \"web\" e su diverse emittenti digitali e analogiche, realizzata da Santoro per aggirare la sospensione della messa in onda dei \"talk show\" politici della RAI, imposta in occasione delle elezioni regionali del 2010. Esperienza analoga viene riproposta con l'evento Tutti in piedi realizzato da Santoro in collaborazione con la FIOM in occasione della festa dei suoi 110 anni, presso la quale Marco Travaglio \u00e8 nuovamente ospite, davanti a un pubblico di 25.000 persone, nel parco di Villa Angeletti a Bologna.\nLa collaborazione fra Travaglio e Michele Santoro si rinnov\u00f2 ancora, dal 2011 al 2015, con la trasmissione \"Servizio pubblico\". La trasmissione nacque dalle ceneri del \"talk-show\" \"Annozero\", dopo l'interruzione del rapporto di lavoro tra Santoro e la RAI, seguendo nella prima stagione ancora una volta il modello multipiattaforma di televisioni locali, Internet e il canale satellitare Sky TG 24. Dall'autunno 2012 la trasmissione and\u00f2 in onda settimanalmente su LA7. L'8 maggio 2014 inizi\u00f2 la trasmissione \"Announo\", \"format\" condotto da Giulia Innocenzi, alla quale Travaglio partecip\u00f2 con la sua rubrica di commento ai fatti della settimana.\nDal 2015 Travaglio prosegue la sua collaborazione su LA7, come ospite fisso a \"Otto e mezzo\" e come opinionista ricorrente a \"Dimarted\u00ec\" e \"Tagad\u00e0\". Dal 2019 \u00e8 ospite fisso ad \"Accordi&amp;Disaccordi\" su Nove. Dal 2020 conduce, prima su TvLoft poi su TIMvision il quiz \"Cartacanta\", affiancato da Selvaggia Lucarelli. Nello stesso anno ha partecipato al programma RAI Una pezza di Lundini in cui ironicamente ha affermato di essere il reale conduttore del programma, spacciandosi per l'emergente comico romano Valerio Lundini.\nPeriodici, settimanali e riviste.\nNel contesto degli \"outlet\" legati al mondo della carta stampata, Marco Travaglio ha collaborato sin dagli anni novanta a varie pubblicazioni italiane: il settimanale \"Sette\" (allegato del \"Corriere della Sera\"), \"Cuore\" (inserto satirico de L'Unit\u00e0 in seguito messosi in proprio), e \"Il Borghese\".\nSu \"L'Espresso\" arriv\u00f2 nel 1997, per volere dell'allora direttore Claudio Rinaldi e di Giampaolo Pansa, con due rubriche: una sui voltagabbana e l'altra sulle sciocchezze dette dai politici. Entrambe le rubriche gli furono tolte dal successivo direttore, Giulio Anselmi. Nel 2007, alla morte di Claudio Rinaldi, ne ha ereditato la sua rubrica \"Signorn\u00f2\". Con la direzione de \"l'Espresso\" di Bruno Manfellotto la sua rubrica, chiamata \"Carta canta\", occup\u00f2 l'intera pagina. Dal secondo semestre del 2013 la sua collaborazione a \"l'Espresso\" si dirad\u00f2, venendo pubblicata solo a settimane alterne. Sul numero del 20 febbraio 2015 \u00e8 uscito l'ultimo articolo della rubrica, chiudendo una collaborazione alla testata durata complessivamente 18 anni.\nMarco Travaglio scrive dal 1997 al 2015 anche su \"MicroMega\", rivista italiana di cultura, politica, scienza e filosofia, diretta da Paolo Flores d'Arcais.\nTravaglio scrisse sul settimanale \"A\", chiamatovi dall'ultima direttrice Maria Latella, dove tenne dal 2006 la sua rubrica fissa \"Il Guastafeste\" fino alla chiusura definitiva del periodico, avvenuta col numero dell'11 luglio 2013.\nHa scritto anche sui periodici \"Giudizio Universale\", \"Linus\" e nel 2008 (assieme a Giuseppe Carlotti) sulla rivista \"La voce del ribelle\", fondata e diretta da Massimo Fini.\nInternet.\nPer quanto riguarda il mondo dell'informazione sul \"web\" il giornalista torinese si \u00e8 da sempre prodigato in molteplici iniziative. Nel 2007, con Peter Gomez e Pino Corrias, ha fondato il \"blog\" \"Voglio Scendere\", che ha curato fino a dicembre 2010, trasformatosi poi da quella data nell'attuale \"Cado in piedi\", portale d'informazione gestito dalla casa editrice Chiarelettere. Dal 19 maggio 2008 fino al 27 settembre 2011 ha curato una videorubrica settimanale in diretta \"streaming\" sul \"blog\" di Beppe Grillo denominata \"Passaparola\", dove commentava generalmente fatti di attualit\u00e0 politica, da settembre 2010 trasmessa anche su \"Current TV\". In termini di numero di visualizzazioni su YouTube \"Passaparola\" \u00e8 stata costantemente nella \"top\" 5 dei video italiani settimanali per la categoria \"Notizie e politica\".\nDal 2018 cura una rubrica settimanale dal nome \u201cBalle Spaziali\u201d sul portale web \u201cLoft\u201d de \u201cIl Fatto Quotidiano\u201d. Nella suddetta rubrica critica alcune notizie apparse sui vari media dal punto di vista della veridicit\u00e0.\nCinema.\nNel 2003 e nel 2005 Marco Travaglio compare nei film-documentari \"Citizen Berlusconi\" di Andrea Cairola e Susan Gray e \"Viva Zapatero!\" di Sabina Guzzanti.\nSempre nel 2005 collabora come consulente alla sceneggiatura del film \"Bye Bye Berlusconi!\", di Jan Henrik Stahlberg.\nNel 2006 compare nel film \"Shooting Silvio\" di Berardo Carboni nel ruolo di se stesso, ed afferma che uccidere Silvio Berlusconi non \u00e8 un rimedio al berlusconismo. Nell'ottobre 2007 registra un'intervista sul Partito Democratico e le relative elezioni primarie per il film \"Visto dal basso\" di Piergiorgio Bellocchio. Nel 2009 compare nel documentario prodotto da Alessandro Tartaglia Polcini, un ex assistente di volo Alitalia, \"Tutti gi\u00f9 per aria\" \"- L'aereo di carta\" di Francesco Cordio, sulla svendita della compagnia di bandiera avvenuta nel 2008. Nel 2012 partecipa al documentario sulla situazione politica italiana \"Girlfriend in a Coma\". Nel 2013 compare nel documentario \"Suicidio Italia - Storie di estrema dignit\u00e0\" di Filippo Soldi, vincitore nel 2013 del Globo d'Oro come migliore documentario, sul caso dei suicidi in Italia determinati dalla crisi economica. Nel 2013 interpreta se stesso con un cameo nel film di Marco Ponti \"Passione sinistra\", tratto dall'omonimo libro scritto da Chiara Gamberale. Nello stesso anno partecipa, per la prima volta come attore, al film lungometraggio \"Il venditore di medicine\" di Antonio Morabito, prodotto da Amedeo Pagani e presentato l'11 novembre fuoriconcorso al Festival Internazionale del Film di Roma: Travaglio vi compare nel ruolo di un incorruttibile primario di Oncologia, il professor Malinverni, personaggio che occupa un ruolo strategico nella storia, quasi un punto di svolta nello sviluppo della trama.\nTeatro.\nNel 2009 e 2010 Marco Travaglio si \u00e8 esibito in numerosi teatri italiani con lo spettacolo teatrale \"Promemoria - Quindici anni di storia d'Italia\", un monologo del quale \u00e8 stato autore e protagonista.\nDall'aprile 2011 \u00e8 stato in scena con il suo spettacolo \"Anestesia totale\", di cui \u00e8 autore e protagonista, insieme all'attrice Isabella Ferrari. Ambientato in una Italia post-berlusconiana venivano prospettate le conseguenze dei decenni appena trascorsi di progressivo sfascio dell'informazione.\nDa gennaio 2013, ancora insieme a Isabella Ferrari, Travaglio va in scena nei teatri italiani con il suo spettacolo \"\u00c8 Stato la Mafia\", incentrato sulle vicende della trattativa Stato-mafia.\nNel 2015 organizza il nuovo spettacolo teatrale \"Slurp - Lecchini, Cortigiani &amp; Penne alla Bava. La stampa al servizio dei potenti che ci hanno rovinati\", con la partecipazione di Giorgia Salari per la regia di Valerio Binasco.\nNel 2016, anno del referendum costituzionale tenutosi il 4 dicembre, Travaglio porta in scena lo spettacolo teatrale \"PERCH\u00c9 NO - Tutte le bugie sul referenzum\", affiancato sempre dall'attrice Giorgia Salari.\nMusica.\nNel 2013 collabora con i Two Fingerz nella canzone \"Vaffancuba\" e con gli ATPC nel brano \"Sangue\", a cui partecipano anche Luca Morino dei Mau Mau, Bunna degli Africa Unite e Nitto dei Linea 77.\nOrientamento politico.\nTravaglio si definisce un liberale da sempre, o meglio, come lui stesso afferma, \"liberal-montanelliano\".\nNella sua ormai celebre intervista rilasciata a Daniele Luttazzi nella trasmissione \"Satyricon\" (2001), ha dichiarato di essere un liberale (precisamente \u00abun allievo di Montanelli\u00bb) che ha trovato \"asilo\" nell'area di sinistra, ma che non si identifica in quest'area politica. In interviste pi\u00f9 recenti (2010), confermando tali dichiarazioni, ha ribadito piuttosto di avere idee molto pi\u00f9 vicine a posizioni che in altri Paesi normalmente considera rappresentate dalla destra.\nIn una lettera inviata a \"il Giornale\" nel 2007, Travaglio si definisce cattolico e anticomunista.\nIn un'intervista rilasciata nel 2008 a Claudio Sabelli Fioretti, riportata nel libro \"Il rompiballe\", Travaglio dichiara: \u00abin Francia voterei a occhi chiusi per uno Chirac, un Villepin\u00bb. \u00abIn Germania voterei Merkel sicuro. Mi piacevano molto Reagan e la Thatcher\u00bb. Ma conclude: \u00abla mia destra non esiste. \u00c8 immaginaria. \u00c8 la destra liberale. Cavour, Einaudi, De Gasperi, Montanelli. Tutti morti\u00bb. Durante la trasmissione di Rai 2 \"Dodicesimo round\" ha dichiarato che nelle elezioni politiche del 2006 ha votato al Senato \u00absenza turarsi il naso per la prima volta\u00bb: questo perch\u00e9 l'Italia dei Valori, afferma Travaglio, \u00abmi ha fatto il regalo di candidare una persona che stimo e che mi onora della sua amicizia, Franca Rame\u00bb.\nSul \"blog\" di Antonio Di Pietro, viene pubblicato il 29 marzo 2008 un articolo di Travaglio dove esprime pubblicamente il suo voto ancora a favore dell'Italia dei Valori per le elezioni politiche del 2008, aggiungendo per\u00f2 \u00abin attesa di un nuovo Einaudi o un nuovo De Gasperi\u00bb, confermando la sua ispirazione liberale. Sul \"blog\" \"Voglioscendere\", il 5 giugno 2009, alla vigilia delle elezioni europee ed amministrative 2009, dichiara l'intenzione di sostenere con il voto, ancora una volta, l'Italia dei Valori, perch\u00e9 soddisfatto del suo modo di fare opposizione al governo Berlusconi.\nIntervistato da Antonello Piroso il 22 marzo 2011, nella trasmissione \"Niente di personale\" su LA7, ha ammesso di aver votato Lega Nord \u2013 anche se solo in una delle due Camere \u2013 alle elezioni politiche del 1996. Il voto al partito leghista \u00e8 stato giustificato da Travaglio come un adempimento a una promessa che aveva fatto a se stesso subito dopo aver lasciato \"il Giornale\" nel 1994: da quel momento avrebbe votato per chiunque avesse \u00abbuttato gi\u00f9\u00bb Silvio Berlusconi.\nPer le elezioni politiche del 2013, in un articolo pubblicato su \"MicroMega\" e anche durante le trasmissioni su La7 \"Servizio Pubblico\" di Michele Santoro e \"Otto e mezzo\" di Lilli Gruber, ha dichiarato il voto per Rivoluzione Civile di Antonio Ingroia alla Camera e per il Movimento 5 Stelle al Senato.\nPer il referendum costituzionale del 2016 relativo alla riforma Renzi-Boschi, Travaglio si \u00e8 schierato con il fronte del \"No\" e ha scritto anche un libro con le motivazioni contrarie alla riforma.\nPer le elezioni politiche del 2018, l'8 marzo 2018 a \"Otto e mezzo\" di Lilli Gruber su LA7, ha dichiarato il voto per il Movimento 5 Stelle.\nPer il referendum costituzionale del 2020 relativo al taglio del numero dei parlamentari, Travaglio ha dichiarato il proprio sostegno al S\u00ec.\nInchieste.\nNumerosi suoi lavori sono stati successivamente pubblicati sotto forma di libri-inchiesta: il pi\u00f9 noto fra questi \u00e8 senz'altro \"L'odore dei soldi\" (scritto con Elio Veltri, pubblicato nel 2001 e riedito nel 2009), in cui attraverso i vari atti processuali si affronta la questione delle origini delle fortune di Silvio Berlusconi. La presentazione del libro durante l'intervista che Daniele Luttazzi fece a Travaglio nel corso della sua trasmissione \"Satyricon\" su Rai Due suscit\u00f2 nel mondo della politica e nei media forti reazioni, soprattutto perch\u00e9 con essa venivano sollevati pubblicamente alcuni dubbi sui rapporti di Berlusconi e Dell'Utri con Cosa nostra. Tali relazioni erano rappresentate dal giornalista ripercorrendo vari atti processuali, in particolare quelli delle inchieste svolte dalla Procura di Caltanissetta sui mandanti delle stragi di Capaci e via d'Amelio (in cui erano indagati Berlusconi e Dell'Utri) e quelli sul processo a Palermo a carico di Dell'Utri per concorso esterno in associazione mafiosa (dove fu poi condannato in primo grado a nove anni di reclusione e in appello a sette anni).\nIl suo libro-inchiesta e la sua intervista a \"Satyricon\" scateneranno in totale otto citazioni a giudizio nei confronti degli autori del libro Marco Travaglio ed Elio Veltri, del suo editore Editori Riuniti, nonch\u00e9 dei responsabili della trasmissione Daniele Luttazzi, Ballandi Entertainment (produttore del programma), RAI e Carlo Freccero (direttore di Rai Due). Gli attori Silvio Berlusconi, Forza Italia, Mediaset e l'ex Ministro delle finanze Giulio Tremonti richiederanno un risarcimento complessivo di 62 miliardi di lire e un ulteriore risarcimento (di importo non precisato) sar\u00e0 richiesto da Fininvest. La magistratura stabilir\u00e0 che per tutti gli otto casi in giudizio non vi \u00e8 stata diffamazione e condanner\u00e0 pertanto gli attori al pagamento delle spese processuali.\nProcedimenti giudiziari.\nNel corso della sua carriera giornalistica \u00e8 stato pi\u00f9 volte querelato o citato in giudizio per quanto da lui scritto o dichiarato. Di seguito sono descritti alcuni dei procedimenti pi\u00f9 significativi che lo hanno coinvolto:"}
{"id": "1768933", "revid": "16053067", "url": "https://it.wikipedia.org/wiki?curid=1768933", "title": "Tamarri", "text": ""}
{"id": "1768938", "revid": "1543377", "url": "https://it.wikipedia.org/wiki?curid=1768938", "title": "Andr\u00e1s R\u00f3na-Tas", "text": "Conseguita la laurea in etnologia e linguistica (dedicandosi soprattutto allo studio di turco, mongolo e tibetano sotto la guida di personalit\u00e0 del calibro di Gyula Ortutay, Istv\u00e1n T\u00e1lasi, Gyula N\u00e9meth e Lajos Ligeti), nel 1957-1958 si rec\u00f2 in Mongolia per condurre sul campo studi antropologici sulla cultura, la lingua, il folclore di alcune trib\u00f9 nomadi. \nNegli anni 1960 R\u00f3na-Tas concentr\u00f2 i suoi studi sui Ciuvasci del medio Volga. \nNel 1971 consegu\u00ec il dottorato con una tesi \"\"La teoria dell'affinit\u00e0 linguistica e le relazioni linguistiche tra le lingue Ciuvascia e Mongola\", pubblicato come \"Affinit\u00e0 linguistiche\" nel 1978.\nTra 1968 e 2002 R\u00f3na-Tas \u00e8 stato professore di Studi Altaici e Storia ungherese delle origini \nalla Universit\u00e0 J\u00f3zsef Attila di Seghedino, dove oggi \u00e8 professore emerito. \nHa pubblicato pi\u00f9 di 300 titoli tra libri, articoli, recensioni, ecc. (in particolare di storia e linguistica ungherese, societ\u00e0 eurasiatiche, tibetane, cumani, cazari, oghuz e alani).\nLa sua opera maggiore \u00e8 probabilmente il volume \"Gli ungheresi delle origini\"\",pubblicato nel 1996 e tradotto in inglese nel 1999. \nNel 1996 ha ricevuto il premio Humboldt. "}
{"id": "1768942", "revid": "729019", "url": "https://it.wikipedia.org/wiki?curid=1768942", "title": "Gnome et Rh\u00f4ne", "text": "La Soci\u00e9t\u00e9 des Moteurs Gnome et Rh\u00f4ne fu una societ\u00e0 francese che fabbricava motori per l'aviazione e, in seguito, anche motociclette, fino agli anni cinquanta. Era il risultato della fusione nel 1915 delle societ\u00e0 Gnome, fondata nel 1905 dai fratelli Louis e Laurent Seguin e Le Rh\u00f4ne, creata nel 1897. Venne nazionalizzata allo scoppio della seconda guerra mondiale per formare la Snecma, fusa di recente nella SAFRAN.\nAviazione.\nMotori Gnome.\nLouis e Laurent Seguin acquistarono la licenza dei motori a petrolio Gnome dalla societ\u00e0 tedesca Motoren Fabrik Oberursel e fabbricarono a Gennevilliers dei motori per imbarcazioni ed in seguito per autovetture prima di gettarsi, nel 1905, su una nuova creatura: il motore rotativo per aeroplani. Il loro primo modello \u00e8 del 1909: lo Gnome Omega a 7 cilindri pesante 75 kg che sviluppava la potenza di 50 CV. Questo motore permise a Henri Farman di superare i 100\u00a0km/h nel 1910 sul suo aeroplano Voisin.\nI primi modelli dell'Omega utilizzavano un sistema d'ingresso del carburante dalla biella attraverso il pistone, evitando cos\u00ec i vari meccanismi (quali camme, pulsanti e rinvii) di comando delle valvole e i condotti rotativi di immissione. Per semplificare la manutenzione e diminuire l'usura, nell'evoluzione del motore questo fu dotato di una valvola di scarico comandata, e di una luce di ingresso per l'aspirazione. La stessa accensione della candela era fatta senza fili, ma ottenuta per corrispondenza, durante la rotazione, di una piastra ad alta tensione con la testa della candela.\nQuesti motori bench\u00e9 semplici erano molto costosi da produrre, a causa dei vincoli costruttivi dovuti alle masse in rotazione, e all'equilibratura di precisione dell'insieme.\nMotori Le Rh\u00f4ne.\nLa \"Soci\u00e9t\u00e9 industrielle des moteurs Le Rh\u00f4ne\" fabbric\u00f2 dal 1897 motori industriali. Verso il 1909, assunse il progettista Louis Verdet per iniziare a produrre motori aeronautici. Verdet svilupp\u00f2 nel 1910 un primo prototipo a 7 cilindri a stella che sviluppava 50 CV e pesava circa 90\u00a0kg, nel 1911, segu\u00ec il modello 9C a 9 cilindri a stella di 11 L di cilindrata che sviluppava 70 poi 80 CV. L'anno successivo una versione da 15 L di cilindrata raggiungeva 110 CV. Questi motori erano pi\u00f9 convenzionali rispetto ai Gnome con due 2 valvole per cilindro e dei tubi d'immissione rotativi.\nFusione.\nIl 12 gennaio 1915, la Gnome assorb\u00ec Le Rh\u00f4ne per formare la Soci\u00e9t\u00e9 des moteurs Gnome et Rh\u00f4ne, che produsse 25000 motori, pi\u00f9 75000 su licenza, durante la prima guerra mondiale. Fu la tecnologia di Louis Verdet ad essere perfezionata per la serie 9 fino a raggiungere, nella versione 9J, ben 110 CV.\nEra un fatto comune vedere i piloti da caccia francesi, inglesi o americani, affrontare i loro omologhi tedeschi e austriaci in aerei equipaggiati con gli stessi 9J prodotti sotto licenza da Oberursel.\nMotori radiali Bristol.\nNel 1921 la societ\u00e0 compr\u00f2 la licenza del motore radiale Jupiter, poi Titan, della societ\u00e0 Bristol Engine Company. Non tard\u00f2 la produzione in proprio: la serie K che sar\u00e0 uno dei successi fra le due guerre, costituita dal 5 cilindri 5K Titan che sviluppava 260 CV, dal 7 cilindri 7K Titan Major da 370 CV e dal 9 cilindri 9K Mistral da 550 CV.\nSeguirono i motori a doppia stella, il 14K Mistral Major di 625 CV nel 1929 che raggiunse 1\u00a0025 CV grazie all'utilizzo di un compressore nel 1933 ed il 14N da 1\u00a0100 a 1\u00a0210 CV. L'ultimo sviluppo fu il 14R da 1\u00a0290 a 1\u00a0580 CV nel 1940.\nNazionalizzazione e fondazione della Snecma.\nNel 1945, la societ\u00e0 si trovava penalizzata da gravi handicap e ritardi tecnologici, causati dai quattro anni d'occupazione tedesca e dalla distruzione delle officine in seguito ai bombardamenti alleati del 1944. Pertanto viene nazionalizzata dal Governo Francese, congiuntamente ad altre aziende del gruppo come, ad esempio, la Lorraine-Dietrich, della quale la Gnome et Rh\u00f4ne aveva assunto il controllo nel 1941. Nacque cos\u00ec la Snecma, acronimo di Soci\u00e9t\u00e9 Nationale d'\u00c9tude et de Construction de Moteurs d'Aviation.\nMotociclette.\nAl termine della prima guerra mondiale, il crollo delle commesse militari spinse la societ\u00e0 a diversificarsi, in particolare nella produzione di motociclette. Acquist\u00f2 la licenza delle moto britanniche ABC Motors e le miglior\u00f2; in seguito, a partire dal 1923, produsse le proprie moto equipaggiate con motori a partire dal 175 cm\u00b3 2 tempi (tipo \"E\") al 4 tempi di 500\u00a0cm\u00b3 a valvole laterali (tipo \"C\").\nNel 1926 venne presentato il tipo D: il D2, D3 poi D4 furono equipaggiati con dei motori monocilindrici di 500\u00a0cm\u00b3 con valvole in testa.\nNegli anni trenta furono in produzione le Major, Super Major, D5, 500 V2 poi CV2; questi ultimi vennero equipaggiati con dei motori bicilindrici a sogliola di 500\u00a0cm\u00b3. Vennero prodotti anche dei modelli di cilindrata pi\u00f9 ridotta: Junior (motore monocilindrico di 250\u00a0cm\u00b3), i M2 e CM2 (motori di 350\u00a0cm\u00b3).\nA partire dal 1937, apparirono i modelli X, nell'ordine prima il 750 X e poi a seguire l'800 AX2.\nDurante la seconda guerra mondiale, l'800 AX2 venne fabbricato dalle officine Terrot a Digione.\nNel secondo dopoguerra, la produzione fu continuata dalla Snecma. Con la serie R e L equipaggiate con motori 2 tempi: R1 (100\u00a0cm\u00b3), R2, R3 et R4 (125\u00a0cm\u00b3), L5 (175\u00a0cm\u00b3), LX5 (200\u00a0cm\u00b3) e con un telaio classico.\nLa produzione cess\u00f2 definitivamente nel 1959."}
{"id": "1768952", "revid": "618763", "url": "https://it.wikipedia.org/wiki?curid=1768952", "title": "Vittorio Gleijeses", "text": "Biografia.\nPer oltre trent'anni svolse indagini storiche su vari aspetti, luoghi, tradizioni e personaggi della storia di Napoli e del Mezzogiorno d'Italia, su quartieri, architetture, tradizioni gastronomiche della citt\u00e0 di Napoli e del suo territorio.\nPur essendo molto popolare al grande pubblico, non abdic\u00f2 mai al rigore storiografico, . \nAutore molto prolifico, collabor\u00f2 anche col quotidiano partenopeo Il Mattino."}
{"id": "1768954", "revid": "1305772", "url": "https://it.wikipedia.org/wiki?curid=1768954", "title": "Enzo Boschi", "text": "Biografia.\nLaureatosi in Fisica presso l'Universit\u00e0 di Bologna, si \u00e8 interessato alla geotermia, sismologia e geologia ambientale.\nDopo aver proseguito gli studi in Inghilterra (Universit\u00e0 di Cambridge), Francia (\"Laboratoire des Hautes Pressions\" del CNRS a Parigi) e Stati Uniti d'America (California Institute of Technology di Pasadena e Universit\u00e0 Harvard), \u00e8 stato nominato professore ordinario di Sismologia all'Universit\u00e0 di Bologna (1975).\nDal 1982 \u00e8 socio dell'Accademia Nazionale dei Lincei. Dal 1983 fa parte della Sezione Sismica della Commissione \"Grandi Rischi\" dell'allora Ministero per il coordinamento della Protezione Civile; nello stesso anno diventa presidente dell'Istituto Nazionale di Geofisica (\"ING\").\nNel 1988 \u00e8 stato nominato presidente della commissione per la prevenzione dai disastri naturali del Ministero dei Lavori Pubblici. Nel 1989 \u00e8 stato nominato presidente del Consiglio Nazionale Geofisico (\"CONAG\") del Ministero per l'Universit\u00e0 e la Ricerca Scientifica e Tecnologica. Nel 1991 \u00e8 stato nominato membro del comitato nazionale italiano per il \"Decennio internazionale per la riduzione dei disastri naturali\". Nel 1992 \u00e8 stato nominato membro dell'Accademia Europea.\nNel 1996 \u00e8 stato nominato membro del consiglio d'amministrazione e vicepresidente del Centro di Cultura Scientifica Ettore Majorana. Dal 1999 \u00e8 il presidente dell'Istituto Nazionale di Geofisica e Vulcanologia (\"INGV\"), l'ente italiano che, fra le altre attivit\u00e0, gestisce la rete di controllo sui fenomeni sismici e vulcanici, ed ha organizzato il monitoraggio di tutti i vulcani attivi italiani. Nel 2002 diviene \"fellow\" dell'American Association for the Advancement of Science (\"AAAS\").\nNel 2003 assume la presidenza del Land Subsidence Committee. Dal 2005 \u00e8 Socio dell'Accademia delle Scienze dell'Istituto di Bologna, nonch\u00e9 componente del Collegio della Fondazione della Cassa di Risparmio in Bologna. Nel 2007 diventa socio ordinario nel Catalogo degli Accademici Incamminati. \u00c8 autore di oltre 200 pubblicazioni, fra cui alcune divulgative. L'11 agosto 2011 il Ministro dell'Istruzione Maria Stella Gelmini, non potendo rinnovare ulteriormente il suo mandato, decide di sostituire Boschi alla presidenza dell'INGV dopo 12 anni (28 se si conta anche il periodo alla guida dell'ING) con Domenico Giardini, allievo dello stesso Boschi e da anni presidente del Servizio Sismico Svizzero.\nMuore a Bologna il 22 dicembre 2018, all'et\u00e0 di 76 anni.\nTentativo di previsione di un terremoto in Garfagnana.\nNel gennaio 1985, insieme a Franco Barberi, \u00e8 stato promotore della prima segnalazione di \"allarme terremoto\" in Italia. In base ad analisi storico-statistiche, formul\u00f2 una previsione di un imminente sisma nell'area della Garfagnana. Il ministro della Protezione Civile dell'epoca, Giuseppe Zamberletti, proclam\u00f2 lo stato di allerta per dieci comuni della zona, disponendo l'evacuazione per circa centomila sfollati. La previsione non si realizz\u00f2: non si verific\u00f2 nessun sisma e Zamberletti per procurato allarme.\nLo scontro con Haroun Tazieff.\nNel settembre 1989 fu protagonista di una dura discussione col vulcanologo francese Haroun Tazieff nel corso della trasmissione televisiva di Rai 3 \"Alla ricerca dell'Arca\", ove il conduttore Mino Damato aveva organizzato un dibattito in studio riguardo a una metodologia chiamata VAN che avrebbe dovuto permettere di prevedere i terremoti, ideata e sperimentata con apparente successo da geofisici greci, sostenuta da Tazieff e da costui introdotta in Francia nel 1982. Boschi ribad\u00ec seccamente il suo convincimento sull'impossibilit\u00e0 di prevedere i terremoti e Tazieff lo apostrof\u00f2 come \"assassino delle vittime dei futuri terremoti\".\nIl terremoto dell'Aquila.\nIl 30 marzo 2009 Boschi partecip\u00f2 ad una riunione della Commissione Nazionale per la Previsione e Prevenzione dei Grandi Rischi, convocata in seguito allo sciame sismico allora in corso in Abruzzo, nel corso della quale afferm\u00f2 che era \u00abimprobabile il rischio a breve di una forte scossa [...] pur se non si pu\u00f2 escludere in maniera assoluta\u00bb. Alcuni giorni dopo avvenne una scossa di elevata intensit\u00e0 che caus\u00f2 numerosi morti. In seguito gli esiti di quella riunione suscitarono polemiche e furono oggetto di un processo penale, concluso con l'assoluzione di Boschi.\nLa polemica con Bertolaso.\nSubito dopo il terremoto dell'Aquila del 2009 Guido Bertolaso ha dichiarato che \u00abin una conferenza stampa Boschi ha stabilito che non era prevedibile alcuna situazione di terremoto pi\u00f9 violenta di quelle che si erano registrate\u00bb. Boschi in relazione a ci\u00f2 ha affermato \u00abIl fatto che io possa avere escluso forti scosse in Abruzzo \u00e8 assurdo\u00bb e che dunque \u00abqualcuno ha mentito\u00bb, aggiungendo di aver mandato \u00aball'Ufficio sismico della Protezione civile un comunicato sulla sequenza in atto che non pu\u00f2 essere certo considerato tranquillizzante\u00bb.\nBoschi ha inoltre definito \"del tutto irrituale\" la riunione della Commissione Grandi rischi convocata da Bertolaso all'Aquila il 31 marzo, dopo una scossa di magnitudo 4, lamentando l'assenza di una discussione sulle misure da intraprendere, la conclusione prematura e l'anomala vicenda riguardante il verbale della riunione che, invece di essere compilato subito dopo l'incontro, fu invece prodotto immediatamente dopo il sisma del 6 aprile e gli venne sottoposto per la firma motivandolo con \"ragioni interne\" quando invece fu pubblicato sui giornali. Bertolaso ha replicato accusando Boschi di mettere in atto \u00abun tentativo tardivo di esonero dalla propria responsabilit\u00e0\u00bb e, quanto alle accuse \u00absulla confusione e la mendacit\u00e0 delle notizie diffuse dal dipartimento prima, durante e dopo il sisma\u00bb, ha minacciato di ricorrere in tribunale.\nIl processo alla Commissione Grandi Rischi.\nIl 2 giugno 2010 la procura dell'Aquila notifica l'avviso di chiusura indagini dall'accusa di omicidio colposo per Boschi, Franco Barberi, Bernardo De Bernardinis, Giulio Selvaggi, Gian Michele Calvi, Claudio Eva e Mauro Dolce (componenti della Commissione Nazionale per la Previsione e la Prevenzione dei Grandi Rischi), che si era riunita sei giorni prima del terremoto che colp\u00ec L'Aquila.\nQuesta accusa non deriva, come erroneamente riportato da alcuni organi di stampa, dal non aver previsto il terremoto o non aver fatto evacuare il capoluogo abruzzese, quanto dall'aver dato rassicurazioni infondate alla popolazione, causando la morte di chi, fuorviato da quelle indicazioni, aveva smesso di seguire le normali regole di precauzione (quali ad esempio uscire dagli edifici nelle ore successive alle forti scosse). Un sismologo arrivato a riunione iniziata ha riferito che durante la riunione stessa a suo giudizio furono fatte affermazioni non suffragate da dati scientifici e \"previsioni\" rassicuranti ma, sempre a suo giudizio, prive di fondamento.\nNelle settimane successive \u00e8 giunta a Boschi la solidariet\u00e0 dei suoi sottoposti dell'INGV. Altri scienziati, durante il processo, hanno contestato l'operato scientifico della commissione. Il professor Francesco Giovanni Maria Stoppa, che fece parte della commissione Grande rischi fino al 2003, disse: \u00ab Avrebbero dovuto dare una informazione proporzionata alle nostre conoscenze, che nel 2009 mettevano in luce una criticit\u00e0 all'Aquila. Nelle condizioni che c'erano 5 - 6 giorni prima del terremoto bisognava dare informazioni e questo non vuol dire prevedere i terremoti \u00bb.\nIl 22 ottobre 2012 Enzo Boschi viene condannato a sei anni di reclusione, interdizione perpetua dai pubblici uffici e interdizione legale durante l'esecuzione della pena, e risarcimento fino a 450.000 euro per le vittime, assieme agli altri partecipanti alla riunione della Commissione Grandi Rischi.\nL'appello, conclusosi il 10 novembre 2014, conferma l'esistenza del reato di omicidio colposo, ma condanna il solo De Bernardinis a due anni con pena sospesa. Gli altri imputati sono assolti, per non aver commesso il fatto. Nelle motivazioni \"... la verifica della correttezza scientifica delle valutazioni formulate dagli imputati, da effettuarsi alla luce dei contributi tecnici in atto, conduce necessariamente alla conclusione che nessuna censura possa essere mossa sul punto agli imputati ...\". Quindi gli imputati dal punto di vista scientifico hanno tenuto un comportamento corretto, mentre la condanna a De Bernardinis \u00e8 imputabile essenzialmente alle dichiarazioni rilasciate nell'intervista televisiva prima della riunione.\nIl 21 novembre 2015 la Cassazione conferma la sentenza di assoluzione formulata dalla Corte di Appello.\nOnorificenze e riconoscimenti.\nAltri riconoscimenti"}
{"id": "1768955", "revid": "1522738", "url": "https://it.wikipedia.org/wiki?curid=1768955", "title": "Bluruvia", "text": ""}
{"id": "1768959", "revid": "1522738", "url": "https://it.wikipedia.org/wiki?curid=1768959", "title": "Mentania", "text": ""}
{"id": "1768963", "revid": "1005847", "url": "https://it.wikipedia.org/wiki?curid=1768963", "title": "Ministero delle finanze", "text": "Il ministero delle finanze \u00e8 stato un dicastero del governo italiano, accorpato nel 2001 col ministero del tesoro, del bilancio e della programmazione economica per formare il ministero dell'economia e delle finanze.\nStoria.\nLa prima disciplina organizzativa del ministero delle finanze fu tracciata nel 1866, nel quadro del processo di riordino delle istituzioni preunitarie. Nel 1877 le competenze relative alla contabilit\u00e0 e al patrimonio dello Stato furono attribuite ad un nuovo dicastero, il ministero del tesoro, mentre al ministero delle finanze restarono le funzioni in materia tributaria. I due dicasteri vennero di nuovo riuniti nel 1922e separati nel 1944; nel 1947, dopo un ulteriore accorpamento, furono entrambi ricostituiti.\nNel 1991 l'articolazione interna del ministero delle finanze fu profondamente riformata. Esso fu organizzato in tre dipartimenti e una direzione generale:\nLa riforma Bassanini del 1999 introdusse una vasta riforma del ministero delle finanze e dell'amministrazione fiscale. Il legislatore dispose anzitutto l'istituzione delle agenzie fiscali, cui furono trasferite le funzioni in precedenza esercitate dai dipartimenti delle entrate, delle dogane e del territorio, nonch\u00e9 quelle connesse svolte da altri uffici del ministero: furono cos\u00ec istituite l'agenzia delle entrate, l'agenzia delle dogane, l'agenzia del territorio e l'agenzia del demanio. In secondo luogo, gli uffici del ministero furono incardinati in un'unica struttura dipartimentale, il \"Dipartimento per le politiche fiscali\", specificatamente contemplato dalla successiva disciplina regolamentare.\nNel 2001, divenuto operativo il ministero dell'economia e delle finanze, la compagine organizzativa del ministero delle finanze si fuse con quella del ministero del tesoro, del bilancio e della programmazione economica (a sua volta istituito nel 1998 attraverso l'unificazione tra ministero del tesoro e ministero del bilancio e della programmazione economica): i cinque dipartimenti del nuovo dicastero, dunque, vennero a coincidere con le strutture dipartimentali dei due ministeri accorpati."}
{"id": "1768967", "revid": "5695", "url": "https://it.wikipedia.org/wiki?curid=1768967", "title": "Jounieh", "text": "Jounieh () \u00e8 una citt\u00e0 del Libano, di circa 100.000 abitanti, capoluogo del distretto di Kisrawan. Si trova sul Mediterraneo a circa 17\u00a0km a nord di Beirut."}
{"id": "1768972", "revid": "287204", "url": "https://it.wikipedia.org/wiki?curid=1768972", "title": "Marek Cech", "text": ""}
{"id": "1768973", "revid": "1762651", "url": "https://it.wikipedia.org/wiki?curid=1768973", "title": "Linea rovente", "text": "Linea rovente \u00e8 stato un programma televisivo italiano di genere talk show, in onda su Rai Tre nella stagione 1987-1988, che ha segnato l'esordio come conduttore del giornalista Giuliano Ferrara. La prima puntata, in diretta dagli studi Rai di Roma, \u00e8 stata trasmessa marted\u00ec 10 novembre 1987 alle 20:30.\nIl programma.\nIl programma, ideato da Lio Beghin, era strutturato come una sorta di processo, con una prima parte dedicata alla presentazione (e alla discolpa) dell'\"imputato\", presente in studio. Seguiva una seconda parte con una fiction ispirata agli eventi trattati nella puntata; infine, il terzo segmento della trasmissione \u2013 che andava in onda intorno alle 23.30 - era dedicato al verdetto, di condanna o di assoluzione, emesso sulla base dei voti che gli spettatori potevano esprimere con una telefonata al numero 06/8262, stesso numero telefonico utilizzato da altre trasmissioni dell'epoca della terza rete Rai, tutte facenti parte del ciclo \"Chiama in diretta RAITRE\" ovvero \"Telefono giallo\", \"Posto pubblico nel verde\", \"Chi l'ha visto?\" (che lo usa tuttora), \"Parte civile\" ed \"8262\". Ospite della prima puntata fu lo psicanalista Armando Verdiglione.\n\"Linea rovente\" and\u00f2 in onda per sette puntate, con discreto successo di pubblico, che apprezzava il tono molto diretto della trasmissione e la spettacolarizzazione dei dibattiti, elemento che costituir\u00e0 poi la cifra stilistica di Ferrara in televisione, per gli anni seguenti."}
{"id": "1768975", "revid": "599013", "url": "https://it.wikipedia.org/wiki?curid=1768975", "title": "Porcellana Biscuit", "text": "La porcellana Biscuit \u00e8 una porcellana che si presenta alla vista opaca, dura, bianca e simile al marmo. Viene usata per oggetti decorativi, busti, statuette e soprammobili.\nStoria.\nPer quanto riguarda l'Europa, i primi prodotti di \"Biscuit\" si diffusero in Francia per la prima volta intorno al 1750 circa. La denominazione \"Biscuit\" deriva dal fatto che la sua fabbricazione prevede duplici cotture ad una temperatura di circa 1300\u00b0, ma senza lo strato lucido presenta una grana tenera di caolino puro e molto fine.\nIn assoluto, la porcellana \"Biscuit\" \u00e8 originaria della Cina, dove da molti secoli era gi\u00e0 noto il caolino (dal cinese \"Kaoling\"), e nacque intorno al XVII secolo.\nUno dei periodi produttivi pi\u00f9 floridi si ebbe durante il regno dell'imperatore cinese Yung Ch\u00eang (1722-1735), che nell'ambito della manifattura imperiale di Ching-t\u00ea Chen espanse notevolmente la tipologia degli oggetti, includendo vasi, piatti decorativi, lastre lavorate a bassorilievo utilizzate come paraventi da tavolo.\nVerso la met\u00e0 del XVIII secolo anche la Francia, seguita dall'Austria, si specializz\u00f2 in questo tipo di prodotti, trainata dalla manifattura S\u00e8vres, famosa soprattutto per le statuette a gruppi pastorali e galanti.\nGrazie all'ausilio di importanti scultori, come \u00c9tienne Maurice Falconet e Claude Michel, il \"Biscuit\" tocc\u00f2 livelli qualitativi eccellenti in un periodo compreso tra la fine del XVIII secolo e la met\u00e0 del XIX secolo."}
{"id": "1768986", "revid": "110157", "url": "https://it.wikipedia.org/wiki?curid=1768986", "title": "Erechim", "text": " Erechim \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Erechim.\nStoria.\nColonizzata soprattutto da immigrati di origine polacca, italiana e tedesca, la citt\u00e0 venne fondata nel 1908.\nInizialmente chiamata Paiol Grande e in successione Boa Vista, Boa Vista de Erechim, Jos\u00e9 Bonif\u00e1cio e finalmente Erechim, come molti altri villaggi in Brasile, sorse ai margini di una linea ferroviaria, e nel caso specifico il collegamento tra il Rio Grande do Sul e San Paolo del Brasile.\nCon la crescita della citt\u00e0 e della sua economia - agricoltura, allevamento, commercio e servizi - Erechim venne eretto a comune il 30 aprile 1918, attraverso il decreto n. 2343 del 30 aprile firmato da Borges de Medeiros, Governatore dello Stato del Rio Grande do Sul."}
{"id": "1768990", "revid": "767487", "url": "https://it.wikipedia.org/wiki?curid=1768990", "title": "Gabriele Pin", "text": "Caratteristiche tecniche.\nGiocatore.\nCentrocampista centrale, nel corso della carriera ha ricoperto indifferentemente i ruoli di mediano e regista arretrato, sistemato davanti alla difesa. Dotato di dinamismo, senso della posizione e delle geometrie del gioco, utilizzava queste doti sia in fase di contenimento che in fase di costruzione.\nAllenatore.\nCome assistente di Cesare Prandelli si occupa prevalentemente dell'aspetto tattico di difesa e centrocampo.\nCarriera.\nGiocatore.\nCresciuto nelle giovanili della Juventus, esordisce in prima squadra nell'ultima giornata del campionato di Serie A 1979-1980, giocando un tempo nella vittoria sulla Fiorentina per 3-0.\nA partire dal 1981 viene ceduto in Serie C1, per acquisire esperienza: milita per una stagione nella Sanremese e per una nel Forl\u00ec (dove gioca insieme al futuro portiere milanista Sebastiano Rossi), prima di passare in compropriet\u00e0 al . Nella giovane formazione allenata da Marino Perani Pin \u00e8 titolare a centrocampo, e conquista la promozione in Serie B, categoria nella quale esordisce nella stagione successiva, conclusa con la retrocessione dei ducali.\nNel 1985 fa rientro alla Juventus, dove viene impiegato come alternativa a centrocampo disputando anche la partita di Coppa Intercontinentale, e trovando spazio nelle coppe europee, per un totale di 32 presenze (di cui 21 in campionato). A fine stagione si trasferisce alla Lazio, dove rimane per sei stagioni consecutive: contribuisce alla salvezza nel campionato di Serie B 1986-1987 (nel quale i capitolini erano penalizzati di 9 punti), e nella stagione successiva conquista la promozione in Serie A. In maglia laziale colleziona complessivamente 225 presenze tra campionato e coppe, indossando anche la fascia di capitano.\nNel 1992, dopo l'acquisto del centrocampista inglese Paul Gascoigne, Pin fa ritorno al Parma, dove gioca quattro stagioni conquistando una Coppa delle Coppe, una Coppa UEFA e una Supercoppa UEFA, nel ruolo di regista arretrato che era stato di Daniele Zoratto. Posto in disparte dopo l'acquisto di Tomas Brolin, riprende il ruolo di regista in seguito a un grave infortunio del giocatore svedese nel campionato 1994-1995. Nel 1996, a 34 anni, si trasferisce al , con il quale disputa la sua ultima stagione agonistica contribuendo con 21 presenze alla salvezza nello spareggio contro il Cagliari.\nAllenatore.\nTerminata la carriera come calciatore ha iniziato ad allenare nelle giovanili del Parma, e in seguito come assistente di Arrigo Sacchi e Renzo Ulivieri. Con l'arrivo di Cesare Prandelli (suo compagno nella Juventus) sulla panchina ducale si lega al tecnico di Orzinuovi con il ruolo di assistente tattico, anche nelle successive esperienze di Roma e Firenze. Dal 2010 svolge tale compito nella Nazionale italiana, e dopo le dimissioni di Prandelli lo affianca anche nelle successive esperienze.\nIl 7 dicembre 2018, con la nomina di Cesare Prandelli in qualit\u00e0 di allenatore del Genoa, diventa vice allenatore della squadra ligure. Il 9 novembre 2020 ritorna alla con Prandelli."}
{"id": "1768993", "revid": "767487", "url": "https://it.wikipedia.org/wiki?curid=1768993", "title": "Caprino della Limina", "text": "Il formaggio Caprino della Limina \u00e8 uno dei Prodotti agroalimentari tradizionali italiani della provincia di Reggio Calabria a base di latte, l'area di produzione \u00e8 il territorio della Comunit\u00e0 Montana della Limina, i comuni di Mammola, Grotteria, San Giovanni di Gerace, Martone, Gioiosa Jonica, Canolo, Gerace e i comuni limitrofi di Marina di Gioiosa Jonica, Siderno e Agnana Calabra.\nDisciplinare.\nIl \u201cFormaggio Caprino della Limina\u201d si ottiene dal latte delle capre di varie razze indigene raggruppate in mandrie e condotte giornalmente in pascoli col sistema brado allevate nelle zone montane e collinari. Questi animali si adattano bene al clima locale, danno un'ottima resa e, grazie alla grande variet\u00e0 di erbe, il latte prodotto \u00e8 di alta qualit\u00e0. La commercializzazione del caprino viene fatta direttamente dai produttori e nei negozi locali. Essendo molto richiesto, non si riesce a soddisfare le richieste dei consumatori. Negli ultimi anni, la produzione del formaggio caprino \u00e8 diminuita in quanto alcuni allevatori hanno sostituito le capre con mucche da latte, perch\u00e9 pi\u00f9 redditizie. \u00c8 tradizione che i pastori, ancora oggi come una volta, pagano il fitto dei pascoli in natura con adeguata quantit\u00e0 di formaggio. Il caprino, considerato il pi\u00f9 antico dei formaggi, deve essere conservato per circa 8-12 mesi per la stagionatura nelle cantine dove viene curato esternamente con un'emulsione di olio d'oliva e un po' di aceto Qualche volta si aggiunge un po' di pepe rosso macinato. Pu\u00f2 capitare che durante la stagionatura alcune forme, per effetto di particolare fermentazione sviluppino internamente piccoli vermi che conferiscono al formaggio un gusto del tutto particolare che lo rendono ricercato da tanti estimatori. L'intera pelle della capra rovesciata, conciata e tratta opportunamente \u00e8 utilizzata come mantice nella costruzione artigianale delle zampogne.\nSi pu\u00f2 considerare un formaggio, con una produzione limitata e prevalentemente artigianale, ma molto richiesto dai consumatori. Il \u201cFormaggio Caprino della Limina\u201d viene usato nei piatti tipici calabresi: in particolare per la preparazione delle melanzane ripiene (piatto tipico della cucina del territorio della Comunit\u00e0 Montana e calabrese), grattugiato sulle paste caserecce, nella preparazione delle polpette, nelle frittate e ripieni in genere, ecc.\nIn questi ultimi anni viene usato anche in piatti della cucina nazionale ed estera.\nIl formaggio varia di sapore a seconda della durata della stagionatura, che va dal sapore leggero quando \u00e8 fresco fino al forte e piccante a fine stagionatura, viene usato anche negli antipasti e a fine pasto accompagnato con vini locali o calabresi.\nI capi caprini censiti nei territori dei Comuni sono: Mammola 1850; Grotteria 500; San Giovanni di Gerace 400; Martone 75; Gioiosa Jonica 1050; Canolo 800; Gerace 650; Marina di Gioiosa Jonica 600; Siderno 220; Agnana 95.\nDescrizione sintetica del prodotto.\nIl \u201cFormaggio Caprino della Limina\u201d si ottiene esclusivamente dal latte di capra. L'aroma \u00e8 particolare, il sapore forte, con caratteristica di piccantino, pu\u00f2 essere consumato fresco o stagionato da 8 a 12 mesi.\nLavorazione prodotto.\nSi versa il latte caprino appena munto in un pentolone. Si scioglie il caglio (prodotto estratto dallo stomaco dei caprettini e messo a stagionare) in poca acqua e la si versa in latte ancora crudo. Si mescola il tutto e lo si lascia cuocere un'ora circa. Quando il contenuto si addensa, si mescola con un cucchiaio di legno, fino a che non diventa di nuovo liquido. Pian piano si estrae il formaggio separato dalla lacciata (latte sgrassato) con le mani e lo si mette dentro le forme di junco comprimendolo fino a quando non \u00e8 ben scolato. Dopo la si rimette nella forma per un giorno ancora, quindi la, si toglie e la si lascia stagionare. Hanno a questo punto inizio le operazioni di cura e protezione del formaggio, cospargendo un velo d'olio sull'intera superficie. Queste particolari tecniche di produzione fanno del formaggio caprino della Limina un prodotto tipico di grande pregio.\nrotonda.\nIl Caprino della Limina con la suddetta scheda \u00e8 stato incluso dal Ministero delle politiche agricole alimentari e forestali nell'Elenco Nazionale dei Prodotti Agroalimentari Tradizionali (Suppl. Ord. Gazzetta Ufficiale N\u00b0167 del 18-7-02 pag. 10 N\u00b044)."}
{"id": "1768995", "revid": "729019", "url": "https://it.wikipedia.org/wiki?curid=1768995", "title": "Tour della Nazionale di rugby a 15 dell'Australia 2003", "text": "Nel 2003 la nazionale maggiore australiana non effettua alcun tour autunnale, essendo impegnata nella . Nel mese di giugno, mentre la prima squadra \u00e8 impegnata con l'Irlanda in un match casalingo, la squadra \u201cA\u201d \u00e8 stata inviata per un \u201cmini-tour\u201d di due match in Giappone."}
{"id": "1768997", "revid": "287204", "url": "https://it.wikipedia.org/wiki?curid=1768997", "title": "Nuoto ai Giochi della XXV Olimpiade - 100 metri rana maschili", "text": "Hanno partecipato alle batterie di qualificazione 59 atleti: i primi 8 si sono qualificati per la finale A, i successivi 8 invece si sono qualificati per la finale B.\nFinale A.\n26 luglio 1992"}
{"id": "1768998", "revid": "298229", "url": "https://it.wikipedia.org/wiki?curid=1768998", "title": "Badminton ai Giochi della XXVIII Olimpiade - Doppio femminile", "text": ""}
{"id": "1769000", "revid": "228587", "url": "https://it.wikipedia.org/wiki?curid=1769000", "title": "Badminton ai Giochi della XXVIII Olimpiade - Doppio misto", "text": ""}
{"id": "1769001", "revid": "1186766", "url": "https://it.wikipedia.org/wiki?curid=1769001", "title": "Canoa/kayak ai Giochi della XXVIII Olimpiade - Slalom C2 maschile", "text": "Risultati.\nTutti i 12 equipaggi hanno effettuato due discese di qualificazione; i 10 equipaggi con la migliore somma tra i due tempi si sono qualificati per la semifinale; da qui i primi 6 sono arrivati in finale. Le discese di qualificazione si sono svolte il 19 agosto, mentre semifinale e finale il 20 agosto."}
{"id": "1769002", "revid": "599013", "url": "https://it.wikipedia.org/wiki?curid=1769002", "title": "Canoa/kayak ai Giochi della XXVIII Olimpiade - Slalom K1 femminile", "text": "Risultati.\nTutte le 19 canoiste hanno effettuato due discese di qualificazione; le 15 atlete con la migliore somma tra i due tempi si sono qualificate per la semifinale; da qui le prime 10 sono arrivate in finale. Le discese di qualificazione si sono svolte il 17 agosto, mentre semifinale e finale il 18 agosto."}
{"id": "1769003", "revid": "155634", "url": "https://it.wikipedia.org/wiki?curid=1769003", "title": "Judo ai Giochi della XXVIII Olimpiade - +78 kg femminile", "text": "La Categoria +78 kg (conosciuta anche come Pesi massimi) \u00e8 stata la settima e ultima categoria di peso alle Olimpiadi di Atene 2004. Hanno partecipato 22 atlete.\nLe gare si sono svolte il 20 agosto.\nRipescaggi.\nLe atlete eliminate dalle 4 semifinaliste nei primi round del tabellone principale sono passate ai ripescaggi: questi incontri hanno stabilito le vincitrici delle medaglie di bronzo."}
{"id": "1769004", "revid": "16054239", "url": "https://it.wikipedia.org/wiki?curid=1769004", "title": "Bukkara", "text": ""}
{"id": "1769006", "revid": "16054247", "url": "https://it.wikipedia.org/wiki?curid=1769006", "title": "Tappeti", "text": ""}
{"id": "1769010", "revid": "838137", "url": "https://it.wikipedia.org/wiki?curid=1769010", "title": "Tour della Nazionale di rugby a 15 del Canada 2002", "text": "Dopo i mondiali di rugby del 1999 (eliminata alla prima fase), la nazionale canadese di rugby union si reca in tour, con meno frequenza che in passato.\nIn Australia.\nLa visita in Australia si chiude con una sconfitta pesantissima.\nIn Europa (Under 23).\nNell'aprile 2002, la nazionale Under 23 del Canada si reca in tour in Europa.\nIn Europa.\nDopo un buon match con il Galles, i canadesi crollano con la Francia."}
{"id": "1769011", "revid": "174925", "url": "https://it.wikipedia.org/wiki?curid=1769011", "title": "Songkran", "text": "Songkran (\"in thai\" \u0e2a\u0e07\u0e01\u0e23\u0e32\u0e19\u0e15\u0e4c) \u00e8 il capodanno del calendario lunisolare buddhista, festeggiato in Birmania (dove \u00e8 chiamato Thingyan), Cambogia, Sri Lanka, Laos, Thailandia e nella Cina sud-occidentale. Le celebrazioni durano tre giorni in occasione del cambiamento di posizione del sole nell'anello dello zodiaco, che solitamente avviene attorno alla met\u00e0 di aprile.\nQuesta tradizione therav\u0101da legata al capodanno buddhista prevede delle forme di abluzione purificatrice che simboleggiano anche la rinascita primaverile ma anche la cacciata della cattiva sorte.\nGiorni festivi.\nDurante il Songkran, gli uffici sono chiusi e quasi tutti sono in festa. Di solito \u00e8 un'occasione per chi vive lontano dal posto in cui \u00e8 nato per tornare a trovare i parenti. Vengono organizzati sontuosi banchetti e ci si reca a visitare il \"wat\", dove si portano offerte. Il primo giorno si offre al tempio del cibo e si ascolta il messaggio del \"Dharma\" recitato da un monaco. Il secondo giorno si porta al \"wat\" della sabbia, contributo simbolico per la costruzione di un nuovo tempio.\nNei giorni della festa, le statue del Buddha vengono portate fuori dai templi ed esposte al pubblico che le bagna per purificarle. Vengono anche poste su vetture scoperte e portate in giro per eseguire il rito della purificazione anche al di fuori dei templi.\nSongkran in altri paesi.\nSongkran \u00e8 festeggiato come Sangken nelle aree nord orientali dell'India e corrisponde al capodanno della comunit\u00e0 buddista. Sangken \u00e8 celebrato dalla trib\u00f9 Khampti. Inoltre, il festival \u00e8 celebrato dalle comunit\u00e0 Singpho, Khamyang, Tikhaks (Tangsa) e Phakyal del Arunachal Pradesh e dalle comunit\u00e0 Tai Phake dell'Assam. Generalmente il Sangken cade nel mese del \"Naun Ha\u2019\", il quinto mese dell'anno del calendario Khampti Lunar, che coincide col mese di Aprile. "}
{"id": "1769016", "revid": "177966", "url": "https://it.wikipedia.org/wiki?curid=1769016", "title": "Canyons", "text": ""}
{"id": "1769020", "revid": "1305772", "url": "https://it.wikipedia.org/wiki?curid=1769020", "title": "Dikson", "text": ""}
{"id": "1769023", "revid": "123567", "url": "https://it.wikipedia.org/wiki?curid=1769023", "title": "Iurarius", "text": ""}
{"id": "1769024", "revid": "123567", "url": "https://it.wikipedia.org/wiki?curid=1769024", "title": "Mercurius", "text": ""}
{"id": "1769025", "revid": "28592", "url": "https://it.wikipedia.org/wiki?curid=1769025", "title": "Raion", "text": ""}
{"id": "1769026", "revid": "120312095", "url": "https://it.wikipedia.org/wiki?curid=1769026", "title": "Andemtenga", "text": "Andemtenga \u00e8 un dipartimento del Burkina Faso classificato come comune, situato nella provincia di Kouritenga, facente parte della Regione del Centro-Est.\nIl dipartimento si compone del capoluogo e di altri 26 villaggi: Andemtenga-Peulh, Boto, Doundoudougou, Firougou, Gu\u00e9fourgou, Kindi, Koboundoum, Koend-Zingd\u00e9missi, Kombeol\u00e9, Kougoure, Koulkienga, Koundi, Mokomdongo, Ouenga, Sabrabinatenga, Sabrouko, Silenga, Simba, Somdab\u00e9sma, Songr\u00e9tenga, Tambella-Mossi, Tambella-Peulh, Tambogo, Tampella, Tanga e Tantako."}
{"id": "1769028", "revid": "204012", "url": "https://it.wikipedia.org/wiki?curid=1769028", "title": "Riflessi di prensione", "text": ""}
{"id": "1769029", "revid": "729019", "url": "https://it.wikipedia.org/wiki?curid=1769029", "title": "John Bentley", "text": "Carriera.\nBentley inizi\u00f2 la carriera nel rugby a 15, raggiungendo a soli 21 anni la convocazione in Nazionale per l'incontro con l' e per il successivo tour estivo del 1988 in Australia.\nIn seguito volt\u00f2 le spalle al XV per passare al XIII (che in quel periodo offriva maggiori guadagni in quanto campionato professionistico) nelle file dei Leeds Rhinos.\nDopo quattro anni a Leeds fu acquistato dall'Halifax RLFC guadagnandosi nel 1992 la convocazione nella , e nel 1995 quella per l' con cui prese parte alla Coppa del Mondo di quell'anno.\nNel 1996, dopo il passaggio al professionismo del rugby a 15, firm\u00f2 un ingaggio con il Newcastle contribuendo in modo decisivo alla promozione in Premiership e alla successiva conquista del primo titolo del club.\nLe sue prestazioni gli fecero guadagnare nuovamente la convocazione in nazionale, a 9 anni di distanza dalla precedente.\nNel 1997 fu anche convocato nel tour dei British Lions in Sudafrica, nel corso del quale mise a segno una delle sue pi\u00f9 spettacolari mete, a Johannesburg contro la provincia di Gauteng, al termine di un'azione nella quale tenne palla per 60 metri di campo.\nDopo una breve parentesi con il Rotheram, torn\u00f2 nel rugby a 13 vestendo nuovamente la maglia dell'Halifax."}
{"id": "1769030", "revid": "1543377", "url": "https://it.wikipedia.org/wiki?curid=1769030", "title": "Baskour\u00e9", "text": "Baskour\u00e9 \u00e8 un dipartimento del Burkina Faso classificato come comune, situato nella provincia di Kouritenga, facente parte della Regione del Centro-Est.\nIl dipartimento si compone del capoluogo e di altri 11 villaggi: Balgo, Boumdoudoum, Komsilga, Lilgomde, Nakaba, Niago, Oualogo, Ounougou, Sambraoghin, Seguem e Tossin."}
{"id": "1769031", "revid": "287204", "url": "https://it.wikipedia.org/wiki?curid=1769031", "title": "Baskoure", "text": ""}
{"id": "1769034", "revid": "1543377", "url": "https://it.wikipedia.org/wiki?curid=1769034", "title": "Dialgaye", "text": "Dialgaye \u00e8 un dipartimento del Burkina Faso classificato come comune, situato nella provincia di Kouritenga, facente parte della Regione del Centro-Est.\nIl dipartimento si compone del capoluogo e di altri 26 villaggi: Boulga, Dagamtenga, Dagamtenga Peulh, Dassoui, Gomtenga, Issiri Yaoguin, Kalmodo, Kalwenga, Kampoayargo, Kidibin, Kostenga, Lioulgou, Lioulgou-Peulh, Loanga, Nabdogo, Neneogo, Ouarghin, Passem-Noguin, Songpelc\u00e9, Tamissi, T\u00e9noaghin, Toesse-Koulba, Vongo, Y\u00e9lembasse, Zeguedega e Zeguedega Poess\u00e9."}
{"id": "1769036", "revid": "116385679", "url": "https://it.wikipedia.org/wiki?curid=1769036", "title": "Manuel Augusto Piraj\u00e1 da Silva", "text": " Medico e parassitologo ricercatore, laureato alla scuola di medicina di Bahia nel 1896 (che oggi porta il nome di Universit\u00e0 Federale di Bahia), con una tesi sulla \"meningite cerebrospinale epidemica\", esercit\u00f2 come medico prima di cominciare, nel 1902, la sua carriera accademica come ricercatore e come professore assistente della cattedra di clinica medica presso la sua Universit\u00e0. Piraj\u00e1 da Silva fu uno dei primi scopritori e studiosi della schistosomiasi in America; descrisse l'uovo di Schistosoma mansoni e fu responsabile dell'identificazione e della prima descrizione della cercaria di Schistosoma mansoni, nel 1908. Nel 1909 si spost\u00f2 in Francia, per completare i suoi studi di microbiologia, all'Istituto Pasteur di Parigi, e poi in Germania, all'Istituto di malattie marittime e tropicali di Amburgo, dove nel 1912 pubblic\u00f2 un notevole lavoro sulle cercarie di schistosoma. Successivamente, dal 1914 al 1935, assunse e mantenne la carica di professore di \"storia naturale medica\" nel Ginnasio Baiano. Fu nominato ispettore sanitario rurale nel 1921. Nel 1954, ricevette la medaglia \"Bernhard Nocht\" dall'Istituto tedesco di malattie tropicali, di Amburgo e, due anni dopo, la Gran Croce dell'Ordine del Merito Medico dalle mani del presidente brasiliano Juscelino Kubitschek per la sua vita dedicata al servizio della scienza e della cultura medica brasiliana. Mor\u00ec a Salvador nel 1961."}
{"id": "1769039", "revid": "7", "url": "https://it.wikipedia.org/wiki?curid=1769039", "title": "Offiziolo dei Durazzo", "text": ""}
{"id": "1769040", "revid": "121703108", "url": "https://it.wikipedia.org/wiki?curid=1769040", "title": "Jorge Manrique", "text": "Biografia.\nNacque nel seno di una famiglia appartenente all'alta nobilt\u00e0 castigliana. Suo padre, Rodrigo Manrique, conte di Paredes de Nava, era imparentato con la famiglia reale dei Trast\u00e1mara, mentre sua madre, Menc\u00eda de Figueroa, era cugina di \u00cd\u00f1igo L\u00f3pez de Mendoza, marchese di Santillana, fra i pi\u00f9 celebri uomini di lettere del suo tempo. Ricevette una formazione castrense e, appena sedicenne, entr\u00f2 nell'Ordine di Santiago, ottenendo la commenda di Montiz\u00f3n. Nel 1470 si un\u00ec in matrimonio con donna Guiomar de Casta\u00f1eda, figlia del conte di Fuensalida e sorella della seconda moglie di suo padre, da cui ebbe due figli. \nNegli anni settanta del Quattrocento scoppi\u00f2 in Spagna una vera e propria guerra di successione fra Giovanna la Beltraneja, sostenuta da suo marito Alfonso V di Portogallo da una parte, e Isabella di Castiglia e Ferdinando II d'Aragona dall'altra. Jorge Manrique appoggi\u00f2 la causa di questi ultimi e partecip\u00f2 attivamente ad alcuni memorabili fatti d'armi, prima a fianco del padre, poi, alla sua morte (1476), da solo (fra cui gli assedi di Chinchilla e di Alcorc\u00f3n). Nel 1479 perse la vita a seguito di una ferita riportata nel tentativo di impadronirsi del castello di \"Garcimu\u00f1oz\". Aveva solo trentanove anni.\nOpera.\nProduzione amorosa, satirica e morale.\nL'opera di Manrique, di dimensioni alquanto contenute, si articola in una serie di componimenti poetici ascrivibili a tre generi ben determinati: l'amoroso, il satirico e il morale. Il primo \u00e8 a sua volta costituito da poesie che esaltano l'amore ideale, il cui oggetto \u00e8 quasi sempre una donna irraggiungibile o raggiungibile solo attraverso la morte. Nella struttura si ispirano alla poesia provenzale medievale, pi\u00f9 ancora che a quella italiana cos\u00ec in voga nella Spagna dell'epoca (basti pensare a \u00cd\u00f1igo L\u00f3pez de Mendoza). La poesia satirica si riduce a tre poemetti che ruotano rispettivamente attorno a una sua cugina, a una donna ubriaca e alla propria matrigna (e cognata) Elvira. Sono composizioni garbate e sottilmente umoristiche, senza pretese e di una schietta semplicit\u00e0. La produzione riferentesi al terzo genere, il morale, \u00e8 raccolta generalmente sotto il titolo di \"Stanze per la morte del padre\" (in spagnolo: \"Coplas por la muerte de su padre\"), unanimemente considerate come uno dei momenti pi\u00f9 alti nella storia della letteratura spagnola e universale.\nelegia alla morte del padre.\nSi tratta di una quarantina di brevi componimenti organizzati in strofe che presentano un alternarsi di versi ottonari (in numero di due consecutivi) seguiti da un quadrisillabo. Tale tipo di versificazione prende il nome, in spagnolo, di \"coplas de pie quebrado\" o anche di \"copla manrique\u00f1a\" essendo tipica di tale autore. \nLe \"coplas\" in questione sono in massima parte incentrate sulla figura del padre del poeta, don Rodrigo Manrique, maestro dell'Ordine di Santiago, cristiano e padre esemplare. \u00c8 opinione diffusa che venissero interamente scritte dopo il 1476, anno in cui don Rodrigo trov\u00f2 la morte nel corso di una campagna militare. Alcuni studiosi ritengono per\u00f2 che parte di esse potrebbero essere state composte precedentemente, attorno al 1470, o ancor prima.\nTemi ricorrenti, nelle Stanze, sono il veloce scorrere del tempo, la vanit\u00e0 insita nella condizione umana e soprattutto la nostalgia per le persone che si sono amate e ammirate in vita ma che poi sono scomparse, come don Rodrigo. Un essere caro non \u00e8 tuttavia mai destinato veramente a morire, perch\u00e9 rivive nella nostra coscienza attraverso il ricordo. Se inoltre \u00e8 vissuto e morto degnamente sar\u00e0 la fama ad assicurare una vita oltre la vita, secondo un ideale classicheggiante, riesumato dalla cultura rinascimentale e pienamente condiviso da Jorge Manrique. Il poeta mediante un linguaggio semplice, naturale, ma al tempo stesso carico di tensioni ed emozioni, dialoga con il genitore defunto e tale forma di comunicazione finisce col tradursi in una profonda riflessione esistenziale di una modernit\u00e0 sconcertante.\nLas \"Coplas\" furono tradotte, fin dai primi decenni del XVI secolo, nelle principali lingue di cultura dell'Europa del tempo, il latino, l'italiano e il francese. Furono ammirate e imitate da molti letterati iberici del Cinquecento, fra cui il portoghese Gregorio Silvestre, e influenzarono in vario modo anche alcuni grandi poeti contemporanei, come Jos\u00e9 de Espronceda e Rub\u00e9n Dar\u00edo."}
{"id": "1769044", "revid": "1543377", "url": "https://it.wikipedia.org/wiki?curid=1769044", "title": "Gounghin", "text": "Gounghin \u00e8 un dipartimento del Burkina Faso classificato come comune, situato nella provincia di Kouritenga, facente parte della Regione del Centro-Est.\nIl dipartimento si compone del capoluogo e di altri 42 villaggi: Balgo-Zaoce, Belembaoghin, Belemboulghin, Bilanghin, Bonsin-Dagoule, Boundoudoum-Zougo, Dagbilin, Dakonsin, Dapelgo, Dimistenga, Donsin, Douamtenga, Gandeongo-Bogodin, Godin, Kab\u00e8ga, Kab\u00e8ga-Peulh, Kiegtougdou, Koabdin, Kontaga, Kougdo, Lezotenga, Mendrin-Tountoghin, Milimtenga, Mossi-Balgo, Nalanghin, Namoukouka, Niongretenga, Nioughin, Nondo, Nougbini, Ou\u00e9dogo-Bokin, Oueffin, Pilorghin, Pissi-Zaoce, Sampaongo, Sankouissi, Sitenga, Teyogodin, Wenibankin, Wobzoughin, Yarkanr\u00e9 e Zaka."}
{"id": "1769045", "revid": "1543377", "url": "https://it.wikipedia.org/wiki?curid=1769045", "title": "Cascata di Salino", "text": "La cascata di Salino (o schioppo di Salino) si trova nel territorio del Parco nazionale dell'Aspromonte, nel comune di Mammola in provincia di Reggio Calabria. Il torrente Salino \u00e8 un affluente del fiume Torbido.\nSi pu\u00f2 risalire il torrente scegliendo il percorso pi\u00f9 opportuno camminando sul bordo dell'alveo o in mezzo all'acqua, con agili salti sui massi esistenti. Durante il percorso si possono ammirare le bellezze naturalistiche attraverso la natura incontaminata. Qui vengono a dissetarsi animali selvatici che scendono dalle montagne e talvolta si possono intravedere le trote e il granchio di acqua dolce. \nAnticamente lungo il torrente venivano messe a macerare il lino e la ginestra poi le tessitrici mammolesi trasformavano in pregiati manufatti con la lavorazione al telaio. Ai lati del torrente gli scalpellini lavoravano la pietra granitica per fare gradini e portali per le case e macine per mulini e frantoi. Alla fine del torrente appare la cascata o schioppo, (cos\u00ec viene chiamato dai pastori del posto) che scorre tra gole di roccia ferrosa che precipita con due salti dall'alto dei suoi 70 metri. Numerosi sono gli appassionati escursionisti e della montagna che percorrono il sentiero durante l'anno. Il percorso \u00e8 accessibile a tutti anche a camminatori inesperti.\nLa cascata per le sue caratteristiche, viene utilizzata da numerosi esperti e principianti amanti del torrentismo, nel discendere il salto del Salino, utilizzando tecniche di discesa alpinistiche."}
{"id": "1769047", "revid": "767487", "url": "https://it.wikipedia.org/wiki?curid=1769047", "title": "Ernest-Charles Las\u00e8gue", "text": "Ricevuto il dottorato all'universit\u00e0 di Parigi nel 1847, nonostante egli inizialmente avesse intrapreso gli studi da filosofo, fu grazie agli scritti del medico Armand Trousseau che cambi\u00f2 idea.\nStudi.\nVenne subito utilizzato dal governo francese che nell'anno successivo notando un'epidemia di colera nel sud della Russia decisero di inviarlo per degli studi sulla malattia, divenne successivamente professore dell'ospedale Necker dove rimase fino alla sua morte. Egli \u00e8 stato impegnato in diverse attivit\u00e0, nel 1860 il suo interesse si spost\u00f2 verso le malattie mentali, arrivando a essere uno dei primi medici a descrivere l'anoressia nervosa e il complesso di persecuzione.\nScoperte.\nA lui si deve la scoperta dell'eponimo segno di Las\u00e8gue, significativo sia nella sciatalgia sia nei problemi riguardante i dischi vertebrali.\nSuo \u00e8 l'aforisma pronunciato nel 1884 \" i patologi da tempo sono a conoscenza del fatto che la febbre reumatica lambisce le articolazioni, ma morde il cuore\"."}
{"id": "1769049", "revid": "28592", "url": "https://it.wikipedia.org/wiki?curid=1769049", "title": "Foce ad estuario", "text": ""}
{"id": "1769050", "revid": "28592", "url": "https://it.wikipedia.org/wiki?curid=1769050", "title": "Bacini idrografici", "text": ""}
{"id": "1769052", "revid": "1543377", "url": "https://it.wikipedia.org/wiki?curid=1769052", "title": "Kando", "text": "Kando \u00e8 un dipartimento del Burkina Faso classificato come comune, situato nella provincia di Kouritenga, facente parte della Regione del Centro-Est.\nIl dipartimento si compone del capoluogo e di altri 21 villaggi: Bagwokin, Bissiga, Bougr\u00e9tenga, Guirgo, Hamidin, Ibga, Kampelsezougou, Kiongo, Kod\u00e9-Mend\u00e9, Lelkom, Mob\u00e8ga, Nabnongomzougo, Neem, Nigui, Pissi, Poessin, Salagin, Soalga, Tankoems\u00e9, Tans\u00e8ga e Yargo."}
{"id": "1769060", "revid": "1543377", "url": "https://it.wikipedia.org/wiki?curid=1769060", "title": "Tensobentenga", "text": "Tensobentenga \u00e8 un dipartimento del Burkina Faso classificato come comune, situato nella Provincia di Kouritenga, facente parte della Regione del Centro-Est.\nIl dipartimento si compone del capoluogo e di altri 25 villaggi: Bogodin, Dakonsin, Doubguin, Doure Yarc\u00e9, Goguin, Gonsin, Kombestenga, Koulwoko, Naikin, Naobin, N\u00e9doguin, Ouamzalin, Pistenga, Setebtenga, Silgt\u00e9ogo, Simpiguin, Soansa, Soumdi, Tampialin, Timtenga, Tougmetenga, Toutgoguin, Yabr\u00e9, Z\u00e9ologuin e Zomkome."}
{"id": "1769065", "revid": "1543377", "url": "https://it.wikipedia.org/wiki?curid=1769065", "title": "Yargo", "text": "Yargo \u00e8 un dipartimento del Burkina Faso classificato come comune, situato nella Provincia di Kouritenga, facente parte della Regione del Centro-Est.\nIl dipartimento si compone del capoluogo e di altri 18 villaggi: Balbzinko, Balgo, Bissiga, Bissiga-Peulh, Daltenga, Kamsansin, Kanougou, Kokoss\u00e9 Tandaga, Kokossin Nabikome, Lilyala, Pissi-Sebgo, Po\u00e9tenga, Sawadogo, Silmaiougou-Boumdoundi, Silmiougou-Peulh, Silmiougou-Yarc\u00e9, Tandadtenga e Zanrin."}
{"id": "1769066", "revid": "124931271", "url": "https://it.wikipedia.org/wiki?curid=1769066", "title": "Battaglia della Sagra", "text": "La battaglia della Sagra o sul Fiume Sagra \u00e8 una battaglia combattuta nella met\u00e0 del VI secolo a.C., fra le poleis di Locri Epizefiri e Crotone lungo il corso del \"Fiume Sagra\", non ancora identificato con precisione; dovrebbe trattarsi di uno tra gli odierni Fiumi: Torbido, che viene documentato da un'antica mappa della Magna Grecia, o molto probabilmente l'Allaro, antica linea di confine tra le diocesi di Gerace e di Squillace, situato nel territorio di Caulonia in Provincia di Reggio Calabria. Potrebbe essere stata combattuta presso l'Amusa o pi\u00f9 probabilmente nei pressi dell'attuale Roccella ionica, anticipando in questa scelta del campo di battaglia Leonida alle Termopili. Infatti tra la rupe di Roccella ed il mare vi \u00e8 solo uno stretto spazio di circa 200 metri dove le scarse truppe locresi potevano fermare il grande esercito crotoniate.\nGli avvenimenti.\nLa datazione precisa della battaglia \u00e8 incerta, attualmente gli storici collocano lo scontro fra il 560 a.C. e il 530 a.C. Dopo l'apertura delle ostilit\u00e0 da parte di Crotone, i locresi vista la forte superiorit\u00e0 militare dei crotoniati decisero di non andare incontro al nemico, ma di aspettarlo al guado del \"Fiume Sagra\".\nRhegion, che a quel tempo era alleata di Locri, scese in battaglia in sua difesa, inviando un contingente anche per salvaguardarsi da una possibile espansione di Crotone sul territorio locrese, confinante con quello reggino; l'aiuto pi\u00f9 importante a Locri comunque fu offerto dalle sue colonie di Hipponion e Medma; Sparta invece, a cui i locresi avevano chiesto soccorso, rispose consigliando loro di chiedere aiuto ai Dioscuri, che secondo la leggenda combatterono al fianco dei locresi permettendo loro di sconfiggere i crotoniati.\nLe fonti antiche parlano di 10-15.000 uomini tra locresi e reggini, schierati in battaglia e addirittura 130.000 crotoniati, cifra oggettivamente iperbolica. Secondo la leggenda le acque del fiume si tinsero di rosso a causa del sangue delle vittime, dal punto di vista storico si pensa che la cavalleria locrese riusc\u00ec prima a bloccare l'esercito crotoniato e poi a metterlo in rotta. I dati che oggi possediamo sulla battaglia derivano da un'iscrizione votiva su uno scudo rinvenuto a Delfi, recante scritto fra l'altro \"I cittadini di Hipponion e Medma e Locri dedicarono dal bottino dei Crotonesi\". \" Aiutati dai dioscuri Castore e Polluce e da Aiace Oileo, i Locresi vinsero ed edificarono in onore di questi luoghi di culto. Da uno di questi potrebbe trarre origine la cittadina di Riace che ricorda molto strettamente Aiace, da sottolinerare che nei pressi di Riace superiore vi \u00e8 un sito chiamato Leo, quindi Riace-Leo potrebbe ricordare Aiace Oileo. Ed ancora a ricordare i dioscuri, un torrente nei pressi di Placanica denominato Castore\" (D.Franco)\nLe conseguenze.\nLe conseguenze della battaglia furono una profonda crisi interna alla citt\u00e0 di Crotone - risollevatasi poi grazie al regime di austerit\u00e0 dei pitagorici - che rivolse le proprie ambizioni verso la vicina Sibari, distrutta dai crotoniati nel 510 a.C.; per Locri invece fu questo l'inizio di una politica sempre pi\u00f9 aggressiva verso le citt\u00e0 vicine, cosa che in seguito port\u00f2 ad una rottura dell'alleanza con Rhegion."}
{"id": "1769067", "revid": "169529", "url": "https://it.wikipedia.org/wiki?curid=1769067", "title": "Hiss\u00e8ne Habr\u00e9", "text": "Esordio.\nHabr\u00e9 nacque nel 1942 in Ciad, da genitori di etnia tubu (o gorane), del clan Anakaza. Studi\u00f2 a Parigi laureandosi in scienze politiche e torn\u00f2 in patria nel 1971 unendosi ai ribelli del FROLINAT.\nFonda il CCFAN (Consiglio di Comando delle Forze Armate del Nord), divenuto poi FAN (Forze Armate del Nord) e, dopo la presa di potere, trasforma queste ultime in Forze Armate Nazionali del Ciad (FANT), oggi scomparse sotto questo nome.\nLa guerra contro la Libia.\nDa capo delle FAN , Hiss\u00e8ne Habr\u00e9 rovescia Goukouni Oueddei il 7 giugno 1982 occupando la carica di Presidente della Repubblica. Il ruolo di primo ministro \u00e8 soppresso e molti oppositori politici vengono giustiziati. Habr\u00e9 trasforma le FAN in armata regolare (FANT), poi crea una polizia politica, la Direzione di documentazione e sicurezza (DDS). Per la ferocia del suo governo, Habr\u00e9 venne soprannominato il \"Pinochet africano\"; si stimano che oltre 40.000 persone siano state uccise per motivi politici e almeno 200.000 siano state torturate in modo brutale.\nIl GUNT, il governo di transizione estromesso dal potere dalle forze di Habr\u00e9, ripara nel Ciad settentrionale, dove ottiene l'appoggio della Libia che dal 1973 si \u00e8 annessa la striscia di Aozou. Nel 1983 il conflitto si inasprisce, e le forze libiche occupano il Ciad settentrionale fino al 1987. Nel marzo di quell'anno, la controffensiva delle forze di Habr\u00e9 ottiene la riconquista del nord con il sostegno dell'esercito francese (Operazione Manta). Durante il conflitto, gli Stati Uniti avrebbero utilizzato una base clandestina ciadiana per addestrare i soldati libici prigionieri e organizzarli in una forza armata contro Gheddafi. Avrebbero anche fornito supporto militare e organizzativo alla DDS.\nL'aiuto franco-statunitense \u00e8 decisivo. L'occupazione libica termina nel marzo 1987 e il cessate il fuoco che sancisce la vittoria di Habr\u00e9 \u00e8 firmato nel settembre seguente. Le relazioni diplomatiche vengono ristabilite nell'ottobre 1988.\nMa il 1\u00ba dicembre 1990 il regime di Habr\u00e9 \u00e8 a sua volta rovesciato da Idriss D\u00e9by. L'ex presidente ripara in Senegal.\nProblemi giudiziari.\nHiss\u00e8ne Habr\u00e9 \u00e8 sospettato di essere responsabile della morte di migliaia di persone, anche se il numero esatto \u00e8 sconosciuto.\nNel novembre 1990, poco prima del rovesciamento del suo regime, 300 detenuti politici sono stati sommariamente giustiziati.\nNel gennaio 1992, dopo il rovesciamento di Habr\u00e9, diverse fosse comuni sono state scoperte a 25\u00a0km dalla capitale: le tombe contenevano gli scheletri di 150 detenuti giustiziati dalla famigerata polizia politica. La relazione della commissione d'inchiesta riconosce circa 80.000 orfani prodotti dal terrore del regime di Habr\u00e9.\nAlcuni procedimenti giudiziari sono stati intentati contro di lui in Belgio in applicazione della legge di giurisdizione universale che, sebbene abrogata nel 2003, si applicava in questo caso preciso (alcuni denuncianti avevano nel frattempo acquisito la nazionalit\u00e0 belga). Un mandato d'arresto internazionale, insieme ad una richiesta d'arresto immediato, fu emesso dai giudici belgi il 19 settembre 2005 e trasmesso alle autorit\u00e0 senegalesi. Dopo il suo arresto il 15 novembre ed una sorveglianza a vista di qualche giorno, Hiss\u00e8ne Habr\u00e9 fu per\u00f2 rilasciato, perch\u00e9 la giustizia senegalese si era dichiarata alla fine incompetente. \nPerci\u00f2 il caso fu portato dinanzi all'Unione africana.\nNel luglio del 2006, il Senegal ha ricevuto un mandato dall'Unione Africana per processare Hiss\u00e8ne Habr\u00e9 per crimini contro l'umanit\u00e0, crimini di guerra e tortura. Stimolato dalla comunit\u00e0 internazionale, da importanti ritrovamenti negli archivi della polizia politica e da una pronuncia della Corte internazionale di giustizia, il Senegal ha quindi iniziato una serie di riforme in ambito legislativo ed ha adottato un emendamento alla costituzione per poter giudicare l'anziano dittatore del Ciad. Le autorit\u00e0 senegalesi ripresero i procedimenti giudiziari dopo che la comunit\u00e0 internazionale e l'Unione Africana si fecero carico dei fondi destinati al processo, stimati in 27,4 milioni di euro, incardinando un tribunale internazionale.\nIl 30 maggio 2016 il tribunale (a composizione mista internazionale e senegalese) ha condannato Habr\u00e9 all'ergastolo.\nDecesso.\nHiss\u00e8ne Habr\u00e9, che per due mesi nel 2020 aveva cessato lo stato di detenzione per la vulnerabilit\u00e0 del suo stato di salute (in rapporto all'utilizzo del suo carcere come luogo di quarantena dei detenuti), era rientrato in carcere nell'estate di quell'anno; \u00e8 morto il 24 agosto 2021, all'et\u00e0 di 79 anni, a causa del COVID-19."}
{"id": "1769068", "revid": "28592", "url": "https://it.wikipedia.org/wiki?curid=1769068", "title": "Ciadiani", "text": ""}
{"id": "1769069", "revid": "28592", "url": "https://it.wikipedia.org/wiki?curid=1769069", "title": "Ciadiano", "text": ""}
{"id": "1769083", "revid": "767487", "url": "https://it.wikipedia.org/wiki?curid=1769083", "title": "Gaetano Nave", "text": "Biografia.\nDi Gaetano Almor\u00f2 Nave, nato nel 1787 a Maserada (oggi Maserada sul Piave) e allievo di Niccol\u00f2 Moretti, vi sono poche notizie. \u00c8 certo che attorno al 1827 fu organista della basilica trevigiana di Santa Maria Maggiore, dove, circa cinquant'anni prima, Gaetano Callido aveva collocato un proprio strumento (sul quale Nave compose gran parte dei suoi lavori).\nNove anni pi\u00f9 tardi figurava col medesimo incarico a Paese, l\u00ec dove suonava anche Francesco Dacci. A Treviso, ancora verso gli anni cinquanta, frequent\u00f2 la locale Societ\u00e0 Filodrammatica, presentandovi elaborate sinfonie per orchestra e variazioni per pianoforte. La sua produzione di musica sacra e strumentale (scomparsa nella Biblioteca Capitolare, ma conservata nella Civica, a Venezia e nel fondo Sartori) riprende la lezione morettiana con qualche effettistica pi\u00f9 marcata."}
{"id": "1769084", "revid": "1833487", "url": "https://it.wikipedia.org/wiki?curid=1769084", "title": "L'aurora (singolo Eros Ramazzotti)", "text": "L'aurora \u00e8 un singolo del cantautore italiano Eros Ramazzotti, pubblicato nel 1996 come terzo estratto dall'album \"Dove c'\u00e8 musica\".\nDescrizione.\nEros Ramazzotti dedic\u00f2 \"L\u2019Aurora\" a sua figlia, chiamata appunto Aurora, nata dalla relazione con la conduttrice televisiva Michelle Hunziker.\nNel testo del brano, ispirato dalla gioia per la nascita della sua primogenita, Ramazzotti si augura anche che gli vadano meglio tante cose nel futuro e che questa sia dunque la serenit\u00e0 che egli si prospetta. La base musicale romantica permette di sottolineare tutte le preoccupazioni del cantante."}
{"id": "1769087", "revid": "767487", "url": "https://it.wikipedia.org/wiki?curid=1769087", "title": "Lodovico B\u00f2", "text": "Biografia.\nIl corpus documentario redatto da Lodovico B\u00f2 (oper\u00f2 a Stupinigi a partire dal 1748) \u00e8 importante per comprendere le opere di addizione e di trasformazione del cantiere della Palazzina di Caccia di Stupinigi. Un architetto apparentemente secondario, ma grazie al quale la cultura architettonica torinese si \u00e8 realizzata e completata.\nLodovico B\u00f2 si raffin\u00f2 professionalmente nel cantiere di Stupinigi, avendovi lavorato per oltre cinquant'anni e passando da ruoli di pura esecuzione a lavori di ampio rilievo progettuale, quali la rifunzionalizzazione del Castelvecchio e la realizzazione delle due scuderie rettilinee di testata, che ancora oggi si vedono venendo da Torino.\nUn ricco epistolario (374 lettere) caratterizza la figura dell'architetto, che era tenuto a evidenziare quasi ogni giorno lo stato di avanzamento del cantiere del comprensorio di caccia. Molti interventi e progetti non furono mai realizzati (sia a Stupinigi che a Torino e a Casale Monferrato) ma sono documentati nell'archivio privato dell'architetto.\nNel Canavese \u00e8 ricordato in particolare per la progettazione delle due torri campanarie di San Maurizio Canavese e di Valperga (erano legate alla sua vita privata, essendo una situata nel suo paese natale, e la seconda nel paese d'origine di Caterina Vittoria Boggio, seconda delle sue tre mogli). Lodovico B\u00f2, impegnato quasi totalmente nel lavoro, di estrazione borghese, non temeva di scontrarsi nemmeno con qualche grande dell'epoca come Benedetto Alfieri.\nSi potrebbe dire di lui ci\u00f2 che Gustavo Giovannoni disse di Luigi Vanvitelli: \u00ab[\u2026] non fu precoce, n\u00e9 fu artista librato sulle ali della fantasia, ma un lavoratore tenace e onesto, non istintivo, ma un ragionatore ordinato, munito di una preparazione ampia e completa [\u2026]\u00bb."}
{"id": "1769088", "revid": "125031671", "url": "https://it.wikipedia.org/wiki?curid=1769088", "title": "Elettrolisi ad alta temperatura", "text": "L'Elettrolisi ad alta temperatura (anche HTE, High Temperature Electrolysis, o elettrolisi del vapore) \u00e8 un metodo per la produzione di idrogeno dall'acqua con ossigeno come sottoprodotto che si sta attualmente studiando.\nEfficienza.\nL'elettrolisi ad alta temperatura \u00e8 economicamente pi\u00f9 efficiente dell'elettrolisi tradizionale, a temperatura ambiente, perch\u00e9 parte dell'energia viene fornita come calore, che \u00e8 pi\u00f9 economico dell'elettricit\u00e0, e perch\u00e9 la reazione elettrolitica \u00e8 pi\u00f9 efficiente ad alte temperature. Infatti a 2500 \u00b0C non \u00e8 pi\u00f9 necessaria l'energia elettrica, poich\u00e9 l'acqua si scinde in idrogeno e ossigeno tramite la termolisi. Tali temperature sono per\u00f2 impraticabili; i sistemi per l'HTE proposti operano con temperature tra 100\u00a0\u00b0C e 850\u00a0\u00b0C.\nIl miglioramento dell'efficienza in questo tipo di elettrolisi si apprezza di pi\u00f9 se l'elettricit\u00e0 usata viene da una macchina termica e poi considerando la quantit\u00e0 di calore necessaria per produrre un kg di idrogeno (141,86 megajoule), sia nello stesso processo di elettrolisi ad alta temperatura, sia nella produzione dell'elettricit\u00e0 usata. A 100\u00a0\u00b0C servono 350 megajoule di energia termica (efficienza del 41%), mentre a 850\u00a0\u00b0C servono 225 megajoule (con un'efficienza del 64%).\nMateriali.\nLa scelta dei materiali per gli elettrodi e l'elettrolita \u00e8 essenziale. Una opzione attualmente esaminata per il processo usa elettroliti di zirconio stabilizzato con ossido di ittrio (YZS, \"Yttria-Stabilized Zirconia\"), elettrodi per il vapore/idrogeno in nichel-cermet e elettrodi per l'ossigeno fatti con un miscuglio di ossido di lantanio, stronzio e cobalto.\nPotenziale economico.\nL'elettrolisi ad alta temperatura non procura mezzi per evitare l'inefficienza insita nelle macchine termiche, producendo idrogeno che viene poi riconvertito in elettricit\u00e0 in una pila a combustibile. Quindi ogni vantaggio economico guadagnabile dall'uso della HTE deve venire dal fornire processi chimici che accumulano idrogeno e non lo usano come fonte energetica (come nelle industrie petrolchimiche o di fertilizzanti) o processi locomotivi per i quali l'idrogeno \u00e8 una forma di trasporto energetica migliore rispetto all'elettricit\u00e0 (per esempio i razzi, potenzialmente le automobili).\nL'elettrolisi ad alta temperatura non pu\u00f2 competere con la conversione chimica dell'energia proveniente dagli idrocarburi o dal carbone in idrogeno, poich\u00e9 nessuna di queste conversioni \u00e8 limitata dall'efficienza della macchina termica. Quindi le fonti possibili di calore ad alta temperatura economico per la HTE sono tutte non chimiche, inclusi i reattori nucleari, i collettori termici solari e le sorgenti di energia geotermica.\nIl mercato per la produzione dell'idrogeno.\nData una fonte di calore economica ad alta temperatura, sono possibili altri metodi per la produzione dell'idrogeno. In particolare si veda il ciclo termochimico zolfo-iodio. La produzione termochimica potrebbe raggiungere efficienze pi\u00f9 elevate della HTE, poich\u00e9 non serve una macchina termica. Tuttavia la produzione termochimica su larga scala richiederebbe avanzamenti significativi nei materiali che possono sopportare le alte temperature, le elevate pressioni e ambienti altamente corrosivi.\nIl mercato dell'idrogeno \u00e8 grande (50 milioni di tonnellate nell'anno 2004, con un valore di circa 135 miliardi di dollari all'anno) e in crescita di circa il 10% all'anno. I due maggiori consumatori sono attualmente le raffinerie di petrolio e le fabbriche di fertilizzanti (ognuna consuma quasi la met\u00e0 di tutta la produzione). Se dovesse diffondersi l'uso delle automobili a idrogeno, il loro consumo incrementerebbe di molto la domanda dell'idrogeno.\nElettrolisi e termodinamica.\nDurante l'elettrolisi, la quantit\u00e0 di energia elettrica che deve essere aggiunta \u00e8 uguale al cambiamento nell'energia libera di Gibbs della reazione pi\u00f9 le perdite nel sistema. Le perdite possono (teoricamente) essere arbitrariamente vicino a zero, quindi l'efficienza termodinamica massima di un qualsiasi processo elettrochimico \u00e8 uguale al 100%. In pratica l'efficienza \u00e8 data dal lavoro elettrico effettuato diviso dal cambiamento dell'energia libera di Gibbs nella reazione.\nNella maggior parte dei casi, come nell'elettrolisi a temperatura ambiente, l'energia elettrica fornita \u00e8 pi\u00f9 grande della variazione di entalpia della reazione, quindi viene rilasciata parte dell'energia come calore. In altri casi tuttavia, come nell'elettrolisi del vapore ad alta temperatura in idrogeno e ossigeno, \u00e8 vero il contrario. Il calore viene assorbito dall'ambiente e il potere calorifico dell'idrogeno prodotto \u00e8 pi\u00f9 alto dell'energia elettrica fornita. In questo caso l'efficienza relativa all'elettricit\u00e0 fornita si pu\u00f2 dire pi\u00f9 elevata del 100%. L'efficienza massima teorica per una pila a combustibile \u00e8 l'inverso di quella dell'elettrolisi. \u00c8 quindi impossibile creare una macchina dal moto perpetuo combinando i due processi.\nISRU su Marte.\nL'elettrolisi ad alta temperatura \u00e8 stata anche proposta per produrre ossigeno su Marte dall'anidride carbonica atmosferica, usando strumenti elettrolitici in zircone."}
{"id": "1769090", "revid": "541053", "url": "https://it.wikipedia.org/wiki?curid=1769090", "title": "Rivoluzione egiziana del 1952", "text": "La Rivoluzione egiziana del 1952 (), nota anche come la Rivoluzione del 23 luglio, \u00e8 iniziata con un colpo di stato messo in atto in quella notte da un gruppo di militari dell'esercito egiziano detti \"Liberi Ufficiali\".\nLa rivoluzione fu inizialmente volta a deporre il sovrano, Re F\u0101r\u016bq I, ma il movimento rivoluzionario militare decise l'anno seguente di abolire la monarchia costituzionale e di trasformare l'Egitto in una repubblica. L'evento ispir\u00f2 numerosi in altri paesi arabi e africani colpi di stato che posero fine a molte delle monarchie in favore di regimi repubblicani, ispirati da ideali repubblicani, anti-imperialisti, terzomondisti e progressisti.\nCause.\nCome conseguenza di queste quattro cause, un gruppo di ufficiali dell'esercito, guidato dal colonnello Gamal Abd el-Nasser, form\u00f2 un movimento clandestino chiamato i Liberi Ufficiali.\nEssi presero come loro \"front-men\" uno dei pi\u00f9 alti graduati dell'esercito che godeva di buona popolarit\u00e0 nell'opinione pubblica egiziana, il generale Muhammad Naguib (anch'egli molto deluso da Re F\u0101r\u016bq), per dimostrare la seriet\u00e0 del loro gruppo e attirare il maggior numero di ufficiali possibili tra le proprie file.\nNel messaggio ufficiale che Naguib trasmise a Re F\u0101r\u016bq il 26 luglio, giorno in cui il sovrano abdic\u00f2 in favore del figlio Fu\u02be\u0101d II, fu fornita al monarca un sintesi delle motivazioni che avevano portato al golpe. Ecco un estratto dalla dichiarazione:\nSulla strada della Rivoluzione (gennaio-luglio 1952).\nIl 25 gennaio 1952, le truppe britanniche attaccarono la polizia egiziana nella caserma de Il Cairo, dopo che gli ufficiali egiziani si rifiutarono di dare la resa. Cinquanta agenti del corpo militare egiziano furono uccisi e circa un centinaio gravemente feriti, fu la prima goccia che cominci\u00f2 a far traboccare il vaso.\nI disordini che ne conseguirono, tra i quali gli incendi che venivano appiccati nei quartieri residenziali del Cairo, vennero visti come l'inizio della fine per la monarchia. Il giorno successivo, 26 gennaio, detto anche il \"Sabato Nero\", cominci\u00f2 quella che gli egiziani chiamarono la seconda rivoluzione egiziana (la prima \u00e8 considerata quella del 1919). Durante le sommosse che scoppiarono nella capitale del Regno, i rivoltosi attaccarono soprattutto siti di interesse per gli stranieri e imprese, soprattutto se gestite da britannici: uffici delle compagnie aeree, hotel, cinema e grandi magazzini, erano gli obbiettivi pi\u00f9 frequenti. Testimonianze di stranieri in visita al Cairo durante gli incendi dicevano che le folle erano bene organizzate e sapevano esattamente dove e come colpire; in questo frangente le truppe britanniche intervenirono per sedare le rivolte in sostituzione della polizia che qua e l\u00e0 cominciava a dare i primi segnali di ammutinamento.\nRe F\u0101r\u016bq depose il governo di Mustafa al-Nahhas, e il parlamento egiziano vide nei mesi seguenti numerosi Primi ministri susseguirsi uno dopo l'altro, ognuno di breve durata in carica: \u02bfAli M\u0101her Pasci\u00e0 (27 gennaio - 2 marzo 1952); Ahmad Najib al-Hilali Pasci\u00e0 (2 marzo - 29 giugno 1952, e 22-23 luglio 1952) e Husayn Sirri Pasci\u00e0 (2-20 luglio 1952). Questi \"ministeri salvezza\", come vennero chiamati, non riuscirono ad arrestare la sempre pi\u00f9 violenta spirale verso il basso che trascinava l'Egitto.\nLa corruzione rimaneva onnipresente nonostante i tentativi di numerosi ministri miranti a porre rimedio alla situazione di degrado morale e finanziario.\nIl malcontento generale fu ascoltato dall'esercito e nel gennaio del 1952 alcuni agenti dell'opposizione, appoggiati dai Liberi Ufficiali, presero il controllo del consiglio di amministrazione delle Forze Armate. Il 16 luglio, il Sovrano far\u00e0 il suo ultimo e fatidico errore, annuller\u00e0 le elezioni per il nuovo governo, nominando propri sostenitori, nel tentativo di recuperare nelle proprie mani il controllo dell'esercito; nel frattempo il governo britannico constatata l'impossibilit\u00e0 di sedare le rivolte diede ordine di evacuare le truppe dal Cairo spostandole a difesa del Canale di Suez, lasciando di fatto il sovrano alla merc\u00e9 dei rivoltosi.\nPerso l'appoggio inglese il Re tent\u00f2 un ultimo colpo di mano cercando di fare un colpo di Stato assumendo direttamente il comando delle truppe nella notte tra il 5 e il 6 agosto, ma quando il generale Muhammad Naguib venne a conoscenza di questa mossa del re, annunci\u00f2 ai suoi soldati di tenersi pronti per anticipare il golpe alla notte del 22 luglio.\nIl colpo di Stato e la Rivoluzione.\nNella notte tra il 22 e il 23 luglio, avvenne il colpo di Stato in Egitto, messo in opera dal movimento dei Liberi Ufficiali, e guidato da Naguib e Nasser. Le forze armate occuparono i ministeri, le stazioni radio e tutti gli obbiettivi militari ed in brevissimo tempo la capitale, Il Cairo, cadde in mano loro.\nAlle 7.30 del mattino del 23 luglio, il golpe venne annunciato a tutto l'Egitto via radio. Dalla stazione radiofonica venne rilasciato il primo comunicato della rivoluzione a nome di Naguib, rivolto al popolo egiziano, in cui si fornivano le spiegazioni per la quale quell'atto era stato necessario, al fine di salvare la Patria. La voce che tutti ascoltarono alla radio era quella di un membro dei Liberi Ufficiali, e futuro presidente dell'Egitto, Anwar al-Sadat:\nNaguib sar\u00e0 proclamato Capo del governo, mentre re Faruq I prender\u00e0 la via dell'esilio, lasciando il trono al figlio di pochi mesi, Ahmad Fu'ad, che sar\u00e0 peraltro portato con lui in Italia fino al 18 giugno 1953, quando fu abrogata ufficialmente la monarchia e Naguib divenne il primo presidente della Repubblica Egiziana. \nIl 14 novembre 1954 con un colpo di mano tutto interno al Consiglio del Comando della Rivoluzione, Nasser assunse nelle sue mani il potere, ponendo agli arresti domiciliari Neguib, liberato solo nel 1972 da Anwar al-Sadat."}
{"id": "1769096", "revid": "2055784", "url": "https://it.wikipedia.org/wiki?curid=1769096", "title": "Kongoussi", "text": "Kongoussi \u00e8 un dipartimento del Burkina Faso classificato come citt\u00e0, capoluogo della Provincia di Bam, facente parte della Regione del Centro-Nord.\nIl dipartimento si compone del capoluogo e di altri 55 villaggi: Badinogo n\u00ba 1, Badinogo n\u00ba 2, Birou, Boalin, Bogonam, Bogonam-Foulb\u00e9, Daribiti n\u00ba 1, Daribiti n\u00ba 2, Darigma, Dinguilga, Gons\u00e9, Imier\u00e9, Kiella, Kondibito, Kora, Kora-Foulb\u00e9, Kougriss\u00e9ogo, Kouka, Koumbango, Kourpell\u00e9, Loagha, Loagha-Foulb\u00e9, Lourgou, Mogodin, Nakindougou, Ni\u00e9n\u00e9ga-Foulb\u00e9, Ni\u00e9n\u00e9ga-Mossi, Nongsom, Nongsom-Foulb\u00e9, Rambo-Wottionma, Ranga, Rissiam, Sakou, Sakou-Foulb\u00e9, Sam, Sandour\u00e9, Sankond\u00e9, Sargo, Senopoguian, Senorsingu\u00e9, Sorgho-Yargo, Tamponga, Tangaye, Tanguiema, Temnaor\u00e9, Temnaor\u00e9-Foulb\u00e9, Touka, Wouss\u00e9, Yalga, Yalgo, Yalka, Yougounini, Zingguima, Zoura e Zoura-Foulb\u00e9."}
{"id": "1769103", "revid": "1543377", "url": "https://it.wikipedia.org/wiki?curid=1769103", "title": "Bourzanga", "text": "Bourzanga \u00e8 un dipartimento del Burkina Faso classificato come comune, situato nella Provincia di Bam, facente parte della Regione del Centro-Nord.\nIl dipartimento si compone del capoluogo e di altri 40 villaggi: Abra, Alamanini, Alga, Alga-Fulb\u00e9, Bani, Bass\u00e9, Bass\u00e9-Fulb\u00e9, Bolkiba, Bond\u00e9, Bonga, Boulounga, Diagad\u00e9r\u00e9, Dound\u00e9gu\u00e9, Felenga, Felenga Fulb\u00e9, F\u00e9toran\u00e9, Ki\u00e9k\u00e9, Ki\u00e8k\u00e9 Fulb\u00e9, Kourao, Mal\u00e9oual\u00e9, Mawarida, Nafo, Namassa, Namsiguia, Napalgu\u00e9, Nioumbila, Ouemtenga, Piss\u00e9l\u00e9, Sam, Sam-Fulb\u00e9, Sanar\u00e9, Selnor\u00e9, Selnor\u00e9-Fulb\u00e9, Singtenga, Tabaongo, T\u00e9b\u00e9ra, Zana, Zanamogo, Zomkalga e Zon."}
{"id": "1769104", "revid": "27723", "url": "https://it.wikipedia.org/wiki?curid=1769104", "title": "Lingua internazionale esperanto", "text": ""}
{"id": "1769105", "revid": "697352", "url": "https://it.wikipedia.org/wiki?curid=1769105", "title": "Amanti", "text": "Amanti \u2013 persone coinvolte in una relazione d'amore e/o sessuale, vedi amante."}
{"id": "1769106", "revid": "307923", "url": "https://it.wikipedia.org/wiki?curid=1769106", "title": "Sette Province", "text": "Con Sette Province ci si pu\u00f2 riferire alle seguenti entit\u00e0 storico-geografiche:"}
{"id": "1769107", "revid": "109545375", "url": "https://it.wikipedia.org/wiki?curid=1769107", "title": "Antarctica", "text": ""}
{"id": "1769112", "revid": "600229", "url": "https://it.wikipedia.org/wiki?curid=1769112", "title": "Girolamo Schiavon", "text": "Biografia.\nNacque a Treviso nel sobborgo di Santa Maria del Rovere, e fu allievo di Medoro Coghetto, direttore del coro della cattedrale. Schiavon, appena ventenne, fu nominato organista della cattedrale trevigiana subentrando a Liberale Marcuzzi e mantenendo l'incarico per cinquant'anni. Conobbe pertanto il vecchio strumento risalente al XV secolo, e pot\u00e9 inaugurare quello di 12 piedi armonici e 20 registri costruito da Gaetano Callido nel 1773. Fu compositore fecondo e forn\u00ec musiche ai numerosi conventi della marca trevigiana. Fu anche un prezioso insegnante di organo e di composizione form\u00f2 allievi come Niccol\u00f2 Moretti e Bortolo Bozzo, quest'ultimo divenuto poi maestro nel celebre conservatorio veneziano dell'Ospedaletto.\nFu un uomo mite, umile e molto stimato dai suoi contemporanei. La sua notoriet\u00e0 \u00e8 comprovata dal cordoglio che dest\u00f2 la sua morte (fu chiamato a succedergli da Castelfranco Veneto Giuseppe Fontebasso), tanto che nel trigesimo anniversario il corpo cittadino di professori di musica, canto e suono volle rinnovargli solenni esequie.\nCome per altri compositori trevigiani suoi coevi si lamenta la scomparsa della produzione presso la Capitolare, che supera i duecento titoli. Assumono quindi pregnanza documentaria le partiture ritrovate dal musicologo Giuliano Simionato e i suoi scritti sull'autore trevigiano, nonch\u00e9 le incisioni di organisti come Amedeo Aroma e Giovanni Feltrin, attuale organista della cattedrale di Treviso."}
{"id": "1769122", "revid": "486946", "url": "https://it.wikipedia.org/wiki?curid=1769122", "title": "Provincia di Ant\u00e1rtica Chilena", "text": ""}
{"id": "1769123", "revid": "3082", "url": "https://it.wikipedia.org/wiki?curid=1769123", "title": "San Cipriano di Cartagine", "text": ""}
{"id": "1769131", "revid": "834", "url": "https://it.wikipedia.org/wiki?curid=1769131", "title": "Distretto di Karagwe", "text": " \nIl distretto di Karagwe (in inglese Karagwe District) \u00e8 un distretto della regione del Kagera, in Tanzania. Confina a nord con l'Uganda, a est col distretto rurale di Bukoba, a sudest col distretto di Muleba, a sud col distretto di Ngara e a ovest col Ruanda. Il confine con il Ruanda \u00e8 segnato dal fiume Kagera.\nStoria.\nNel XIX secolo, quando gli Europei iniziarono l'esplorazione dell'entroterra dell'Africa orientale, Karagwe era un piccolo regno; i mercanti provenienti dalla costa vi si spingevano per scambiare sale, pepe, arance, rame e miglio con i prodotti locali. A partire dalla met\u00e0 del secolo Karagwe divenne anche un importante centro per il commercio degli schiavi. \nNell'ultimo decennio del XIX secolo la regione di Karagwe fu duramente colpita da una epidemia di vaiolo che decim\u00f2 la popolazione. Nello stesso periodo scoppiarono guerre intestine fra i diversi gruppi tribali, che terminarono solo con l'avvento dell'autorit\u00e0 coloniale tedesca, insediatasi a Bukoba negli ultimi anni del secolo. Sotto il controllo dei tedeschi prima e degli inglesi poi furono create numerose coltivazioni di caff\u00e8.\nSuddivisione amministrativa.\nIl distretto \u00e8 suddiviso in 22 circoscrizioni (\"wards\"):"}
{"id": "1769140", "revid": "14691", "url": "https://it.wikipedia.org/wiki?curid=1769140", "title": "Karagwe", "text": ""}
{"id": "1769141", "revid": "144796", "url": "https://it.wikipedia.org/wiki?curid=1769141", "title": "Emilia di Delmenhorst", "text": ""}
{"id": "1769144", "revid": "121015949", "url": "https://it.wikipedia.org/wiki?curid=1769144", "title": "Emilia di Oldenburg", "text": "Emilia spos\u00f2 il 4 febbraio 1638 a Rudolstadt, il Conte Luigi G\u00fcnther di Schwarzburg-Rudolstadt, al quale diede i seguenti eredi:\ncon la morte del marito nel 1646 ella govern\u00f2 la contea in tutela dell'unico figlio maschio erede al trono. Fece inoltre educare tutti i propri figli con spirito religioso e riusc\u00ec ad inserirli nel circolo della Societ\u00e0 dei Carpofori. Inoltre, fu ella a scegliere Ahasverus Fritsch come tutore dei propri eredi, che sotto il figlio Alberto Antonio ottenne anche il titolo di Cancelliere."}
{"id": "1769146", "revid": "767487", "url": "https://it.wikipedia.org/wiki?curid=1769146", "title": "Giulio Capiozzo", "text": "Biografia.\nDopo aver frequentato il Conservatorio egiziano a Il Cairo, fonda nel 1966 il complesso beat The Bo Bo's Band, con cui ha le prime esperienze su disco, facendosi conoscere in concerto nel panorama nazionale ed internazionale.\nCon uno dei componenti del gruppo, Leandro Gaetano, forma nel 1972 il gruppo degli Area assieme a Demetrio Stratos, Johnny Lambizzi e Patrick Djivas.\nNel 1969 incontra a Parigi il batterista Kenny Clarke. Questo incontro fece scaturire in Capiozzo un grande amore per il jazz. Da alcune considerazioni di Clarke si apprese poi che il celebre musicista americano non aveva mai incontrato fino ad allora un batterista in grado di trattare i tempi dispari con cos\u00ec grande personalit\u00e0 e libert\u00e0 sullo strumento.\nI due si frequentarono fino alla morte di Kenny, avvenuta nel 1985. Incide nel 1975 il disco di Martial Solal \"7+4=X\". Ha collaborato con i fratelli baschi Arze e Aniak e con Steve Lacy. Nel 1978 ha studiato percussioni a Cuba. Dal 1982 diventa spalla ideale per i pi\u00f9 importanti jazzisti americani ed intraprende una carriera musicale suonando a fianco di vari artisti tra cui: Clark Terry, George Cables, Gary Bartz, Red Holloway, George Coleman, Jimmy Owens, Dexter Gordon, Bruce Forman, Stan Getz, Brian Linch, Charles Tolliver, Tony Scott, Curtis Fuller, Jaco Pastorius, Sam Rivers, Michael Brecker. Invece con artisti italiani si esibisce con Mia Martini incidendo anche l\u2019album \"Miei compagni di viaggio\" e con Fabrizio De Andr\u00e9. Nel 1985 ha collaborato con Elvin Jones.\nNel 1986 ha fondato un duo di percussioni con il percussionista indiano Trilok Gurtu. Ha quindi trascorso molto tempo nei Caraibi suonando con i Voodoo-Drummers e con gli Steel Drummers di Trinidad. Giulio Capiozzo viene riconosciuto come un innovatore dello strumento batteria a livello mondiale, rivoluzionando la musica fatta di poliritmie con un fraseggio melodico e con un suono riconoscibile. Il suo stile viene studiato in molte universit\u00e0 americane di musica.\nGiulio Capiozzo \u00e8 morto il 23 agosto del 2000 per arresto cardiaco a Cesenatico.\nRiconoscimenti postumi.\nIl 23 agosto di ogni anno, viene ricordato con un evento chiamato \"Ju Ju Memorial\", organizzato dal figlio Christian Capiozzo, anche lui batterista che ha fatto carriera con progetti originali Capiozzo &amp; Mecco e accompagnando musicisti noti come Mario Biondi, Pee Wee Ellis e molti altri.\nIl concerto omaggio si tiene a Cesenatico."}
{"id": "1769147", "revid": "767487", "url": "https://it.wikipedia.org/wiki?curid=1769147", "title": "Pac's Life (singolo)", "text": "Pac's Life \u00e8 un singolo del rapper statunitense Tupac Shakur estratto dall'omonimo album postumo \"Pac's Life\". \u00c8 stato prodotto da L. T. Hutton e vi hanno partecipato il rapper T.I. e la cantante R&amp;B Ashanti.\nInformazioni.\nLa canzone campiona il brano \"Pop Life\" di Prince. Il testo \u00e8 stato scritto dagli stessi Tupac, T.I. e Ashanti., sebbene tutta la sua seconda strofa sia stata riciclata da un'altra canzone del rapper, intitolata \"This Life I Lead\".\nIl videoclip \u00e8 stato girato ad Atlanta (Georgia). Ha debuttato il 22 novembre 2006 sull'emittente televisiva \"BET\", mentre il 28 novembre \u00e8 stato mandato in onda per la prima volta da \"MTV\".\nAndamento in classifica.\n\"Pac's Life\" non ha debuttato all'interno della chart \"Billboard Hot 100\", ma ha raggiunto la posizione n.81 nella \"Hot R&amp;B/Hip-Hop Songs\". In Regno Unito ha raggiunto la posizione n.21.\nIn Australia, la canzone ha raggiunto la posizione n.1 sull'emittente televisiva \"MTV\", superando i singoli di altrettanti artisti veterani dell'hip hop quali Jay-Z, Eminem, 50 Cent e Nas. Nelle charts ha invece raggiunto la posizione n.34.\nRemix.\nUn remix del singolo con Snoop Dogg, T.I. e Chris Starr \u00e8 contenuto nell'album.\nTracce.\nCD "}
{"id": "1769149", "revid": "729019", "url": "https://it.wikipedia.org/wiki?curid=1769149", "title": "Budge Rogers", "text": "Biografia.\nRogers visse la sua carriera rugbistica nel pieno dell'era dilettantistica della disciplina: gioc\u00f2 per il Bedford Blues, la squadra della sua citt\u00e0 natale, dal 1956 al 1976, scendendo in campo in 485 incontri e marcando 126 mete.\nQuasi al termine della sua carriera, a 36 anni, da capitano del Bedford, vinse la Coppa Anglo-Gallese 1974-75 in finale a Twickenham contro il Rosslyn Park davanti a 18\u00a0000 spettatori, all'epoca un record.\nDal 1961 al 1969 gioc\u00f2 per la Nazionale inglese, della quale divenne capitano dopo 4 presenze, e fu selezionato anche in due \"tour\" dei British Lions, con i quali gioc\u00f2 due \"test match\" ufficiali, uno per \"tour\".\nDopo il ritiro si dedic\u00f2 all'attivit\u00e0 tecnica: dal 1977 al 1980 fu la guida dell' U-23 in Canada e in un \"minitour\" in Estremo Oriente (Sri Lanka e Giappone); a met\u00e0 anni ottanta divenne il presidente dell'associazione allenatori.\nDal 2000 al 2001 fu anche presidente della Rugby Football Union e gli fu conferita l'onorificenza di Ufficiale dell'Ordine dell'Impero Britannico (OBE) per il suo contributo allo sport del Paese."}
{"id": "1769159", "revid": "287204", "url": "https://it.wikipedia.org/wiki?curid=1769159", "title": "Bujinkan", "text": "Bujinkan (\u6b66\u795e\u9928), \"casa del guerriero divino\" \u00e8 un'organizzazione di arti marziali, il cui S\u014dke (Gran Maestro) \u00e8 Masaaki Hatsumi (\u521d\u898b\u826f\u662d Hatsumi Masaaki).\nL'Hombu Dojo della Bujinkan si trova a Noda appena fuori Tokyo.\nL'Arte Marziale della Bujinkan D\u014dj\u014d si chiama Bud\u014d Taijutsu (\u6b66\u9053\u4f53\u8853), lo studio di nove scuole di arti marziali conosciuta come ry\u016bha. L'arte era precedentemente chiamata Bujinkan Ninp\u014d Taijutsu e prima ancora era conosciuta con il nome generico ninjutsu.\nAddestramento.\nL'addestramento \u00e8 comunemente denominato taijutsu e si compone di tecniche \"a mani nude\" o per l'uso delle armi. Gran parte del taijutsu di base insegnato ai principianti viene da sei delle nove scuole comprese nel Bud\u014d Taijutsu, vale a dire Kot\u014d-ry\u016b, Gyokko-ry\u016b, Shinden Fud\u014d-ry\u016b, Takagi Y\u014dshin-ry\u016b, Kuki Shinden-ry\u016b e Togakure-ry\u016b.\nArmi.\nTra le armi utilizzate la spada (tra le quali Ninjat\u014d \u5fcd\u8005\u5200, Katana \u5200, Wakizashi \u8107\u5dee ed il Tant\u014d \u77ed\u5200, Shinai \u7af9\u5200 di bamb\u00f9, Bokken \u6728\u5263 di legno, Iait\u014d \u5c45\u5408\u5200 la replica della Katana senza filo per la pratica del Iaijutsu \u5c45\u5408\u8853, o altro materiale morbido, di una spada), bastoni di varie lunghezze (b\u014d \u68d2, j\u014d) \u6756, bastoni corti (Hanb\u014d \u534a\u68d2, Tanb\u014d \u77ed\u68d2, Shihshinb\u014d), Nawa \u7e04 (corda), Kusari-fundo \u9396\u5206\u9285 (catena con pesi), Kusarigama \u9396\u938c (falce con catena), Yari \u9453 (Lancia), Kamayari \u938c\u9453 (lancia con falce), Bisento \u7709\u5c16\u5200 (alabarda da battaglia), Kyoketsu shoge \u8ddd\u8df5\u6e09\u6bdb, Jutte \u5341\u624b, Tessen \u9244\u6247 (ventaglio in ferro), Naginata \u8599\u5200, Kunai \u82e6\u7121, Shuriken \u624b\u88cf\u5263 di varie forme compreso Bo-shuriken \u68d2\u624b\u88cf\u5263 e Senban Shuriken \u5343\u4e07\u624b\u88cf\u5263.\nCategorie.\nTutte le armi appartengono a categoria:\nKeikogi - Uniforme.\nKeikogi (\u7a3d\u53e4\u7740 or \u7a3d\u53e4\u8863), Shinobi o Gi \u00e8 l'uniforme da allenamento usata nel Bujinkan. Il nome deriva da \"keiko\", che vuol dire \"pratica\", e \"gi\", che vuol dire abito o indumento. Il colore utilizzato \u00e8 il nero, ma le donne possono portare anche il colore lilla.\nNormalmente sotto al Keikogi si indossa una maglietta dello stesso colore, in modo da tenere il corpo pi\u00f9 caldo e comodo durante l'allenamento.\nDurante gli allenamenti al chiuso si usano delle particolari calzature giapponesi chiamate Tabi(\u8db3\u888b), mentre per allenamenti all'aperto si utilizzano particolari Tabi con suola, chiamati Jika Tabi. Per raccogliere i pantaloni, e come copritabi, si utilizzano i Kyahan, una sorta di ghette che si avvolgono attorno alla gamba.\nPer chiudere la parte superiore della giacca, si usa l'Obi (\u5e2f : \u304a\u3073, cintura), che pu\u00f2 essere di colore rosso (per le donne) verde (per i maschi) o nero a seconda del grado del praticante.\nSulla giacca all'altezza del cuore viene posto il Patch, toppa scudo, caratteristico della Bujinkan, in cui sono ricamati i kanji di Bujin. I Patch hanno variazioni di colore dipendenti dal grado dell'apprendista.\nGradi.\nSi utilizzano i gradi (\"Ky\u016b\" e \"Dan\") per designare il livello del praticante nel vasto programma di studi che comprende il \"Budo Taijutsu Bujinkan\", come abitualmente si fa anche in altre arti marziali.\nKy\u016b.\nIl Bujinkan D\u014dj\u014d stabilisce una serie di nove \"ky\u016b\" sotto il grado di cintura nera. Il principiante comincia da \"mukyu\" (nessun grado/cintura bianca) e procede poi da \"kukyu\" (9\u00ba \"kyu\") a \"ikkyu\" (1\u00ba \"Ky\u016b\"). Solitamente gli allievi indossano una cintura verde (per gli uomini) o rossa (per le donne), che li accompagna dal 9\u00ba al 1\u00ba \"Ky\u016b\".\nGradi / Hoshi\nWappen rosso con scritta e contorno di colore bianco\nDan.\nPer indicare i gradi superiori venivano originariamente usati 10 \"dan\", come in molte altre scuole di arti marziali. Il sistema tuttavia \u00e8 stato modificato da s\u014dke Masaaki Hatsumi a 15 \"dan\" per le cinture nere. Si dice che Hatsumi prese questa decisione in considerazione del fatto che nell'era feudale per andare in guerra bisognasse avere 15 anni.\nI \"dan\" sono divisi in tre raggruppamenti:\nGradi / Hoshi\nWappen rosso con scritta e contorno di colore nero\nWappen rosso con scritta di colore nero bordata bianco e contorno bianco\nWappen arancione con scritta di colore verde e contorno turchese\nCi si riferisce agli ultimi cinque gradi anche con i nomi dei cinque elementi: \"Chi\" (\"terra\"), \"Sui\" (\"acqua\"), \"Ka\" (\"fuoco\"), \"F\u016b\" (\"vento\") e \"K\u016b\" (\"vuoto\").\nWappen.\nDato che si usano soltanto due colori di cintura (tralasciando la bianca), il grado \u00e8 rappresentato dal colore dell'emblema del Bujinkan, denominato \"wappen\" (\u30ef\u30c3\u30da\u30f3, dal tedesco \"Wappen\", \"vestito delle armi\"), formato dal kanji \"\"Bu\" (\u6b66) e \"jin\"\" (\u795e). Esistono quattro tipi di \"wappen\" (9\u00ba-1\u00ba \"ky\u016b\", 10\u00ba-15\u00ba \"dan\", 5\u00ba-9\u00ba \"dan\" e 1\u00ba-4\u00ba \"dan\"), riconoscibili dai colori, accompagnati da stelle d'oro o d'argento (\"hoshi\") sopra o intorno l'emblema, che rappresentano il diverso grado.\nSakki.\nAl 5\u00ba \"dan\" (\"Godan\"), gli allievi si sottopongono a una prova del S\u014dke per stabilire se possano effettivamente percepire la presenza di pericolo ed eluderlo, un'abilit\u00e0 considerata come fondamentale per la sopravvivenza. Questa prova \u00e8 chiamata \"Sakki\".\nShid\u014dshi e Shihan.\nUn allievo \"Godan\", o superiore, ha la possibilit\u00e0 di diventare un insegnante autorizzato (\"Shid\u014dshi\"). Uno \"Shid\u014dshi\" \u00e8 autorizzato ad aprire il suo proprio \"d\u014dj\u014d\" e distribuire ranghi fino a 4\u00ba \"dan\". Un allievo 1\u00ba-4\u00ba \"dan\" pu\u00f2 diventare \u201cun insegnante di aiuto\" autorizzato (\"shid\u014dshi-ho\"), sempre sotto la vigilanza e supervisione di un \"Godan\" o superiore.\nUn 10\u00ba-15\u00ba \"dan\" viene chiamato \"Shihan\".\nGuida di partecipazione della Bujinkan.\nLa Bujinkan deve essere aperta solo a coloro che concordano e si attengono alle linee di condotta del Dojo Bujinkan. Coloro che non lo fanno, non hanno il permesso di unirvisi. In modo specifico:\n\"Il principio segreto del Taijutsu \u00e8 conoscere il fondamento della pace.\nLo studio \u00e8 il cammino per il cuore irremovibile.\" (Fudoshin)\nDall'undicesimo al quindicesimo sono suddivisi in Chi (terra), Sui (acqua), Ka (fuoco), Fu (vento), Ku (il vuoto); Happo Hiken verr\u00e0 insegnato a questi livelli. L'esame di quinto Dan (Sakki test) verr\u00e0 amministrato esclusivamente dal Soke. Solo ai veri Shihan pu\u00f2 essere dato il quindicesimo Dan.\nRecentemente la Bujinkan \u00e8 diventata veramente internazionale. Cos\u00ec come esistono diversi fusi orari, cos\u00ec esistono diversi tab\u00f9 tra le nazioni e le persone del mondo. Noi dobbiamo rispettarci l'un l'altro, sforzandoci di evitare questi tab\u00f9. Noi dobbiamo mettere, al primo posto, il cuore del guerriero, lavorando insieme per migliorare noi stessi e per il miglioramento della Bujinkan.\nColoro che non approvano le linee di condotta sopraelencate saranno espulsi dalla Bujinkan.\nDr. Masaaki Hatsumi\n636 Noda \u2013 Nodashi \u2013 278 Chiba Ken - Japan.\nCompetizioni.\nI praticanti di Bujinkan Bud\u014d Taijutsu non partecipano a concorsi o competizioni.\nLe nove scuole.\n\"La scuola della porta nascosta\" - I tre segreti di questa scuola erano Seban Shuriken (stelle a 4 punte esclusive di questo ryu), Shuko (artigli in ferro collocati in mani e piedi per scalare ed a volte per contrastare attacchi di spada) e Shindake (tubo in bamb\u00f9 utilizzato per respirare sotto l'acqua e come cerbottana). Anticamente i ninja venivano addestrati nei seguenti 18 metodi:\n1.Taijutsu (combattimento a mani nude)\n2.Kenjutsu (arte della spada)\n3.Bojutsu (tecniche con il bastone)\n4.Shurikenjutsu (lancio di lame)\n5.Kusarigama (falce con catena)\n6.Yari (lancia)\n7.Naginata (alabarda giapponese)\n8.Bajutsu (equitazione)\n9.Suirenjutsu (tecniche acquatiche)\n10.Kayakujutsu (tecniche con il fuoco)\n11.Boryaku (strategia)\n12.Choho Jutsu (tecniche psichiche)\n13.Shinobi Iri Jutsu (strategie di spionaggio)\n14.Intonjutsu (recitazione)\n15.Hensojutsu (arte del travestimento)\n16.Tenmon Jutsu (meteorologia)\n17.Chimon Jutsu (studio dell'ambiente)\n18.Seshin Teki Kyoyo (raffinamento spirituale).\n\"La scuola della tigre diamantata\" - La specialit\u00e0 di questa scuola \u00e8 il Kosshijutsu: i colpi sono diretti nei punti deboli del corpo (Kyusho): plessi nervosi, organi interni, muscoli, tendini. Si utilizza la torsione della colonna vertebrale per dare potenza al colpo che viene sovente portato con il pollice (Shitoken). Inoltre poderose parate, lunghe distanze in combattimento, tecniche con molto movimento ed uso di proiezioni e lussazioni combinavano un micidiale metodo di combattimento. A questa scuola appartengono il Sanshin no Kata (forma dei 3 cuori o dei 5 elementi) ed il Kihon Happo (8 metodi di base) che costituiscono i fondamenti del Ninjutsu.\n\"La scuola delle tradizioni dei nove demoni\" - Il Kukishinden Ryu fornisce le basi di molte delle armi studiate nella Bujinkan. Il Bikenjutsu \u00e8 formato da Kenjutsu, Kodachi e Jutte. Il Juttejutsu \u00e8 una delle parti pi\u00f9 importanti, comprende anche lo studio del Tessen (ventaglio da guerra) e richiede un buon Taijutsu per poter essere padroneggiato. Il Kukishinden Ryu eccelle inoltre nell'uso della spada. Nella scuola si studia anche il Yoroi Kumi Uchi, il combattimento con l'armatura giapponese.\n\"La scuola della tigre caduta\" - Le distanze corte, la rapidit\u00e0 negli attacchi e lo sguardo all'avversario lasciando il bianco degli occhi per non far percepire le intenzioni erano i punti salienti di questo Ryu. Gli spostamenti incrociando le gambe ed i colpi con le dita in forma energetica erano le referenze principali.\n\"La scuola del cuore invariabile\" - \u00c8 uno stile estremamente naturale. Gli elementi della natura (come alberi, canne di bamb\u00f9, etc.) vengono utilizzati nell'allenamento delle tecniche. Inoltre l'unica posizione difensiva \u00e8 la posizione naturale (Shizen no Kamae). La scuola \u00e8 specializzata nel Dakentaijutsu (abilit\u00e0 nel colpire con le armi del corpo), nel Jujutsu e nello Iai (estrazione della spada). Tra le armi studiate abbiamo: il Daisho (coppia di spade), la Daikatana (spada di dimensioni pi\u00f9 grandi), le Ono (asce da guerra), l'O-Tsuchi (grande martello da guerra), la Naginata (alalbarda), lo Yari (lancia). Un'altra specialit\u00e0 \u00e8 l'Hojojutsu, l'uso della corda per legare l'avversario.\n\"La scuola dell'alto albero con profonde radici nel cuore\" - Le tecniche della scuola venivano utilizzate in ambienti interni e sono quindi a corta distanza. La scuola si \u00e8 sviluppata infatti nell'ambito delle guardie del corpo: non potendo utilizzare armi all'interno dei palazzi, queste dovevano avere una grande abilit\u00e0 nel Jutaijutsu. Si eseguono proiezioni, lussazioni e strangolamenti in corta distanza di combattimento evitando che l'avversario possa ruotare e scappare. Fondamentali sono le immobilizzazioni che vengono effettuate controllando simultaneamente tre o quattro punti diversi.\n\"La scuola di verit\u00e0, lealt\u00e0 e giustizia\" - Possiede calci speciali, attacchi di pugno e proiezioni. Si caratterizza per il movimento dei piedi dinamico.\n\"La scuola del cuore immutabile\" - Le proiezioni erano le predilette anche se l'aspetto fondamentale erano gli aspetti strategici e tattici del Ninpo.\n\"La scuola nascosta nelle nuvole\" - Il Taijutsu \u00e8 molto simile a quello praticato dai guerrieri della Togakure Ryu. Le armi caratteristiche di questo Ryu sono il Ippon sugi noburi (una corda usata per legare l'avversario o immobilizzarlo) e il Kamayari (picca con arpione). I loro guerrieri utilizzavano una maschera di demonio ed in combattimento saltavano spesso e portavano sia attacchi che parate doppie. Usavano delle protezioni nelle braccia per questo colpivano e si proteggevano spesso con gli avambracci.\nTema dell'anno.\nDal 1988 l'insegnamento del Soke Masaaki Hatsumi si \u00e8 focalizzato su un particolare tema dell'anno. Questo pu\u00f2 significare in genere che si studi un ryu specifico, arma o concetto specifico. Hatsumi annuncia il tema dell'anno ogni anno durante il Daikomyosai:"}
{"id": "1769160", "revid": "124539221", "url": "https://it.wikipedia.org/wiki?curid=1769160", "title": "Spillatrice", "text": "La spillatrice, chiamata anche zanchettatrice, cucitrice, agganciatrice, pinzatrice, graffettatrice o graffatrice, \u00e8 un attrezzo che permette di applicare ganci metallici, detti graffette oppure punti metallici, a fascicoli cartacei, a oggetti o quant'altro di facilmente perforabile, allo scopo di unire pi\u00f9 fogli oppure per applicare etichette o cartellini.\nStoria.\nGi\u00e0 nel '700, il re di Francia Luigi XV utilizzava una rudimentale spillatrice. Anni dopo, nel 1866, l'americano George McGill , brevetta le graffette metalliche; due anni pi\u00f9 tardi, il 5 marzo 1868, l'Inglese C. H. Gould brevetta il primo modello. Nello stesso anno lo statunitense Albert Kletzker deposita un altro brevetto. Nel 1877, Henry R. Heyl, brevetta la prima spillatrice, che permetta di inserire e fissare i punti con una sola macchina. Il 18 febbraio 1879 George McGill brevetta la \u201cpinzatrice McGill\u201d, la prima spillatrice prodotta in serie ad avere successo commerciale. Nel 1901 la parola spillatrice compare per la prima volta sulla rivista statunitense \"Munsey's magazine\".\nGraffette.\nLe graffette possono essere realizzate in acciaio naturale, acciaio zincato, alluminio (lega leggera), lega Monel (nichel, rame, e piccole parti di altri metalli).\nI punti metallici applicati con la spillatrice perforano i fogli di carta e si ripiegano su s\u00e9 stessi, possono in seguito essere rimossi con un apposito attrezzo chiamato levapunti, i fogli rimangono ovviamente perforati.\nQuando si applica una sola graffetta \u00e8 consigliabile graffettare i fogli angolando la spillatrice di 45\u00b0 in modo che aprendo il plico non si buchino i fogli.\nFissatrici e chiodatrici.\nLe fissatrici e le chiodatrici sono evoluzioni delle graffettatrici, nate per operare in campo industriale. Utilizzano punti simili a quelli delle graffettatrici, ma di spessori e lunghezze maggiori, detti anche chiodi.\nAltri usi.\nPer spillatrice si intende inoltre uno strumento chirurgico che si utilizza per applicare graffette metalliche alle labbra di una ferita per unirle, in alternativa all'utilizzo del filo di sutura. Si utilizza per piccole ferite, in parti visibili del corpo, ad esempio sul viso, a causa anche della cicatrice residua meno appariscente. Da qualche tempo, sempre per piccole ferite non slabbrate, si usano, in alternativa, graffette adesive simili a cerotti.\nSi chiama spillatrice o graffatrice anche un attrezzo che serve per congiungere con punti metallici gli estremi di cinghie di cuoio in modo da formare un anello. Utilizza a questo fine dei punti a forma di U che perforano le due estremit\u00e0 della cinghia e quindi vengono ripiegati verso l'interno."}
{"id": "1769166", "revid": "1305772", "url": "https://it.wikipedia.org/wiki?curid=1769166", "title": "Lef\u00e8vre", "text": "Lef\u00e8vre \u00e8 un cognome di origine francese di alcuni personaggi: "}
{"id": "1769168", "revid": "729019", "url": "https://it.wikipedia.org/wiki?curid=1769168", "title": "Marcel Lef\u00e8vre", "text": "Biografia.\nNacque a Les Andelys il 17 marzo 1918. Conseguito il brevetto di volo ad uso turistico presso l'Aero Club di Etr\u00e9pagny nel corso del 1937 si arruol\u00f2 e entr\u00f2 nell'Arm\u00e9e de l'air il 22 aprile 1938, conseguendo il brevetto di pilota militare il 1 agosto successivo presso l'aeroporto di Angers. Promosso sergente il 1 dicembre fu assegnato alla base di Istres, e poi come istruttore a Salon-de-Provence dove lo colse lo scoppio della seconda guerra mondiale.\nTrasferito al Groupe de Chasse II/3 Dauphin\u00e9, equipaggiato con i Curtiss 75 Hawk, non prese parte ai combattimenti durante la campagna di Francia e alla data della firma dell'armistizio del 22 giugno 1940 si trovava a Bordeaux, dove rimase in servizio presso l'Arm\u00e9e de l'air de l'armistice operante in seno alla nuova realt\u00e0 nazionale, il Governo di Vichy. Smobilitato il 1 gennaio 1941, in quanto prefer\u00ec lasciare l'aeronautica al fine di evitare di dover combattere contro le truppe inglesi in Siria, una volta ritornato a casa decise di lasciare la Francia per raggiungere, nell'aprile 1941, l'Africa del nord dove entr\u00f2 in servizio dapprima a Blida e poi nel Groupe de Chasse I/3 Corse di stanza sull'aeroporto di Orano, Algeria. Strinse amicizia con i colleghi Marcel Durand e Marcel Albert con cui, dopo essersi appropriato di un aereo da caccia Dewoitine D.520, il 14 ottobre dello stesso anno raggiunse Gibilterra.\nRaggiunta la Gran Bretagna il 19 dicembre, ader\u00ec formalmente alla FAFL, assegnato al centro di addestramento di Camberley, pass\u00f2 poi alla OTU 52 di Chester.\nIl 30 aprile 1942 entr\u00f2 ufficialmente in servizio presso il No.81 Squadron della Royal Air Force incaricato di difendere l'area di Londra, effettuando poi anche missioni sui territori della Francia occupata volando a bordo dei caccia Supermarine Spitfire Mk.V. \nCon la creazione di un reparto misto franco-russo, il gruppo di caccia \"Normandie-Niemen\" part\u00ec volontario per l'Unione Sovietica, dove giunse il 29 novembre 1942 sulla base di Ivanovo. Nel marzo 1943 effettu\u00f2 le sue prime missioni operative sul fronte orientale, conseguendo la sua prima vittoria il giorno 5 maggio a spese di un aereo da ricognizione Henschel Hs 126 abbattuto vicino a Sofonovo.\nDurante una missione di ricognizione effettuata il 24 maggio 1944, il suo velivolo fu colpito e danneggiato a un tubo di alimentazione del carburante. Mentre effettuava l'atterraggio sul campo di aviazione di Dubrovka con la tuta imbevuta di carburante, quest'ultima e l'aereo presero fuoco, ed egli rimase ustionato gravemente al viso, alle gambe e alle mani. Ricoverato presso l'ospedale di Mosca si spense, a causa della gravit\u00e0 delle ustioni riportate, il 5 giugno 1944. All'epoca aveva conseguito 11 vittorie accertate e tre probabili. Il suo corpo fu sepolto nel Cimitero Vvedenskoe di Mosca, vicino alle tombe dei soldati della Vecchia Guardia napoleonica, alla presenza dei suoi commilitoni e delle pi\u00f9 alte autorit\u00e0 francesi e sovietiche. A titolo postumo, su ordine di Stalin, venne insignito dell'onorificenza di Eroe dell'Unione Sovietica e dell'Ordine di Lenin. Nel febbraio 1953, le sue spoglie vennero trasferite in Normandia dove ora riposano presso quelle dei suoi genitori a Les Andelys.\nCon l'ordine generale n.160 emesso dal Ministero della difesa dell'Unione Sovietica in data 1 luglio 1966 gli fu intitolata a titolo perenne la 1\u00aa Squadriglia del 18\u00ba Reggimento d'aviazione da caccia della guardia di Vitebsk, appartenente alla Divisione aerea da caccia di Smolensk."}
{"id": "1769176", "revid": "38120", "url": "https://it.wikipedia.org/wiki?curid=1769176", "title": "Libentissime Quidem", "text": " Libentissime Quidam \u00e8 una enciclica di Papa Benedetto XIV, datata 10 giugno 1745, nella quale il Pontefice, dopo aver richiamato due suoi Brevi del 1741 sul digiuno, parla del dovere di rispettare o di restaurare la disciplina del digiuno, e sulle dispense generali da concedere alle Citt\u00e0 o alle Diocesi soltanto per validi motivi."}
{"id": "1769178", "revid": "3732", "url": "https://it.wikipedia.org/wiki?curid=1769178", "title": "Gravissimum Supremi (enciclica)", "text": " Gravissimum Supremi \u00e8 una enciclica di Papa Benedetto XIV, datata 8 settembre 1745, nella quale il Pontefice invita ad effettuare con frequenza le Missioni popolari nel Regno di Napoli, e ne affida la guida al cardinale Spinelli, Arcivescovo di Napoli."}
{"id": "1769179", "revid": "88740", "url": "https://it.wikipedia.org/wiki?curid=1769179", "title": "Sassetti", "text": "I Sassetti sono stati una famiglia patrizia di Firenze.\nStoria familiare.\nL'origine della famiglia e del suo nome non sono noti. Alcuni storici, basandosi su uno scritto di Filippo Sassetti, lo fanno risalire al castello di Sassetta nella Maremma pisana, da dove la famiglia, proveniente dalla Sassonia, si sarebbero trasferita a Firenze: ma il Sassetti, che scriveva nell'evidente intento di nobilitare la sua famiglia, non produsse alcun documento, e d'altra parte quella dei Della Sassetta era una casata contemporanea ben distinta da quella dei Sassetti.\nLa famiglia, originariamente ghibellina, si arricch\u00ec con l'attivit\u00e0 bancaria e il commercio durante il XIV secolo, quando costruirono il grande palazzo di famiglia, per poi diventare nel secolo successivo una delle famiglie chiave tra gli alleati dei Medici. Fu soprattutto con Francesco Sassetti, direttore degli interessi in Francia per il banco di Lorenzo il Magnifico, che la famiglia godette del maggiore splendore, testimoniato dalla commissione al Ghirlandaio del suo capolavoro, la Cappella Sassetti di Santa Trinita, dove Francesco, Lorenzo de' Medici ed altri dignitari fiorentini sono ritratti con acuto realismo (1475). La scelta della basilica vallombrosana era stata un ripiegamento dopo la negazione del permesso a far dipingere le \"storie di San Francesco\" (protettore appunto di \"Francesco\" Sassetti) nella basilica domenicana di Santa Maria Novella, nella cappella maggiore gi\u00e0 patronata dalla sua famiglia e che fu poi ceduta a Giovanni Tornabuoni e affrescata sempre dal Ghirlandaio. A quell'epoca risale anche la costruzione del nucleo originale di villa La Pietra e di villa Sassetti.\nAlcune scosse nell'economia europea e fiorentina fecero fallire alcune filiali controllate dal Sassetti, che vide la sua fortuna eclissarsi in favore di altri banchieri. Nel 1516 Carlo Sassetti ricevette comunque il titolo di conte palatino da papa Leone X, il figlio del Magnifico.\nNei secoli successivi la famiglia, senza subire un tracollo, si dedic\u00f2 per\u00f2 ad altri campi di attivit\u00e0. Filippo Sassetti fu tra i primi europei a parlare il sanscrito e lasci\u00f2 un vastissimo epistolario dei suoi viaggi in India, solo parzialmente pubblicato. Egli aveva iniziato a viaggiare in Portogallo per i Capponi, con esplicito incarico di Francesco I de' Medici, ed aveva finito per recarsi in India come importatore di pepe e spezie per i mercanti portoghesi. Mor\u00ec a Goa.\nNel 1560 un ramo della famiglia si trasfer\u00ec a Pisa e Livorno per seguire meglio gli scambi commerciali con la propria filiale di Marsiglia. Nel 1687 la famiglia in Pisa si trasfer\u00ec dal quartiere di Kinzica in San Francesco dove si insedi\u00f2 nel palazzo Battaglia, ora palazzo Sassetti, ereditato per via materna. Il palazzo ha una facciata del Cinquecento ricavata dalla riuscita fusione di due antiche case torri medievali, ed \u00e8 abitato ancora dai discendenti di quel ramo."}
{"id": "1769180", "revid": "101580450", "url": "https://it.wikipedia.org/wiki?curid=1769180", "title": "Vix Pervenit", "text": "Vix Pervenit \u00e8 un'enciclica di papa Benedetto XIV, datata 1\u00ba novembre 1745, e scritta all'Episcopato italiano, nella quale il Pontefice condanna decisamente la pratica dell'usura e altri peccati simili.\nL'enciclica afferma l'illegittimit\u00e0 della distinzione tra prestito al ricco o al povero, tra tasso di interesse modesto o esorbitante.\nNonostante la presa di posizione rigorista riguardo all'usura, l'enciclica riconosce la legittimit\u00e0 dei titoli estrinseci di interesse.\nQuesta enciclica \u00e8 uno dei primi pronunciamenti ufficiali della Santa Sede contro l'usura, e l'inizio della Dottrina sociale della Chiesa cattolica."}
{"id": "1769181", "revid": "741864", "url": "https://it.wikipedia.org/wiki?curid=1769181", "title": "Accepimus Praestantium", "text": " Accepimus Praestantium \u00e8 una enciclica di Papa Benedetto XIV, datata 16 luglio 1746, nella quale il Pontefice emana alcune direttive circa i criteri e le modalit\u00e0 per esporre l'immagine del Crocifisso sull'altare mentre si celebra la Messa."}
{"id": "1769183", "revid": "741864", "url": "https://it.wikipedia.org/wiki?curid=1769183", "title": "Inter Caetera (enciclica)", "text": " Inter Caetera \u00e8 una enciclica di Papa Benedetto XIV, datata 1\u00ba gennaio 1748, e scritta all'Episcopato dello Stato Pontificio, nella quale il Pontefice si lamenta di alcuni abusi legati alle feste di Carnevale, e concede l'Indulgenza Plenaria a chi compir\u00e0 determinate opere di piet\u00e0."}
{"id": "1769184", "revid": "741864", "url": "https://it.wikipedia.org/wiki?curid=1769184", "title": "Magnae Nobis", "text": " Magnae Nobis \u00e8 una enciclica di Papa Benedetto XIV, datata 29 giugno 1748, e scritta all'Episcopato della Polonia, nella quale il Pontefice, lamentandosi delle voci diffuse in Polonia, secondo le quali la Santa Sede avrebbe concesso dispense matrimoniali in contrasto con le norme canoniche, conferma il tradizionale pensiero dei Papi su tale materia, ed esorta i Vescovi polacchi a vigilare affinch\u00e9 le disposizioni derivate dal Concilio di Trento vengano osservate ed applicate fedelmente."}
{"id": "1769185", "revid": "741864", "url": "https://it.wikipedia.org/wiki?curid=1769185", "title": "Annus Qui Hunc", "text": " Annus Qui Hunc \u00e8 una enciclica di Papa Benedetto XIV, datata 19 febbraio 1749, nella quale il Pontefice, nell'imminenza dell'Anno Santo del 1750, raccomanda che le Chiese siano ordinate e pulite, richiama l'attenzione sulle celebrazioni liturgiche, ed esorta il clero ad utilizzare musiche e canti adatti a suscitare la devozione dei fedeli."}
{"id": "1769186", "revid": "31886", "url": "https://it.wikipedia.org/wiki?curid=1769186", "title": "Agrippino (magister militum)", "text": "Agrippino (latino: \"Agrippinus\"; \"floruit\" 452-461) fu un generale dell'Impero romano d'Occidente, \"magister militum per Gallias\" sotto gli imperatori Valentiniano III, Petronio Massimo, Avito e Libio Severo.\nBiografia.\nNativo della Gallia, fu \"comes\" e \"magister militum per Gallias\" tra il 452 circa e il 456/457. Fu inviato in Gallia per ripristinare l'ordine; secondo l'agiografia di Aniano, vescovo di \"Aurelianum\" (Orl\u00e9ans), fu ferito e miracolosamente guarito dal presbitero, e, come segno di benevolenza e ringraziamento, rilasci\u00f2 tutti i prigionieri.\nNel 456 o 457 fu sostituito nella carica da Egidio, collaboratore del nuovo imperatore Maggioriano, in quanto Agrippino era troppo legato al precedente imperatore di origine gallica, Avito, deposto e ucciso con l'accusa di aver tramato di concedere alcune province romane ai barbari. Agrippino fu accusato di aver collaborato a tale progetto e fu processato a Roma. Secondo la \"Vita Lupicini\", Agrippino fu condannato senza che gli fosse concesso di appellarsi all'imperatore o al Senato romano: sarebbe poi riuscito ad evadere, scampando cos\u00ec alla morte, ma, saputo di aver riottenuto il favore imperiale, si consegn\u00f2 agli agenti imperiali e ottenne di essere rimandato in Gallia con tutti gli onori. Una possibile interpretazione di questo racconto \u00e8 che Agrippino cadde in disgrazia presso Maggioriano, ma che fu invece favorito dal successore di questi, Libio Severo, e, soprattutto, dal \"magister militum\" ed effettivo detentore del potere Ricimero.\nLibio Severo era infatti salito al trono nel 461, dopo che Ricimero aveva fatto assassinare Maggioriano; il nuovo imperatore non era stato riconosciuto da Egidio, e Ricimero decise allora di rimandare Agrippino in Gallia a opporglisi, nominandolo \"magister militum per Gallias\" (461 o 462). Allo scopo di ottenere il sostegno dei Visigoti contro Egidio, Agrippino accett\u00f2 di consegnare loro Narbona."}
{"id": "1769187", "revid": "741864", "url": "https://it.wikipedia.org/wiki?curid=1769187", "title": "Apostolica Constitutio", "text": " Apostolica Constitutio \u00e8 una enciclica di Papa Benedetto XIV, datata 26 giugno 1749, nella quale il Pontefice, nell'imminenza dell'Anno Santo del 1750, dopo aver richiamata la Bolla \"Peregrinantes a Domino\" (5 maggio 1749) di indizione di questo avvenimento, impartisce le disposizioni per la sua preparazione."}
{"id": "1769189", "revid": "741864", "url": "https://it.wikipedia.org/wiki?curid=1769189", "title": "Gravissimo Animi", "text": " Gravissimo Animi \u00e8 una enciclica di Papa Benedetto XIV, datata 31 ottobre 1749, nella quale il Pontefice vieta a chiunque, anche se investito di dignit\u00e0 ecclesiastica, di accedere ai Monasteri femminili senza il permesso del Vescovo del luogo."}
{"id": "1769190", "revid": "741864", "url": "https://it.wikipedia.org/wiki?curid=1769190", "title": "Inter Praeteritos", "text": " Inter Praeteritos \u00e8 una enciclica di Papa Benedetto XIV, datata 3 dicembre 1749, nella quale il Pontefice, in un lungo documento, ricco di citazioni e riferimenti, precisa alcune norme da applicarsi durante il Giubileo del 1750."}
{"id": "1769196", "revid": "287204", "url": "https://it.wikipedia.org/wiki?curid=1769196", "title": "Alemannicus", "text": ""}
{"id": "1769202", "revid": "3082", "url": "https://it.wikipedia.org/wiki?curid=1769202", "title": "Aurelianum", "text": ""}
{"id": "1769203", "revid": "2014155", "url": "https://it.wikipedia.org/wiki?curid=1769203", "title": "Alberto Antonio di Schwarzburg-Rudolstadt", "text": "Biografia.\nGenitori di Alberto Antonio furono il conte Luigi G\u00fcnther di Schwarzburg-Rudolstadt ed Emilia di Oldenburg. Ottenne la prima istruzione dal 1657 tramite il tutore privato Ahasverus Fritsch, ma fu sua madre ad occuparsi della sua educazione religiosa che venne condotta all'insegna del pi\u00f9 stretto pietismo.\nNel 1662, raggiunta la maggiore et\u00e0, pot\u00e9 reggere autonomamente il trono dei suoi antenati senza la madre come reggente, ed in quello stesso anno promosse Ahasuerus Fritsch a cancelliere della contea di Schwarzburg-Rudolstadt.\nAlberto Antonio inizi\u00f2 la propria carriera politica come Commissario imperiale dell'Imperatore Giuseppe I nel 1705, quando gli vennero assegnate anche le rendite delle citt\u00e0 di Muehlhausen e Goslar, col diritto di coniare anche moneta propria.\nPer i propri meriti, nel 1697 l'Imperatore l'aveva gi\u00e0 elevato al grado di Principe del Sacro Romano Impero e la stessa Contea di Schwarzburg-Rudolstadt era divenuta un principato. Alberto Antonio ad ogni modo non fece mai vanto di queste onorificenze data la sua inclinazione religiosa e pietista che lo allineava ad una condotta modesta, che condivise in particolare con la propria sorella Ludmilla, a cui era particolarmente legato.\nNel 1697/98 avvi\u00f2 la costruzione del castello di caccia di Rathsfeld, secondo un progetto di stile barocco. In esso volle la costruzione di una grandiosa cappella a tre piani di forma circolare.\nInteressato alle scienze, si dedic\u00f2 anche di opere assistenziali che vennero largamente diffuse nei suoi domini.\nMor\u00ec il 15 dicembre 1710.\nMatrimonio e figli.\nSua moglie fu la famosa Emilia Giuliana, nata Contessa di Barby, cantata nell'altrettanto celebre canzone di Dichterin; la coppia si spos\u00f2 nel 1665 ed ebbe i seguenti figli:"}
{"id": "1769206", "revid": "599013", "url": "https://it.wikipedia.org/wiki?curid=1769206", "title": "Rachael Taylor (canottiera)", "text": "Vanta anche due medaglie ai mondiali: un argento nel 2002 nell'otto ed un bronzo nel 1999 nel due senza, sempre in coppia con la Slatter."}
{"id": "1769207", "revid": "729019", "url": "https://it.wikipedia.org/wiki?curid=1769207", "title": "Jonathan Webb", "text": "Biografia.\nEstremo dapprima del Bristol poi del Bath, Webb fece parte del gruppo di giocatori senza presenze per l' chiamati in Nazionale in occasione della , esordendovi durante la competizione e prendendo parte a tutti i \"match\" fino ai quarti di finale.\nFu parte anche della rosa inglese alla in Inghilterra, edizione nella quale giunse fino alla finale e segn\u00f2 l'intero \"score\" inglese contro l', che tuttavia vinse 12-6 l'incontro e, con esso, la Coppa.\nSi ritir\u00f2 a 30 anni nel 1993 per dedicarsi alla professione medica, e si specializz\u00f2 in chirurgia ortopedica, specialmente quella orientata all'infortunistica di tipo sportivo.\nRicevette un riconoscimento accademico nel 1997 per le sue ricerche sulla chirurgia del ginocchio, e durante le Olimpiadi di Sydney del 2000 lavor\u00f2 in Australia in un centro di ortopedia e di medicina dello sport.\nDa marzo 2008 gestisce la clinica da lui fondata, la Jonathan Webb's Clinic, nei sobborghi di Bristol."}
{"id": "1769208", "revid": "729019", "url": "https://it.wikipedia.org/wiki?curid=1769208", "title": "Cesoia rotante", "text": "La cesoia rotante \u00e8 un sistema di taglio trasversale utilizzato nell'industria.\nEsistono sistemi per il taglio di diversi materiali, ferrosi, plastici, carta. La caratteristica comune \u00e8 che il taglio viene effettuato con il materiale in movimento. Poich\u00e9 il taglio deve avvenire con velocit\u00e0 relativa nulla, tra lama e materiale, si utilizza un apposito sistema per movimentare la lama e muoverla insieme al materiale.\nLe cesoie rotanti hanno come caratteristica la velocit\u00e0. Si raggiungono velocit\u00e0 della linea dell'ordine delle centinaia di metri al minuto.\nPrincipio di funzionamento.\nUna lama, usata per il taglio, ruota su un tamburo detto \"piatto portalama\". Se necessario, la lama viene mantenuta verticale da un opportuno cinematismo.\nIl materiale da tagliare avanza a velocit\u00e0 costante; il taglio avviene quando il coltello, durante il suo moto circolare in senso antiorario, viene a contatto con il materiale (in un punto detto \u00abdi inizio taglio\u00bb) e quindi lo penetra, sino a dividerlo completamente.\nIl movimento del tamburo viene regolato per far s\u00ec che al prossimo arrivo della lama al punto di inizio taglio sia transitata una lunghezza di materiale pari alla lunghezza di taglio voluta, e viene dettato da una ruota di misura che, appoggiata al materiale, ne misura l'avanzare.\nDato il movimento circolare, la lama ha una velocit\u00e0 rispetto al materiale che dipende sia dalla velocit\u00e0 del tamburo, (velocit\u00e0 angolare) che dal suo angolo rispetto al PMS.\nPerch\u00e9 il taglio avvenga senza strappi, nel settore di interferenza tra lama e materiale, la velocit\u00e0 del tamburo viene regolata per avere la proiezione della velocit\u00e0 della lama sul materiale pari a quella del materiale. Questo d\u00e0 luogo al tipico andamento della velocit\u00e0 in questo settore."}
{"id": "1769211", "revid": "270102", "url": "https://it.wikipedia.org/wiki?curid=1769211", "title": "Dvar", "text": "Dvar \u00e8 un duo russo di musica elettronica e darkwave, formatosi nei primi anni novanta ed uno dei progetti pi\u00f9 significativi della scena dark russa.\nDate le caratteristiche del progetto, e l'alone di mistero impenetrabile che avvolge le menti del gruppo, \u00e8 molto difficile procurarsi informazioni certe, anche se, come \u00e8 facile immaginare, circolano in rete parecchie leggende, per lo pi\u00f9 improbabili.\nLe informazioni riportate sono quindi per la maggior parte desunte dal MySpace del gruppo.\nEsperti con una vasta conoscenza musicale sono d'accordo nel dire che non c'\u00e8 null'altro di simile a Dvar nel mondo.\nLa loro musica \u00e8 composta da un mix di stili che unisce suoni dark e gotici con suoni d'avanguardia ed elettronici ad un'attitudine ironica e dissacrante con l'uso di una lingua inventata che attinge a suoni grotteschi e bizzarri. Viene definita \"fantasy pop\" o \"lightwave\", termine coniato dai recensori per indicare uno stile mai sentito prima.\nNel 2007, in un articolo della rivista \"Oracle Magazine\", venivano definiti una inconsueta combinazione di Das ich, Relatives menschsein, Sopor aeternus, Mike Patton e Diamanda Gal\u00e1s.\nDvar \u00e8 il nome della creatura che \u00e8 entrata in sogno ad uno dei componenti del gruppo a venire. La creatura spieg\u00f2 la sua missione speciale, la sua \"rivelazione\" ai prescelti ed eletti che l'hanno accolta ed intendono mostrarla. Dvar \u00e8 un essere alieno o una sorta di divinit\u00e0; Dvar parla agli uomini attraverso loro. Nei loro dischi non utilizzano la loro lingua madre, ma la misteriosa lingua Enochiana o \"lingua degli angeli\".\nBiografia.\nI membri di Dvar hanno fin dall'inizio mantenuto la loro identit\u00e0 segreta, aumentando l'alone di mistero intorno al progetto, circola solamente un'immagine che ritrae i due membri fondatori del progetto, ma in questa i volti sono resi poco distinguibili.\nI nomi, o eventuali pseudonimi dei due, per lungo tempo sono stati sconosciuti, solo nel 2008, con l'album \"Zii\" compaiono per la prima volta pseudonimi e relativi strumenti suonati.\nIl loro primo lavoro conosciuto \u00e8 del 1997, una audiocassetta autoprodotta: \"Raii\".\nNel 2000 registrano un secondo demo di 4 tracce su CD: \"Taai liira\".\nNel 2002 il gruppo realizza il primo album ufficiale, \"Piirrah\", per l'etichetta italiana S.P.K.R/Radio Luxor, specializzata nella scena dark e nota per aver pubblicato album dei Kirlian Camera e Legendary Pink Dots.\nDal 2003 al 2005 realizzano cinque album per l'etichetta russa Irond: \"Roah\" del 2003, \"Rakhilim\" e \"Taai liira\" del \"2004 \", \"Hor hor\" e \"Oramah maalhur\" del 2005.\nNuovo cambio di etichetta nel 2007 per l'album \"Jraah mraah\" uscito per la Gravitator.\nNuovo anno e nuovamente un cambio di etichetta, nel 2008 esce \"Zii\", per la Art Music Group; dell'anno successivo \u00e8 \"Fayah!\" il \"gemello oscuro\" di Zii.\nDopo la raccolta \"Madegirah\" del 2009, ancora per un'altra etichetta, la Shadowplay, esce nel 2010 l'album \"El mariil\" l'album del decimo anniversario del gruppo.\nNel 2012 presentano \"Deii\", un album doppio.\nRendono disponibele su YouTube * un video promozionale di presentazione all'album, una didascalia spiega brevemente che l'opera contiene un nuovo messaggio mistico per l'umanit\u00e0 con riferimenti al Rinascimento \"un periodo di trionfo della luce, anima ed essenza\" ed ancora: \"un principio alchemio afferma: 'le api vengono agli uomini in modo che gli uomini possano venire per alle api'. Deii \u00e8 una guida perfetta nel mondo delle api.\"\nIl 20 dicembre 2021, dopo nove anni di silenzio, pubblicano sulla pagina Bandcamp e Spotify un nuovo singolo \"N'aharii\" che anticipa l'uscita di un nuovo album.\nStile.\nLa musica di Dvar \u00e8 una combinazione unica di suoni differenti, nel corso degli anni sono stati introdotti prima suoni synth pop ed in seguito dancehall mutando il suono del gruppo ed andando ad interagire con le sonorit\u00e0 neoclassiche e sinfoniche pi\u00f9 gravi e tenebrose degli esordi. Questo cambiamento non ha, d'altro canto, reso i brani pi\u00f9 facilmente assimilabili e comprensibili, ha invece, se \u00e8 possibile, aumentato l'effetto straniante ed alienante della musica di Dvar andando ad aumentare quel senso di malata follia presente nel suono.\nAccanto a questo on bisogna per\u00f2 dimenticare che \u00e8 presente nel progetto una forte ironia, per quanto grottesca. L'effetto da vecchio cartone animato delle voci e dei gemiti nei brani di Dvar ha indubbiamente degli intenti burleschi, e crea, in taluni casi, un singolare effetto di pareidolia acustica quasi fosse una sorta di grammelot bizzarro e fanciullesco.\nSeppur atipico ed originale \u00e8 possibile, evidentemente, trovare affinit\u00e0 tra il suono di Dvar ed altre realt\u00e0 musicali, per quanto disparate; oltre ai gi\u00e0 citati Sopor Aeternus, Mike Patton e Diamanda Gal\u00e1s si possono, di volta in volta, menzionare Philip Glass, Steve Reich, David Lynch, Arvo P\u00e4rt, Terry Riley, Dead Can Dance, Yann Tiersen, Oneiroid psychosis, Pluxus.\nCollaborazioni.\nDvar ha collaborato con il gruppo russo Caprice, nell'album del 2008 \"Kywitt! Kywitt!\", nel brano che d\u00e0 il titolo al disco e nella bonus track \"Fae fae fae fae fae fae fae\".\nCuriosit\u00e0.\n\"Teremiah k'ruun\", un brano di Dvar, che \u00e8 possibile ascoltare nella raccolta del 2009 \"Madegirah\", \u00e8 stato utilizzato nel 2007 dalla Alfa-Bank, uno dei maggiori istituti bancari russi, per un video promozionale per le festivit\u00e0 natalizie.\nUn gruppo russo poco noto chiamato Draw ha pubblicato tre album i quali, sia nell'aspetto grafico che nelle sonorit\u00e0, ricorda molto Dvar, in una versione pi\u00f9 semplice, parodistica e caricaturale."}
{"id": "1769218", "revid": "33689", "url": "https://it.wikipedia.org/wiki?curid=1769218", "title": "Al-Mundhir I", "text": "Figlio di Nu\u02bfm\u0101n I, succedette al padre e regn\u00f2 sugli Arabi di al-Hira per 44 anni. Nel 421 si schier\u00f2 con i Sasanidi contro i romani d'Oriente, inviando un contingente per aiutare le truppe di Bahram V (Vararane), ma le sue truppe furono colpite dal panico e gran parte mor\u00ec affogata attraversando un fiume."}
{"id": "1769219", "revid": "124666534", "url": "https://it.wikipedia.org/wiki?curid=1769219", "title": "Giovanni Pistorio", "text": "Biografia.\nGi\u00e0 impegnato nella Democrazia Cristiana (DC), nel 1994 con lo scioglimento della DC, aderisce al Centro Cristiano Democratico di Pier Ferdinando Casini, con il quale viene eletto all'Assemblea Regionale Siciliana nel 2001.\nNel 2004 aderisce all'Unione dei Democratici Cristiani e di Centro (UDC) di Pier Ferdinando Casini, diventando assessore regionale alla Sanit\u00e0.\nNel 2005 prende parte alla fondazione del Movimento per l'Autonomia e alle elezioni politiche del 2006 viene eletto senatore per le liste del MPA in Sicilia. Dal marzo 2007 \u00e8 segretario alla Presidenza del Senato.\nViene rieletto senatore alle elezioni politiche del 2008 e viene eletto capogruppo del gruppo misto del Senato della Repubblica.\nIl 26 luglio 2012 viene nominato dal Comitato federale del Movimento per le Autonomie nuovo Segretario federale assieme ad Agazio Loiero (ex Presidente della Regione Calabria e gi\u00e0 coordinatore nazionale del partito) entrambi succedono nella guida del Partito a Raffaele Lombardo che si era dimesso da segretario.\nIl 24 dicembre 2012, dopo aver abbandonato l'MpA, ritorna nell'UDC di Casini, insieme al deputato regionale siciliano Nicola D'Agostino.\nAlle elezioni politiche del 2013 viene ricandidato alla Camera, nella circoscrizione Sicilia 2 tra le liste dell'Unione di Centro, risultando il primo dei non eletti.\nIl 26 giugno 2015 viene nominato assessore regionale alle autonomie locali e alla funzione pubblica nella Giunta guidata da Rosario Crocetta.\nIl 6 novembre 2015 Pistorio viene confermato assessore regionale nella Giunta Crocetta con deleghe alle infrastrutture e alla mobilit\u00e0.\nA novembre 2016 segue la scissione di Casini e Gianpiero D'Alia, pertanto abbandona l'UDC ed aderisce a \"Centristi per la Sicilia\" (poi divenuto Centristi per l'Europa).\nA settembre 2017, in vista delle elezioni regionali il 5 novembre dopo un anno di militanza nei Centristi per l'Europa decide di abbandonare il partito di Giampiero D'Alia e torna nell'Udc di Cesa\nPer le elezioni regionali siciliane del 2017 appoggia con il suo partito la candidatura di Nello Musumeci.\nAlle elezioni politiche del 2018 si candida nel collegio uninominale di Misterbianco alla Camera dei deputati, per la coalizione di centro-destra in quota Noi con l'Italia-UDC, ma non viene eletto, sconfitto dalla candidata del Movimento 5 Stelle Simona Suriano con il 52,87% dei voti contro il 30,16% di Pistorio."}
{"id": "1769222", "revid": "3082", "url": "https://it.wikipedia.org/wiki?curid=1769222", "title": "Vararane V", "text": ""}
{"id": "1769229", "revid": "486946", "url": "https://it.wikipedia.org/wiki?curid=1769229", "title": "Aeroporto internazionale Del Prat di Barcelona", "text": ""}
{"id": "1769238", "revid": "16057149", "url": "https://it.wikipedia.org/wiki?curid=1769238", "title": "Hot Shots 2", "text": ""}
{"id": "1769240", "revid": "16057160", "url": "https://it.wikipedia.org/wiki?curid=1769240", "title": "Hot Shots! II", "text": ""}
{"id": "1769242", "revid": "94647", "url": "https://it.wikipedia.org/wiki?curid=1769242", "title": "Argento tedesco", "text": ""}
{"id": "1769244", "revid": "1516566", "url": "https://it.wikipedia.org/wiki?curid=1769244", "title": "Stemma della Svezia", "text": "Il grande stemma nazionale \"(stora riksvapnet)\" e il piccolo stemma nazionale \"(lilla riksvapnet)\" sono gli attuali stemmi nazionali ufficiali del Regno di Svezia.\nBlasonatura.\nLo scudo \u00e8 inquartato da una croce d'oro patente, derivante dalla bandiera svedese, ed \u00e8 composto da quattro elementi: il primo e il quarto presentano un campo d'azzurro caricato delle tre corone reali di Svezia, che sono state il simbolo della nazione fin dai tempi del re Alberto di Meclemburgo. Il secondo e il terzo quarto sono costituiti da un campo d'azzurro, a tre sbarre ondate d'argento, caricato di un leone d'oro coronato e linguato al naturale, rappresentante il Casato di Folkung.\nI tenenti dello stemma raffigurano due leoni rampanti con coda biforcuta, linguati e con testa coronata. Il leone \u00e8 stato per secoli un importante elemento dell'araldica svedese e, in particolare, dello stemma statale.\nL'intero stemma \u00e8 poi avvolto nel manto foderato di ermellino e sormontato dalla corona regale.\nCollari degli ordini reali.\nLo scudo pu\u00f2 essere contorniato dai collari degli ordini reali. Il piccolo stemma \u00e8 solitamente ornato dal collare dell'Ordine dei Serafini, la massima onorificenza svedese. \nA differenza del piccolo stemma, lo scudo del grande stemma pu\u00f2 essere circondato da tutti i quattro ordini reali: l'Ordine dei Serafini, l'Ordine della Stella Polare, l'Ordine di Vasa e l'Ordine della Spada. Pu\u00f2 essere aggiunto anche l'Ordine di Carlo XIII. \nNel caso in cui lo stemma sia ornato da pi\u00f9 di un collare, essi sono disposti in ordine dal meno importante al pi\u00f9 importante: Ordine di Carlo XIII, Ordine di Vasa, Ordine della Stella Polare, Ordine della Spada e Ordine dei Serafini.\nRegole di utilizzo.\nL'uso degli stemmi di Stato \u00e8 regolamentato dalla legge svedese, in cui si enuncia che: \"nelle attivit\u00e0 commerciali gli stemmi reali, la bandiera nazionale e le altre insegne della Svezia non possono essere utilizzati come marchio di fabbrica o come altri segni per prodotti o servizi senza autorizzazione. Ci\u00f2 include qualsiasi marchio o testo che possa far riferimento al governo svedese o a qualsiasi stemma comunale registrato\". Qualsiasi rappresentazione dello stemma di Stato consiste in tre corone ordinate due sopra una, e il suo utilizzo \u00e8 limitato dalla legge 1970:498."}
{"id": "1769245", "revid": "33689", "url": "https://it.wikipedia.org/wiki?curid=1769245", "title": "Eustazio (console 421)", "text": "Biografia.\nFu \"quaestor sacri palatii\" d'Oriente nel 415-416, Prefetto del pretorio d'Oriente nel 420-422 e console nel 421."}
{"id": "1769246", "revid": "1548594", "url": "https://it.wikipedia.org/wiki?curid=1769246", "title": "Episodi di Mutant X (seconda stagione)", "text": "La seconda stagione della serie televisiva Mutant X \u00e8 andata in onda negli Stati Uniti dal 5 ottobre 2002 al 12 maggio 2003. In Italia la stagione \u00e8 stata trasmessa da AXN dal 30 novembre al 29 dicembre 2005 e successivamente (2007) trasmessa in chiaro da varie reti locali.\nI due cristalli.\nTrama.\nAshlocke cerca di far rivivere un antico alchimista egiziano che possiede il potere di curarlo, perch\u00e9 le sue mutazioni lo uccideranno. Mutant X cercano di evitarlo ma non ci riescono.\nGiochi di potere.\nTrama.\nAdam manda Brennan e Jesse ad evitare che un funzionario militare rubi un sistema di difesa laser. Tuttavia, la missione fallisce e Jesse ha un incidente che destabilizza la struttura molecolare. Se questo non fosse gi\u00e0 abbastanza grave quest'uomo intende utilizzare Mutant X nella sua trama e Jesse \u00e8 l'elemento chiave per completare il furto.\nIndietro nel tempo.\nTrama.\nI Mutant X inseguono Gabriel in un ospedale psichiatrico, ma sfugge viaggiando indietro nel tempo sino all'anno 1978 dove cerca di guarire dalla propria malattia.\nSalvate Shalimar.\nTrama.\nBrennan e Shalimar indagano su una serie di morti, delle quali quali pare sia responsabile un nuovo mutante. Poco pi\u00f9 tardi si trovano ad affrontare un criptozoologo che \u00e8 accompagnato da un gruppo di cacciatori. Se ci\u00f2 non bastasse, il nuovo Mutante \u00e8 in realt\u00e0 un Feral come Shalimar che \u00e8 stato infettato con una malattia che lo rende pi\u00f9 Feral e anche Shalimar \u00e8 stata infettata.\nIl siero della vita.\nTrama.\nGabriel Ashlocke riesce ad entrare nel Santuario con il suo alleato Kim grazie alla sua unione telepatica con Shalimar. Il suo proposito \u00e8 quello di costringere Adam a guarirlo dalla malattia.\nUn'impresa difficile.\nTrama.\nUn aereo militare \u00e8 abbattuto in territorio nemico, i Mutant X vanno fino al luogo dell'incidente per recuperare un'arma rubata del governo che era all'interno del veicolo. Brennan vuole anche salvare il pilota poich\u00e9 non vuole che la famiglia dell'uomo sperimenti quello che ha passato lui a causa del padre abbattuto e ucciso dietro le linee nemiche.\nAddio, dolce Miranda.\nTrama.\nQuando Brennan rimane intrappolato all'interno di una citt\u00e0 invisibile, che \u00e8 stata fondata da un uomo che odiava il mondo moderno, il resto della Mutant X deve salvarlo prima che sia giustiziato per un crimine che non ha commesso dal discendente dell'uomo che vuole impedire che l'attuale popolazione conosca il mondo moderno. Basato su The Tempest.\nAncora un passo.\nTrama.\nI Mutant X si rendono conto che vengono implacabilmente inseguiti da un gruppo di alieni che vogliono catturarli come esemplari e portarli con loro fuori della Terra.\nCorpo e anima.\nTrama.\nUn nuovo mutante in grado di saltare da un corpo ad un altro usa le sue abilit\u00e0 per vendicarsi di Genomex e tre scienziati che hanno fatto esperimenti su di lui impedendogli di avere una vita normale.\nLa sostituta.\nTrama.\nQuando Shalimar si infortuna, i Mutant X decidono di sostituirla temporaneamente. I problemi arrivano quando la sua sostituta decide che vuole rimanere in modo permanente fra i Mutant X, che sono consapevoli che la sostituzione \u00e8 collegata all'infortunio di Shalimar.\nIl ricatto.\nTrama.\nUn ex fidanzata di Brennan cerca i Mutant X chiedendo aiuto poich\u00e9 \u00e8 in pericolo dopo aver scoperto i segreti pi\u00f9 oscuri di un politico. In pi\u00f9 rivela, a sorpresa, che Brennan \u00e8 il padre di suo figlio.\nIl destino non pu\u00f2 cambiare.\nTrama.\nEmma si infiltra in un gruppo di ecoterroristi ed \u00e8 scoperta dal capo del gruppo, che \u00e8 uno psionico precognitivo.\nAntichi amori.\nTrama.\nUn nuovo mutante con la capacit\u00e0 di sparare pugnali fotonici dalle dita, fugge dal carcere e cerca Adam anelando vendetta.\nAnimali in gabbia.\nTrama.\nJesse e Brennan vanno sotto copertura in prigione per indagare su un sistema di gladiatori. Tuttavia, nonostante Brennan non sia felice di avere Jesse con lui a causa del suo diverso background, viene infettato con un farmaco che lo spinge a diventare pi\u00f9 violento e fuori controllo.\nSotto un manto di guerra.\nTrama.\nAdam \u00e8 l'obiettivo di una lega di assassini. Dopo il loro fallimento, manda Shalimar a infiltrarsi nel gruppo, ma la situazione diventa subito pericolosa per lei.\nIl Testimone.\nTrama.\nI Mutant X devono proteggere un testimone della difesa contro un nuovo mutante che pu\u00f2 entrare in sintonia con i sensi di altri solo toccandoli.\nIl giorno del giudizio.\nTrama.\nAdam viene processato da un misterioso gruppo chiamato The Tribunal per crimini contro l'umanit\u00e0.\nInferno.\nTrama.\nI Mutant X rintracciano un piromane New Mutant, ma la situazione si complica quando Emma viene posseduta dallo spirito della sua vittima pi\u00f9 recente, mentre Shalimar (che si \u00e8 sentita inutile in precedenza) decide di contrastare la sua naturale paura del fuoco.\nAncora un passo.\nTrama.\nI Mutant X devono proteggere la figlia di un senatore, ma i poteri di Brennan sono accresciuti andando fuori controllo, mettendo in pericolo la missione.\nControllo della realt\u00e0.\nTrama.\nUn nuovo mutante con la capacit\u00e0 di alterare la percezione della realt\u00e0 di una persona, mandandone in frantumi la mente nel farlo, si propone di individuare Santuario e cattura Shalimar per ottenere il suo scopo.\nRisveglio.\nTrama.\nI Mutant X raggiungono una piattaforma petrolifera per trovare il Protocanth, una creatura umanoide preistorica ritenuta finora estinta.\nModificazione genetica.\nTrama.\nShalimar apprende che la societ\u00e0 di suo padre \u00e8 coinvolta nei test genetici e la persona che sta dietro di lui, ha i suoi piani."}
{"id": "1769249", "revid": "1005847", "url": "https://it.wikipedia.org/wiki?curid=1769249", "title": "Franco Bruno", "text": "Biografia.\nIngegnere, gi\u00e0 collaboratore universitario presso il Dipartimento di difesa del suolo dell'UNICAL, imprenditore turistico, \u00e8 Presidente dell'Associazione politico-culturale \"NeoMedi\" - Nuovi Mediterranei.\nGi\u00e0 iscritto alla Democrazia Cristiana, \u00e8 stato eletto Presidente di Circoscrizione a Cosenza, segretario provinciale di Cosenza del Partito Popolare Italiano, segretario regionale della Margherita in Calabria.\n\u00c8 stato poi eletto senatore alle elezioni politiche del 2006 con la Margherita diventando membro della 13\u00aa Commissione parlamentare (Territorio, Ambiente, Beni Ambientali).\nRieletto al Senato della Repubblica alle successive elezioni politiche del 2008 per la lista del Partito Democratico in Calabria, dal maggio 2008 \u00e8 Vicepresidente della 13\u00aa Commissione permanente del Senato.\nDa gennaio 2009 a dicembre 2009 \u00e8 stato segretario provinciale del Partito Democratico a Cosenza.\nIl 21 dicembre 2009 aderisce a Alleanza per l'Italia, diventandone coordinatore regionale e responsabile nazionale degli enti locali.\nSuccessivamente viene eletto alle elezioni politiche 2013 alla Camera dei deputati come capolista della lista di Centro Democratico nella circoscrizione Calabria.\nSi iscrive quindi al Gruppo misto, ma non alla componente del \"\"Centro Democratico\".\"\nIl 26 giugno 2013 in rappresentanza di Alleanza per l'Italia forma una componente del Gruppo misto alla Camera dei Deputati assieme al MAIE denominata \"Movimento Associativo Italiani all'Estero (MAIE) - Alleanza per l'Italia (API)\".\nAlle elezioni regionali calabre del 2014 egli \u00e8 il coordinatore della lista \"Calabria in #Rete-Campodemocratico\", composta da Alleanza per l'Italia, Moderati, Partito Repubblicano Italiano, Demokratici e Autonomia Sud. La lista sostiene il candidato di centrosinistra Mario Oliverio.\nIn seguito allo scioglimento di Alleanza per l'Italia, Bruno rimane nel gruppo misto come indipendente."}
{"id": "1769254", "revid": "179777", "url": "https://it.wikipedia.org/wiki?curid=1769254", "title": "Gothicus maximus", "text": ""}
{"id": "1769256", "revid": "231667", "url": "https://it.wikipedia.org/wiki?curid=1769256", "title": "Mammola", "text": "Mammola (\"M\u00e0mmula\" in calabrese) \u00e8 un comune italiano di abitanti della citt\u00e0 metropolitana di Reggio Calabria in Calabria, posto sul versante ionico della Calabria, tra l'Aspromonte e le Serre calabresi.\nPaese di origini contadine, aveva una sussistenza basata sull'allevamento di bestiame, sui prodotti correlati e sull'agricoltura. Nel dopoguerra c'\u00e8 stata una massiccia emigrazione verso le citt\u00e0 del Nord-Italia, ma anche all'estero, in particolare verso Canada, Stati Uniti d'America, Argentina, Australia, Francia, Belgio e Lussemburgo.\nGeografia fisica.\nIl capoluogo \u00e8 arroccato sulle falde di una catena montuosa, contrafforte del Monte Limina (Parco nazionale dell'Aspromonte) e del Monte Seduto (Catena delle Serre).\nIl vasto territorio \u00e8 molto ricco di corsi d'acqua, testimonianza della presenza di fiumi e affluenti, tra i pi\u00f9 importanti sono il fiume Torbido, il suo affluente Chiaro e le fiumare Nebl\u00e0 e Zarapotamo, usati anche per impianti di irrigazione. Sono presenti anche sorgenti di acqua oligominerale, che alimentano gli abitanti del territorio e dei paesi vicini.\nOrigini del nome.\nIl toponimo Mammola appare per la prima volta tra il XI e il XII secolo, in un documento che faceva parte dei beni del Monastero di San Fantino. Inoltre, nel 1232, in un altro documento, si parla di un certo \"Rogerius de Mammula\".\nStoria.\nLe origini di Mammola risalgono al IV\u2013V sec. a.C.: l'insediamento sorse sulle rovine di Mal\u00e8a (\u039c\u03b1\u03bb\u03ad\u03b1 in greco antico), colonia greco-locrese ricordata da Tucidide. Ai piedi scorre il fiume Chiaro, affluente del fiume Torbido. Nei pressi di quest'ultimo, un tempo detto Sagra, si sarebbe svolta nel VI secolo a.C. la cosiddetta battaglia del Sagra che vide i crotoniati sconfitti dai locresi alleati con i reggini.\nIl nucleo di Mammola si svilupp\u00f2 ulteriormente alla fine del X secolo d.C. Tra il 950 e il 986 sorse infatti un villaggio stabile, abitato dalle popolazioni che avevano abbandonato il litorale ionico per sfuggire alle incursioni saracene. Nel corso degli anni i monasteri divennero centro spirituale e di cultura. I monaci si dedicavano alla miniatura, al mosaico, all'innografia, allo studio degli antichi testi e delle scienze. Nello \"scriptorium\", luogo destinato alla copiatura a mano, venivano trascritti codici, testi e trattati. \nMammola nel periodo feudale \u00e8 appartenente a diverse famiglie: Giovanni Ruffo, Ruggero di Lauria, Anselmo Sabrasio, Raimondo del Prato, De Luna, Caracciolo di Gerace, Correale da Sorrento, Famiglia Carafa, nel 1540 il paese divenne capoluogo di Baronia allargando il suo territorio con Agnana. Successivamente passa alle dipendenze dei Gagliego, dei Loffredo, dei Ruffo, dei Pazzi, dei d'Aragona d'Ayerbe, dei Joppolo, di nuovo agli Spina, ai Barreca, ai del Pozzo e infine alla famiglia dei De Gregorio che la detennero fino al 1806, anno della soppressione del feudalesimo. I Del Pozzo, nobili di origine siciliana, contribuirono al governo del centro con 8 sindaci nell'arco di tempo dal 1718 al 1915, Con Nicodemo Maria Del Pozzo che mantenne la carica per pi\u00f9 di 20 anni, dal 1871 al 1895.\nDopo l'unit\u00e0 d'Italia, le difficili condizioni economiche e sociali incisero profondamente sul vivere della comunit\u00e0 dando luogo a fenomeni di rivolta popolare e di brigantaggio. Cominci\u00f2 l'emigrazione durata sino alla fine del XX secolo, dimezzando la popolazione.\nMonumenti e luoghi d'interesse.\nDiverse sono le testimonianze dell'antica storia di Mammola: la necropoli indigena a Monte Scifo, quella greco-romana a Santa Barbara, ellenica a Buccafurri e le grotte del Brigante, del Palombaro e della Turri.\nFamosa la battaglia avvenuta sul greto del fiume Sagra (oggi Torbido) VI secolo a.C., dove i Locresi alleati con i Reggini sconfissero i forti Crotoniati.\nAnticamente, quando non era ancora in uso la toponomastica, le vie ed i rioni del paese erano indicati con denominazioni di origine ebrea, araba e greca: Cert\u00f2, Begna, Hfamurra, Buveri, Fana, Mammuleju, Ponzo, Cuccianni, Cundutteiu, Gellario, Gruttu, che ancora persistono.\nIl paese conserva il caratteristico borgo medievale contraddistinto da abitazioni una attaccata all'altra e strette viuzze raccolte attorno a numerose piazzette. I palazzi (De Gregorio, Guerrisi, Ferrari risalente all'epoca feudale, Del Pozzo, Florimo, Spina, Piccolo, a \u201cGellario\u201d dei Barillaro di epoca pi\u00f9 recente), edificati dal XV secolo in poi, riprendono lo stile architettonico che va dal classico al barocco. La Casa Tarantino \u00e8 risalente al XIV secolo.\nVi sono poi edifici religiosi: la Matrice (XII secolo) a tre navate, la cinquecentesca chiesa della SS. Annunziata, quella della Madonna del Carmine e di San Filippo Neri (XVI secolo).\nLa chiesa matrice \u00e8 intitolata a San Nicola di Bari, nella cui cappella sono conservatele reliquie di san Nicodemo A.B., patrono della citt\u00e0. A san Nicodemo alla Limina \u00e8 intitolato invece il Santuario, luogo dove visse il Santo; il santuario si trova nel Parco nazionale dell'Aspromonte.\nLe altre chiese sono quelle della Madonna del Carmine, dell'Annunziata, di San Giuseppe, di San Filippo Neri, la Grancia Basiliana di San Biagio, la chiesa dell'Assunta al Villaggio Limina, la chiesa di Reito nelle frazioni e l'antico monastero di Santa Barbara, ristrutturato in parte a Parco Museo Santa Barbara. Di recente costituzione anche il Museo famiglia Del Pozzo.\nSantuario di San Nicodemo.\nIl santuario di San Nicodemo si trova sull'altopiano della Limina, territorio del Parco nazionale dell'Aspromonte, ed \u00e8 il luogo dove san Nicodemo Abate Basiliano, ha vissuto nel X secolo, insieme con altri monaci.\nParco museo Santa Barbara.\nIl Parco museo Santa Barbara \u00e8 un museo privato di arte moderna e contemporanea fondato dall'artista Nik Spatari su un antico monastero basiliano.\nPalazzi nobiliari.\nI numerosi Palazzi, costruiti dal XIV al XVII secolo, alcuni nel corso degli anni ebbero diverse modifiche, sono testimonianza di dimora delle famiglie nobili del tempo, quando Mammola era uno dei centri pi\u00f9 importanti della Calabria e sede di Circondario: \nAree naturali.\nIl vasto territorio comunale ricade nel Parco nazionale dell\u2019Aspromonte e nella catena delle Serre Calabre ed \u00e8 attraversato da una rete di sentieri, alcuni dei quali adatti all'escursionismo a cavallo e in bicicletta.\nIl territorio di Mammola \u00e8 meta di escursionisti. I sentieri pi\u00f9 importanti sono:\nI sentieri di rilevanza nazionale che attraversano il territorio sono:\nSociet\u00e0.\nLingue e dialetti.\nIl dialetto mammolese (Mammola) \u00e8 considerato da numerosi studiosi, uno dei dialetti tipici Calabresi di grande interesse, perch\u00e9 frutto di tanti popoli che hanno abitato la cittadina fin dai tempi della Magna Grecia, pieno di molteplici influenze linguistiche quali l'arabo, francese, spagnolo, latino e il greco. Il dialetto \u00e8 il meglio della genuinit\u00e0 espressiva e descrittiva spontanea e conserva ancora le tradizioni di usi e costumi nella formazione culturale e linguistica della popolazione locale. A conferma dell'importanza del dialetto mammolese sono stati pubblicati, tesi di laurea, libri e due dizionari patrimonio culturale della storia linguistica nazionale. Il \u201cVocabolario Mammolese\u201d (Editore Iriti, Reggio Cal. 2006), scritto da Remo Gargiulo (1938-2003), oltre ad una attenta ricerca sulle parole, viene descritto il significato in dialetto e poi tradotto in Italiano, un'opera di valore e di alta qualit\u00e0 letteraria. L'altro \u00e8 stato il primo dizionario della Calabria scritto in dialetto, Vocabolario \"Mammolese-Italiano\" (Tip. Siclari, Reggio Cal. 1862), l'ideatore \u00e8 stato il medico Francesco Mui\u00e0 (1821-1881) di Mammola.\nCultura.\nGastronomia.\nMammola ha una cultura gastronomica tradizionale di cucina tipica montanara e contadina e di prodotti tipici. La cucina offre vari piatti di tradizione, alcuni dei quali inclusi nell'elenco nazionale dei prodotti agroalimentari tradizionali del Ministero dell'agricolutra. La gastronomia del luogo si basa sulla rielaborazione di ingredienti semplici di tipico utilizzo contadino.\nI prodotti tipici tradizionali sono: lo stocco di Mammola; la ricotta fresca e ricotta affumicata di Mammola, fatte con latte di capra; il Caprino della Limina; l'Olio extra vergine di oliva della Locride; i salumi al peperoncino piccante e finocchietto selvatico; le nacatole; la pizzata (pane di mais); il pane di grano casereccio al forno a legna.\nIn particolare lo \"stocco\", per la lavorazione della spugnatura e per la preparazione, ha fatto attribuire a Mammola il titolo di \u201cPaese dello Stocco\u201d. Ogni 9 agosto dal 1978 \u00e8 organizzata la \"Sagra dello Stocco\".\nEventi.\nFeste di San Nicodemo.\nI festeggiamenti in onore di San Nicodemo A.B. sono tre:\nRiti della Settimana Santa.\nMammola, come altri comuni della Calabria, conserva alcune tradizioni dei riti pasquali, in particolare le due processioni religiose, quella del venerd\u00ec santo e della domenica di Pasqua:\nGeografia antropica.\nFrazioni.\nLe frazioni sono numerose: Borgo Chiusa, San Todaro, Aspalmo, Reito, Acone, Malafrin\u00e0, Piani di Canalo, Cerasara, Pilla, Villaggio Limina, San Nicodemo, Cardeto, San Filippo, Santa Barbara, Nebl\u00e0, Brucuvelano, Celano, Russo, Giacco, Caderni, Sansone, San Sergio, Prot\u00ec.\nEconomia.\nL'economia di Mammola si basa sull'agricoltura, pastorizia e sul turismo, grazie ai suoi prodotti tipici, alla sua tipica gastronomia, agriturismo, artigianato, storia e arte. Oggi Mammola con i suoi numerosi ristoranti, \u00e8 considerata punto di riferimento della gastronomia calabrese e nazionale, con il suo caratteristico \u201cStocco\u201d, cucinato in vari modi. Altri prodotti che vengono lavorati e trasformati per essere immessi sul mercato sono: stoccafisso o pescestocco, formaggi, ricotte fresche e affumicate, salumi, olio extra vergine, pane casereccio, funghi, ortaggi e verdure sott\u2019olio e sott\u2019aceto, legna da ardere per caminetti e forni per panetterie e pizzerie. Attrattive del territorio, che rendono Mammola meta turistica ricercata e apprezzata sono: il Santuario di San Nicodemo con le sue preziose reliquie, l\u2019arte del Parco Museo Santa Barbara, il caratteristico borgo medievale, la montagna con i boschi secolari e la caratteristica macchia mediterranea sempre verde.\nInfrastrutture e trasporti.\nMammola si raggiunge sia dalla costa tirrenica sia da quella jonica."}
{"id": "1769257", "revid": "287204", "url": "https://it.wikipedia.org/wiki?curid=1769257", "title": "Fermin Cacho", "text": ""}
{"id": "1769258", "revid": "729019", "url": "https://it.wikipedia.org/wiki?curid=1769258", "title": "Stazione di Certaldo", "text": "La stazione di Certaldo \u00e8 ubicata nel centro del paese, al km 24,90 della linea Empoli - Siena.\nIl sottopasso \u00e8 dotato di due ascensori ed una rampa per disabili.\nHa un parcheggio di 62 posti.\nIl fabbricato viaggiatori, risalente alla met\u00e0 dell'Ottocento, \u00e8 rimasto pressoch\u00e9 identico, nonostante i restauri e gli adeguamenti per i servizi offerti agli utenti.\nGrazie al suo immutato aspetto classico vi \u00e8 stato ambientato uno spot televisivo del 1988 di una nota azienda produttrice di pasta. Nella scena sono rappresentati l'avvicinarsi e la fermata di una locomotiva a vapore proveniente dal senese.\nServizi.\nLa stazione dispone di:"}
