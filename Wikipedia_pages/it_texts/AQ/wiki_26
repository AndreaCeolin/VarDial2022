{"id": "2463003", "revid": "1543377", "url": "https://it.wikipedia.org/wiki?curid=2463003", "title": "Douglas Marland", "text": "Gli inizi.\nInizi\u00f2 la sua carriera nel mondo dello spettacolo come attore in due soap opera di Irna Phillips, \"The Brighter Day\" e \"Cos\u00ec gira il mondo\" (\"As the World Turns\"). Nello stesso tempo, lavorava come aiuto-regista per piccole compagnie teatrali.\nIn seguito, inizi\u00f2 la sua carriera come autore scrivendo alcuni romanzi polizieschi incentrati sul detective Nick Carter.\nInizi\u00f2 a scrivere per la tv negli anni settanta e precisamente per la soap opera \"Destini\" (\"Another World\"), sotto la direzione di Harding Lemay, per il quale vinse il suo primo Emmy. Nel 1975, divenne capo-sceneggiatore per la soap \"The Doctors\".\nLe soap opera.\n\"The Doctors\".\nNel 1975, la NBC chiese a Marland di sostituire Margaret DePriest come capo-sceneggiatore di \"The Doctors\". Nonostante avesse vinto degli Emmy, la soap opera stava affrontando in quel periodo una crisi negli ascolti. Marland quindi cerc\u00f2 in tutti i modi di risollevare le sorti del serial e vi riusc\u00ec, tanto che il suo lavoro ebbe delle ottime critiche. Durante il suo mandato a \"The Doctors\", lo sceneggiatore espanse la famiglia Aldrich, cre\u00f2 un nuovo nucleo familiare, i Dancy e cre\u00f2 nuovi personaggi, ingaggiando molti attori che apportarono grandi benefici: fra gli altri, Armand Assante (Mike Powers), Lois Smith (Eleanor Conrad), Kathy Bates (Phyllis), Carol Potter (Betsy Match) e Jonathan Frakes (Tom Carroll). Fu cos\u00ec che \"The Doctors\" tocc\u00f2 l'apice della classifica Nielsen.\nNonostante il successo ottenuto, per\u00f2, nel 1978 Marland decise di accettare la proposta della ABC e affianc\u00f2 Gloria Monty alla sceneggiatura di \"General Hospital\", altra soap in crisi e che rischiava fortemente di essere cancellata dai palinsesti.\n\"General Hospital\".\nIl lavoro di Marland alla soap opera della ABC ancora una volta fu risolutivo per le sorti dello show, tanto da spingere \"General Hospital\" ai primi posti della classifica Nielsen (a discapito di \"The Doctors\"). Il merito di Marland fu sicuramente quello di aver creato la coppia per eccellenza della soap, Luke e Laura Spencer, coppia che diede inizio a quel fenomeno popolare conosciuto oggi come \"supercouple\". Altro merito fu la creazione del personaggio della perfida Bobbie Spencer e della famiglia Quatermaine.\nSebbene il lavoro alla soap diede molte soddisfazioni a Marland, lo scrittore rifiut\u00f2 di trasferirsi a Los Angeles - dove \"General Hospital\" veniva prodotto - e abbandon\u00f2 anche questo show.\n\"Cos\u00ec gira il mondo\" e \"Sentieri\".\nTornato a New York, la CBS gli offr\u00ec, solo temporaneamente (13 settimane), il ruolo di capo-sceneggiatore a \"Cos\u00ec gira il mondo\". Grazie all'ottimo lavoro, nel 1979 gli fu offerto lo stesso posto alla guida di \"Sentieri\" (\"Guiding Light\"). Per quest'ultima, l'autore cre\u00f2 trame e personaggi memorabili. Fu suo merito l'arrivo a Springfield della perfida Nola Reardon, interpretata da Lisa Brown. Nola ebbe un tale effetto sulla storia della soap e sugli spettatori da diventare da l\u00ec a poco la protagonista dello show. Altro personaggio importante creato da Marland fu quello di Carrie Todd Marler (Jane Elliott), donna affetta da uno sdoppiamento della personalit\u00e0. Il personaggio intrigava molto Marland ma nel 1982 fu cancellato dalla soap su ordine del produttore esecutivo Allen M. Potter. Marland allora rassegn\u00f2 le sue dimissioni come forma di protesta.\n\"Quando si ama\".\nSubito dopo aver lasciato \"Sentieri\", nel 1983, Marland cre\u00f2 insieme ad Agnes Nixon \"Quando si ama\" (\"Loving\"). Rimase per\u00f2 alla soap solo per i primi mesi, durante i quali il suo lavoro non fu considerato brillante come i precedenti.\n\"A New Day in Eden\".\nDurante la stagione televisiva 1982-83, Marland cre\u00f2 la soap \"A New Day in Eden\" (trasmessa in Italia negli anni ottanta), per la tv via cavo Showtime. Lo show fu accolto come il primo serial \"di nudo\", in quanto gli attori recitavano le scene di sesso totalmente senza veli, cosa rara per quegli anni. Il serial infranse molti tab\u00f9, mettendo in scena combinazioni perverse di sesso e violenza: tra queste, furono mostrati uno stupro in un granaio, un'aggressione sessuale in una doccia, e una situazione in cui una donna seduceva un'altra donna pur di allontanarla dall'uomo che lei stessa amava. Nonostante le polemiche, il fatto che molti attori erano molto conosciuti dagli spettatori (Jane Elliot aveva recitato in \"General Hospital\" e \"Sentieri\", mentre Lara Parker aveva avuto il ruolo di Agelique nella serie-culto \"Dark Shadows\") e che la serie era prodotta e in parte diretta da un'attrice di razza come Susan Flannery, \"A New Day in Eden\" dur\u00f2 solo 13 episodi e nel suo cliffhanger di fine stagione lasci\u00f2 gli spettatori senza risposte (non fu mai rivelata l'identit\u00e0 del serial killer della serie).\nRitorno a \"Cos\u00ec gira il mondo\".\nNel 1985, Marland fu di nuovo assunto dalla CBS come sceneggiatore di \"Cos\u00ec gira il mondo\". Per questa soap, l'uomo riport\u00f2 l'attenzione del pubblico sulla famiglia Hughes. Introdusse, poi, un nuovo nucleo familiare, gli Snyder dando una nuova dimensione al personaggio della ricca Lucinda Walsh (Elizabeth Hubbard), legando la famiglia Walsh agli Snyder, attraverso i personaggi di Lily (Martha Byrne), figlia di Lucinda, e Holden Snyder (Jon Hensley). Fu rivelato, in pi\u00f9, che Iva Snyder era la madre biologica della figlia adottiva di Lucinda, Lily. Le storie degli Snyder erano in parte autobiografiche. Marland infatti era cresciuto in una fattoria a West Sand Lake (New York). In molte interviste, lo scrittore sottoline\u00f2 che soprattutto il personaggio di Seth Snyder era basato sulle sua stessa vita. Seth era il figlio pi\u00f9 grande che si era assunto la responsabilit\u00e0 della famiglia alla morte del patriarca, Harvey Snyder. Questo evento ebbe un grande effetto sulle dinamiche della famiglia Snyder e spinse Marland a creare un personaggio forte e indipendente come la matriarca Emma Snyder.\nAltro merito di Marland fu quello di introdurre nella storia il primo personaggio gay maschile di una soap opera, Hank Elliott. La sua presenza a Oakdale (cittadina fittizia di \"Cos\u00ec gira il mondo\") fu abbastanza breve (18 mesi) ma innovativa e la soap ruppe un tab\u00f9 aprendo la strada ad altri serial del genere. Introducendo un personaggio gay, Marland cre\u00f2 personaggi secondari nella storia di Hank, puntando l'attenzione sulle loro reazioni nei confronti dell'omosessualit\u00e0 dell'uomo. In pi\u00f9, quando decise di cancellare il personaggio di Hank dalla soap, Marland pens\u00f2 di introdurre anche l'argomento AIDS (Hank infatti lasci\u00f2 Oakdale per prendersi cura del suo amante, Charles, affetto dalla terribile malattia). Gli effetti su critica e pubblico fu molto forte, tanto che l'interprete di Hank, Brian Starcher, fu nominato al Soap Opera Digest Award nel 1990.\nAltro personaggio innovativo introdotto da Marland nella soap fu un personaggio asio-americano, figlio di un veterano del Vietnam. In pi\u00f9 inser\u00ec anche una relazione interrazziale e le relative reazioni negative al matrimonio fra la coppia e la nascita di loro figlio. Nancy Hughes, poi, fu messa in relazione con una ragazza analfabeta afro-americana (interpretata da Lauryn Hill), alla quale Nancy insegn\u00f2 a leggere e a scrivere. Attraverso il personaggio di Ellie Snyder, invece, Marland introdusse l'argomento aborto, considerato ancora un tab\u00f9 per una soap opera, e che p\u00e8ermise di nuovo allo scrittore di mostrare le doppie reazioni dei vari personaggi al soggetto.\nMarland rimase alla guida di \"Cos\u00ec gira il mondo\" fino al 1993, anno della sua morte dovuta a una complicazione in seguito a un intervento chirurgico all'addome."}
{"id": "2463007", "revid": "25298292", "url": "https://it.wikipedia.org/wiki?curid=2463007", "title": "Eleonora del Palatinato", "text": ""}
{"id": "2463009", "revid": "25298318", "url": "https://it.wikipedia.org/wiki?curid=2463009", "title": "Carlo Gonzaga, duca di Rethel", "text": ""}
{"id": "2463018", "revid": "1258", "url": "https://it.wikipedia.org/wiki?curid=2463018", "title": "Gastronomia ragusana", "text": ""}
{"id": "2463021", "revid": "984922", "url": "https://it.wikipedia.org/wiki?curid=2463021", "title": "Dipartimento di Intibuc\u00e1", "text": "Il dipartimento di Intibuc\u00e1 \u00e8 un dipartimento dell'Honduras occidentale avente come capoluogo La Esperanza.\nIl dipartimento di Intibuc\u00e1 comprende 17 comuni:"}
{"id": "2463028", "revid": "25298511", "url": "https://it.wikipedia.org/wiki?curid=2463028", "title": "Elisabetta di Nuremberg", "text": ""}
{"id": "2463038", "revid": "1048993", "url": "https://it.wikipedia.org/wiki?curid=2463038", "title": "Golia (Gargoyles)", "text": "Golia (\"Goliath\") \u00e8 uno dei protagonisti della serie televisiva a cartoni animati \"Gargoyles - Il risveglio degli eroi\" realizzata dalla Disney e andata in onda dal 1994 al 1997. In italiano \u00e8 doppiato da Alessandro Rossi, mentre nell'edizione statunitense originale il doppiatore \u00e8 Keith David, che per la sua interpretazione ha ricevuto la nomination come \"Outstanding Performer in an Animated Program\" nei Daytime Emmy Awards del 1996.\nCaratteristiche del personaggio.\nGolia \u00e8 il personaggio principale e protagonista assoluto della serie e quello attorno a cui ruotano tutte le vicende. \u00c8 membro di una razza (i Gargoyles) dalle grandi abilit\u00e0 guerriere, di aspetto simile a un ibrido tra umani e chirotteri e dalla peculiare caratteristica di pietrificarsi nelle ore di luce. Essi per anni lottarono al fianco degli umani in protezione delle loro fortezze, ma la paura che questi nutrivano nei loro confronti li spinse a tradirli e, a causa di ci\u00f2, a estinguerli; Golia sar\u00e0 uno dei pochi Gargoyles a salvarsi dall'estinzione venendo tramutato in pietra per 1000 anni dal Magus assieme ai pochi superstiti del suo clan.\nGolia \u00e8 freddo, intelligente, fiero e valoroso, capace di perdonare sempre chiunque al di l\u00e0 del torto subito. \u00c8 senza dubbio il personaggio di maggior spessore nella serie. \u00c8 il pi\u00f9 forte e abile tra i suoi simili e per questo \u00e8 uno dei pochi ad avere un nome; quello del gigante biblico filisteo Golia.\nGolia \u00e8 visto con rispetto dai suoi compagni che si comportano con lui come se fosse un maestro; spesso, infatti, prima di prendere una decisione gli altri membri del clan chiedono consiglio a lui.\nLa persona maggiormente stimata da Golia \u00e8 il suo maestro, l'anziano gargoyles Hudson, cui chiede sempre consiglio.\nHa un rapporto ambiguo con Demona. Nonostante la donna lo abbia tradito molte volte, infatti, Golia dimostra spesso di provare ancora qualcosa per lei, la quale ricambia l'atteggiamento.\n\u00c8 un padre apprensivo con la figlia Angela e normalmente diffida degli umani, ma \u00e8 sempre ben disposto a fraternizzare con loro nonostante i tradimenti.\nL'umana di cui si fida maggiormente \u00e8 Elisa Maza, che col procedere della serie scoprir\u00e0 essere il suo pi\u00f9 grande amore.\nHa un'accesa rivalit\u00e0 con David Xanatos, avversario principale della serie. Golia e Xanatos si odiano e cercano spesso di uccidersi a vicenda, ci\u00f2 nonostante i loro continui scontri fanno s\u00ec che si formi un grande rispetto tra i due e non a caso Xanatos sceglier\u00e0 Golia come suo testimone di nozze. Il gargoyles si riferisce all'uomo come \"l'umano pi\u00f9 pericoloso della terra\" e a sua volta \u00e8 apostrofato da Xanatos come \"il miglior guerriero del mondo\".\nGolia ha un aspetto simile a quello di un grosso demone dell'iconografia cristiana; le caratteristiche fisiche comuni nei gargoyles in lui sono accentuate in modo da essere il pi\u00f9 minaccioso possibile. Ha capelli lunghi neri, lisci e sciolti, \u00e8 alto pi\u00f9 di due metri e con una massa muscolare da culturista, ha quattro dita per ogni mano e tre per ogni piede, una lunga coda e un paio di grandi ali che porta spesso ripiegate a mo' di mantello. Il suo viso fiero e minaccioso \u00e8 sottolineato dal mento squadrato e dai canini aguzzi, non ha sopracciglia e possiede due minuscole paia di corna, la sua pelle \u00e8 invece di un colore viola chiaro. Il suo nome \u00e8 ispirato a quello dell'omonimo personaggio biblico.\nGolia \u00e8 presente in ogni episodio della serie con l'eccezione di tre: \"Il falcone d'argento\", \"Re Art\u00f9\" e \"Il regno\" nei quali viene solo menzionato.\nBiografia del personaggio.\n938-994 d.C..\nGolia nasce nel clan di gargoyles del castello di Wywern in Scozia nel 938 d.C., non sappiamo chi siano i suoi genitori defunti, statue distrutte forse da Hakon alla sua nascita, n\u00e9 in quanto tempo il suo uovo si sia schiuso; fu fin da neonato orfano e preso sotto l'ala protettiva del capoclan (il gargoyles in seguito noto come Hudson), il quale gli insegn\u00f2 a combattere e i principi della leadership capendo il potenziale del ragazzo e vedendo in lui il suo degno successore al comando. Il giovane gargoyles non ci mise molto a superare in abilit\u00e0 il suo maestro. Le sue abilit\u00e0 fecero s\u00ec che si guadagnasse subito il rispetto degli altri gargoyles del suo clan, nonch\u00e9 del principe Malcolm e del capitano delle guardie; tuttavia gli altri umani vedranno sempre lui e la sua gente come mostri. Sar\u00e0 proprio il principe a dare il nome a Golia; riconoscendo in lui un guerriero abile e valoroso come il gigante biblico.\nGiovanissimo conobbe il suo \"angelo della notte\", una giovane gargoyles dai capelli rossi che lo conquist\u00f2 con la sua dolcezza e i suoi valori, oltre che con la sua incomparabile bellezza. Tra i due scocc\u00f2 la scintilla e in breve divennero compagni per la vita. Dalla loro unione la gargoyles dar\u00e0 alla luce un uovo da cui in seguito nascer\u00e0 Angela.\nNel 984 d.C. Golia sar\u00e0 nominato capoclan dal suo vecchio maestro quando questi si ritirer\u00e0 dal comando; nonostante ci\u00f2 il guerriero chieder\u00e0 spesso consiglio all'anziano gargoyles, di cui avr\u00e0 sempre un grande rispetto. Golia nominer\u00e0 suo secondo in comando il suo \"angelo della notte\", non in quanto sua compagna ma in quanto suo guerriero migliore. Alla morte di Malcolm, sar\u00e0 la figlia Katherine a salire al potere; la principessa \u00e8 tuttavia molto razzista verso i gargoyles e li tratter\u00e0 sempre con disprezzo, definendo Golia come \"prepotente e selvaggio\" a torto.\nAgli inizi del 994 d.C., nonostante la pazienza del saggio guerriero, la sua compagna e il capo delle guardie inizieranno a non poterne pi\u00f9 degli umani e cercheranno un modo per disfarsene; cercheranno quindi di convincere Golia a portare i suoi gargoyles fuori dal castello per rintracciare un gruppo di vichinghi ostili. Golia sceglie invece di andare da solo portandosi dietro solo il suo maestro, mandando cos\u00ec a monte il piano dei due e rimanendo pietrificato all'esterno del castello assieme al vecchio gargoyles. Tornato al castello scoprir\u00e0 che la sua specie \u00e8 estinta, i vichinghi hanno distrutto le statue di pietra uccidendo i gargoyles, gli unici superstiti sono un gruppo di tre gargoyles e una bestia-cane che aveva fatto chiudere nei nidi per punizione di una zuffa. Con questo esiguo seguito si recher\u00e0 sulle tracce dei vichinghi per vendicare la sua specie; sar\u00e0 lo stesso Golia ad affrontare l'anziano re dei vichinghi, Hakon, nei pressi di un dirupo e nella colluttazione riuscir\u00e0 a salvare la principessa mentre il vichingo e il capo delle guardie traditore precipiteranno e moriranno.\nIn seguito torner\u00e0 dai rifugiati del castello Wyvern e scoprir\u00e0 che anche gli ultimi cinque sopravvissuti sono stati tramutati per sempre in statue da Magus (il quale non sapeva che Golia fosse riuscito a salvare la sua amata principessa); sfortunatamente Hakon aveva bruciato la pagina con la formula per sciogliere l'incantesimo e, dunque, lo stregone non pu\u00f2 far nulla per gli amici di Golia. Il gargoyles prega allora la principessa di prendersi cura delle uova superstiti (tra cui anche quello suo e del suo \"angelo\") e Magus di ripetere l'incantesimo anche su di lui, cos\u00ec Golia resta addormentato per 1000 anni nel castello abbandonato assieme ai cinque altri superstiti. Anche la sua giovane et\u00e0 e quella degli altri viene bloccata per tutto il tempo che saranno pietra inanimata, senza che muoiano di vecchiaia.\nPrima serie.\nNel 1994, il ricco e megalomane Devid Xanatos, letta la leggenda dei gargoyles, scopre come far avverare le condizioni del loro risveglio; la formula infatti diceva che avrebbero dormito finch\u00e9 \"il castello non fosse salito sopra le nuvole\"; sicch\u00e9 fa rimontare il castello sul suo grattacielo e vi porta i pochi reduci del clan, i quali si risvegliano nella moderna citt\u00e0 di New York. Qui Golia decider\u00e0 di aiutare Xanatos per gratitudine considerandolo una brava persona; a dire il vero lui e il suo clan vorrebbero solo proteggere il loro castello, che sfortunatamente ora si trova proprio l\u00ec. In seguito Xanatos, per\u00f2, gli fa rincontrare il suo \"angelo della notte\", anch'ella sopravvissuta (e, con gran dispiacere di Golia, divenuta pi\u00f9 fredda e spietata).\nConoscer\u00e0 in seguito la bella Elisa Maza, detective di polizia che, intrufolatasi nel castello per un'indagine, conoscer\u00e0 i gargoyles per caso e far\u00e0 amicizia con loro. La donna gli insegner\u00e0 parecchie cose sul mondo e su come \u00e8 cambiato, e grazie al suo aiuto Golia scoprir\u00e0 che Xanatos e la sua amata (ora nota come Dem\u00f3na) si sono serviti di lui e dei suoi simili per i loro scopi; riusciranno dunque a far arrestare l'uomo e a tenere il castello per loro.\nIn seguito insieme al suo clan aiuter\u00e0 Elisa a mantenere l'ordine a New York e man mano si innamorer\u00e0 di lei ricambiato.\nOltre ai comuni malviventi per\u00f2 i gargoyles dovranno fare i conti con il Branco e con Demona, ora loro nemica.\nQuando Xanatos sar\u00e0 scarcerato grazie ai suoi avvocati, i valorosi guerrieri saranno costretti a lasciare il castello ormai non pi\u00f9 sicuro e questo \u00e8 il vero inizio della faida tra Golia e Xanatos. Il clan di Manhattan si trasferir\u00e0 dunque sulla torre dell'orologio del distretto 23, dove lavora Elisa.\nSeconda serie.\nNella seconda serie Golia continuer\u00e0 a proteggere la citt\u00e0 assieme ai suoi compagni e a Elisa, dovranno vedersela per\u00f2 con Macbeth, Demona, Xanatos e un nuovo nemico: il dottor Sevarious che, per far fronte ai gargoyles, creer\u00e0 un esercito di mutanti (tra cui Derek, fratello di Elisa) e un altro di cloni.\nTuttavia sia i mutanti che i cloni finiranno per divenire loro alleati; eccezion fatta per Ailog, clone di Golia, che estorcer\u00e0 a Xanatos due milioni di dollari per poi fuggire in Francia inscenando la sua morte.\nIn seguito Golia andr\u00e0 ad Avalon assieme a Elisa e Bronx, qui ritrover\u00e0 Magus, Tom, la principessa Katherine e le uova del suo clan, che si sono schiuse e ora sono gargoyles adolescenti; tra di essi trova anche sua figlia Angela e, riabbracciatala, decider\u00e0 di portarla con s\u00e9 a Manhattan al suo ritorno.\n\u00c8 cos\u00ec che Golia, Bronx, Elisa e Angela iniziano un viaggio che durer\u00e0 circa un anno e che li porter\u00e0 a incontrare molti altri gargoyles sparsi per il mondo; Golia scoprir\u00e0 cos\u00ec che lui e il suo clan non sono gli ultimi rimasti.\nTornati a casa i gargoyles dovranno affrontare l'ira di Oberon, signore di Avalon, venuto per rapire Alex (figlio di Xanatos e della moglie Volpe), in quanto figlio della discendente illegittima di sua moglie Titania; per farlo si alleeranno con Puck e con lo stesso Xanatos e, unendo le forze, riusciranno a respingere l'attacco.\nPer ringraziarli dell'aiuto, Xanatos offrir\u00e0 ai gargoyles di poter tornare al castello, come segno della \"fine\" della loro faida. Nel finale inoltre, Elisa e Golia finalmente si dichiarano e si giurano amore con un bacio.\nThe Goliath Chronicles (non canonica).\nNella terza stagione gli unici nemici rimasti ai gargoyles sono gli umani, i quali scoperto della loro esistenza istituiscono un gruppo militare di uomini incaricati di trovarli e distruggerli; potranno stavolta contare anche sull'aiuto di Xanatos per nascondersi dai loro predatori e tentare di convincerli della loro buona fede.\nGolia si scontrer\u00e0 nuovamente con Ailog e lo riconoscer\u00e0 come un figlio poco prima che questi muoia. Si rappacificher\u00e0 temporaneamente anche con l'ex compagna Demona, per il bene di loro figlia Angela, ansiosa di conoscere la madre.\nAlla fine della serie inoltre nell'ultimo episodio, lui, il suo clan e l'amata Elisa riusciranno a convincere gi esseri umani della loro buonafede, del loro ruolo di protettori e di guerrieri al servizio del bene e dell'umanit\u00e0, grazie a ci\u00f2 tutto pu\u00f2 tornare come 1000 anni prima, quando i gargoyles erano noti al mondo intero e lavoravano spalla a spalla con gli umani. Non solo Golia e il suo clan, ma tutti i gargoyles del mondo sono ora liberi di venire allo scoperto.\nI fumetti prodotti dalla SLG.\nLa serie a fumetti riprende la storia come era stata interrotta alla fine della seconda stagione del cartone animato. La situazione per i gargoyle \u00e8 molto drammatica: tutta New York, se non l'intera umanit\u00e0 sa della loro presenza e il cacciatore di gargoyles John Castaway ha diffuso tra la gente la paura e l'odio nei cloro confronti; Golia e il suo clan sono ritornati nel castello di Xanatos, che si sente in debito con loro per aver salvato suo figlio Alex, ma il leader delle creature della notte teme che il miliardario possa approfittare della situazione per servirsi ancora una volta di loro per i suoi scopi.\nSconvolto e rattristato per tutto ci\u00f2, nel primo numero del fumetto, Golia decide di andare a cercare conforto da Elisa. Entrambi vengono attaccati dalla squadra anti-gargoyle e da Castaway. Golia balza da un palazzo all'altro, con Elisa tra le braccia e inseguiti da un elicottero della squadra dei cacciatori dopo che il gargoyle \u00e8 stato ferito a un'ala. Arrivano e si nascondono nella torre dell'orologio, ormai distrutta, con ancora la squadra anti-gargoyle alle calcagna. Fortunatamente sia Golia che Elisa riescono a mettere fuori combattimento tutti i nemici, ma vengono sopraffatti entrambi da Castaway armato di un martello elettrico. Castaway sta per uccidere Golia, ma viene fermato da Vinnie Grigori, che non concorda con i modi violenti del suo leader. Golia quindi si riprende e batte Castaway; quindi quest'ultimo scappa con un elicottero giurando vendetta.\nQualche tempo dopo alla vigilia di Halloween Xanatos decide di organizzare un festa nel suo palazzo, l'Eyre Building. Golia avvisa Elisa di questa festa e la detective vi inviata il collega Morgan. Quindi va a trovare in ospedale Jason Canmore, il quale le ricorda che la sua relazione sentimentale con Golia, appartenente a un'altra razza, non potr\u00e0 funzionare e con lui non potr\u00e0 mai avere una vera famiglia. Elisa dopo aver riflettuto su questo, concorda con Jason e ne va a parlare a Golia. Gli dice di aver commesso uno sbaglio ad averlo baciato in \"La luna del cacciatore parte 3\", e che \u00e8 giusto che la loro relazione debba finire. Dopodich\u00e9 Elisa suggerisce a Golia di invitare Delilah alla festa.\nCon il cuore spezzato Golia accetta e va al covo di Talon convincendo Delilah ad andare con lui alla festa. Quando lui ed Elisa si rincontrano all'Eyre Building la detective gli confessa che nonostante la sua decisione di interrompere la relazione sente di provare ancora qualcosa per lui. Ma poco dopo vengono attaccati da Ailog e il clan dei cloni, che sono venuti a reclamare Delilah. Il malvagio gargoyle ferisce con un pugnale nascosto Golia all'addome, ma quando sembra troppo tardi arrivano gli altri membri del clan di Manhattan, inizia un combattimento all'ultimo sangue tra i gargoyle e Ailog ferisce con altri pugnali nascosti gli altri amici di Golia. Lo scontro termina con l'arrivo di Delilah che riesce a porne fine ma, avendo imparato a ragionare da per s\u00e9, non si allea con Ailog e decide di ritornare al covo di Talon insieme a Burbank, Hollywood e Malib\u00f9.\nAlla fine di questa avventura Golia ed Elisa ammettono quello che sentono e capiscono di essere fatti l'uno per l'altra, e decidono di continuare la loro relazione.\nNell'albo \"Reunion\" viene raccontata un'avventura inedita di Golia, Elisa, Angela e Bronx durante il viaggio di Avalon. Sbarcarono in Tibet e quindi incontrarono Pietrafredda, che aveva nel frattempo fatto amicizia con dei monaci tibetani. Essi stavano cercando di aiutare il gargoyle a controllare lo spirito di Iago; Golia lo invit\u00f2 a venire con lui, sua figlia, Elisa e Bronx, ma lui rifiut\u00f2. Cos\u00ec il quartetto prosegu\u00ec il viaggio senza di lui.\nPoteri e abilit\u00e0.\nCome tutti i gargoyles Golia dispone di forza, resistenza e agilit\u00e0 sovrumane, \u00e8 in grado di sfondare una porta di metallo a spallate, abbattere un muro di pietra a pugni, perforare l'acciaio con gli artigli e scaraventare un essere umano a centinaia di metri di distanza, pu\u00f2 pareggiare la velocit\u00e0 di un felino in un percorso rettilineo e per abbatterlo ci vogliono come minimo quattro uomini armati. \u00c8 estremamente resistente ai sedativi e al dolore ed \u00e8 capace di affrontare anche pi\u00f9 avversari alla volta con una destrezza incredibile.\nDurante il giorno il suo corpo \u00e8 pietrificato e lui si trova in uno stato simile al sonno per un umano; sebbene questo sia uno svantaggio, poich\u00e9 in questo stato \u00e8 estremamente vulnerabile a un attacco nemico, dall'altra \u00e8 ci\u00f2 che permette alla sua specie di riprendersi da ferite e stordimenti; indipendentemente dalle condizioni in cui i gargoyles versano al sorgere del sole infatti, alla seguente notte sono nuovamente in perfetta forma fisica. Tale processo gli permette anche di fare a meno dell'immenso approccio calorico necessario per il sostentamento della sua specie (all'incirca tre mucche al giorno secondo Sevarius); dunque per vivere non avrebbe bisogno n\u00e9 di mangiare n\u00e9 di bere. Il che per\u00f2 non vuol dire che non gli piaccia farlo comunque.\nGolia possiede due grandi ali simili a quelle dei pipistrelli, la cui apertura \u00e8 perfino maggiore a quella di un'aquila reale; il che non vuol dire che lui possa volare, anzi, come spiega a Elisa nel terzo episodio della serie la sua specie non pu\u00f2 \"volare\" come lo intendono gli umani ma possono solo planare sulle correnti d'aria, soprattutto se ascensionali.\nCi\u00f2 nonostante non si fanno trasportare dal vento, ma una volta sospesi possono direzionare il loro andamento spostando il loro baricentro o sbattendo le ali.\nGolia sa leggere e scrivere in pi\u00f9 lingue ed \u00e8 un abile leader e trascinatore di folle.\nQuando viene brevemente trasformato in umano da Demona e Puck, dimostra di essere perfettamente in grado di affrontare anche avversari pi\u00f9 forti di lui. Inoltre ha grandi conoscenze tattiche e strategiche e, se necessario \u00e8 capace di usare le armi da taglio.\nGrazie al tempo passato con Elisa, Golia \u00e8 divenuto anche un abile detective.\nQuando si arrabbia inoltre i suoi occhi hanno la fosforescenza bianca tipica dei gargoyles.\nIn altri media e merchandising.\nGolia \u00e8 l'unico personaggio giocabile nel videogioco a piattaforme del 1995 ispirato alla serie TV. \u00c8 inoltre il personaggio della serie con il maggior numero di varianti nelle action figure di Kenner Products e nelle statuine in pvc e in vinile di Applause.\nNel 2005 lo show ha collaborato con l'American Library Association a una campagna per invogliare i giovani alla lettura, realizzando dei poster che mostravano Golia con in mano un libro di opere di William Shakespeare e la scritta \"leggete\".\nNel videogioco Saints Row IV, durante un discorso di Keith David, attore e doppiatore statunitense presente come guest-star in Saints Row e voce di Golia nella versione originale inglese del cartone animato, \u00e8 possibile vedere alcuni cartelli con scritto \"I \u2665 Goliath\"."}
{"id": "2463041", "revid": "174925", "url": "https://it.wikipedia.org/wiki?curid=2463041", "title": "Francobolli autoadesivi della Gran Bretagna", "text": "I francobolli autoadesivi inglesi si distinguono dai francobolli non adesivi principalmente per la dentellatura netta e perfettamente definita su tutti e 4 i lati. \nCaratteristiche.\nTutti questi francobolli sono emessi in libretti, a volte rari come nel caso dei \"Prestige\" (libretti a bassa tiratura). Sul libretto \u00e8 scritto in calce sia il valore che la ditta stampatrice, utile per riconoscere le varie tirature pi\u00f9 facilmente.\nOgni anno vengono emessi alcuni valori autoadesivi e sono divertenti da cercare gi\u00e0 nella propria collezione o nei lotti spesso che vengono venduti per aiutare le Missioni religiose.\nFrancobolli ordinari del tipo \"Machin\".\nI francobolli ordinari della Gran Bretagna con l'effigie della Regina Elisabetta II sono detti comunemente \"Machin\" dal cognome del suo inventore Arnold Machin (1911-1999). Esistono in numerosi colori e valori, anche con i simboli regionali inglesi, in libretti, fogli, minifogli, bobine e libretti. Dal 1997 hanno la caratteristica di sicurezza dentellatura ellittica, una ellisse posta sui due lati verticali. Esiste di due tipi di dentellatura con ellisse: dentellatura stretta in alto e in basso con bordi arrotondati nell'ellisse, e dentellatura ampia con bordi dell'ellisse quasi dritti (poco ellittici, simili pi\u00f9 a rettangoli).\nDal febbraio 2009 tutti i francobolli del tipo Machin sono stampati con sistema di sicurezza composto da 4 semi-ellissi perforate nel disegno e inchiostro con lettera di sicurezza. Il sistema \u00e8 principalmente pensato contro il riutilizzo dei francobolli o il tentativo di prelevarli forzatamente dal documento postale su cui sono applicati, ma rende la vita difficile ai collezionisti che si accingono dopo l'uso di staccarli in acqua. \nRecentemente questa serie di francobolli \u00e8 stata dotata di un ulteriore accorgimento tecnico anticontraffazione: il fondo fluorescente formato da linee ondulate con lettere e numeri (la presenza di piccoli numeri identificativi dell'anno di emissione e alcune lettere rivelano l'origine del francobollo, che esso quindi provenga da fogli, libretti, libretti prestige o bobine) \nFrancobolli commemorativi autoadesivi inglesi.\nOltre che per le caratteristiche tipiche dei francobolli autoadesivi inglesi gi\u00e0 precedentemente esposte, i commemorativi si distinguono dagli altri francobolli anche per la dentellatura spesso diversa dai gemelli non autoadesivi.\nDi seguito sono riportate le prime emissioni dei commemorativi dal 2001 al 2003, con le varie differenziazioni."}
{"id": "2463050", "revid": "1429175", "url": "https://it.wikipedia.org/wiki?curid=2463050", "title": "Modello CIR", "text": "Il modello CIR \u00e8 il metodo pi\u00f9 famoso per la valutazione dei contratti appartenenti alla famiglia degli IRS (Interest Rate Sensitive) a cui appartiene anche il contratto Interest Rate Swap.\nElementi introduttivi.\nSi definisce \"spot rate\" (ovvero tasso locale oppure tasso a breve o infine tasso di rendimento istantaneo) formula_1 l'intensit\u00e0 istantanea di interesse in formula_2 di uno zcb (zero coupon bond) con scadenza in formula_3 (currently maturing bond); si pone:\nformula_4\ncon formula_5\nSi definisce formula_6 come:\nformula_7\nsapendo che formula_8 \u00e8 un fattore di disturbo casuale che avr\u00e0:\ne\nEquazione generale di valutazione.\nL'equazione generale di valutazione di qualsiasi contratto Interest Rate Sensitive, che non paghi dividenti, \u00e8 un'equazione differenziale alle derivate parziali di secondo ordine (di tipo parabolico) deterministica e che deve essere soddisfatta dal prezzo formula_10\ndi qualsivoglia contratto in ogni istante t.\nPer la determinazione di tale equazione, si partir\u00e0 dalla stima del prezzo del derivato (scritto su spot rate) che \u00e8 un processo stocastico descritto da una equazione differenziale stocastica; in formule:\nformula_11"}
{"id": "2463062", "revid": "287204", "url": "https://it.wikipedia.org/wiki?curid=2463062", "title": "Campionati mondiali di nuoto 2009 - 100 metri stile libero maschili", "text": "Le qualificazioni per la semifinale si sono svolte la mattina del 29 luglio 2009, mentre la semifinale si \u00e8 svolta la sera dello stesso giorno. La finale si \u00e8 svolta la sera del 30 luglio 2009.\nRecord.\nPrima di questa manifestazione il record del mondo (WR) e il record dei campionati (CR) erano i seguenti.\nDurante l'evento sono stati migliorati i seguenti record:"}
{"id": "2463069", "revid": "834", "url": "https://it.wikipedia.org/wiki?curid=2463069", "title": "San Salvador di Bahia", "text": ""}
{"id": "2463072", "revid": "92723", "url": "https://it.wikipedia.org/wiki?curid=2463072", "title": "Ab imo corde", "text": "Ab imo corde \u00e8 un'espressione latina traducibile come \"dal cuore\", \"dal profondo del cuore\", \"visceralmente\". Da \"imus, a, um\" (superlativo di \"infer\" - \"il pi\u00f9 basso\", \"infimo\", \"estremo\", \"ultimo\", \"profondo\") e \"c\u014fr, cordis\" (sostantivo neutro - \"cuore\", \"anima\", \"persona\"). Corrispettivo di \"ab imo pectore\", catullianamente declinato come \"imo, ex pectore\" (\"dal fondo del cuore\").\nMuratori nella Rerum italicarum scriptores attesta un suo uso in un testo poetico di Leonardo Grifo di Milano dedicato allo Sforza.\nEsiste anche un'espressione simile e dal medesimo significato, ex imo corde.\nGabriele D'Annunzio intitola, appunto, la poesia d'esordio di Primo vere \"ex imo corde\". Lo stesso titolo ha anche una raccolta di versi di un'autrice all'epoca di un certo successo, Edvige Salvi, nota anche con lo pseudonimo di Elleboro."}
{"id": "2463075", "revid": "125555475", "url": "https://it.wikipedia.org/wiki?curid=2463075", "title": "Lloyd Nolan", "text": "Biografia.\nDopo aver esordito sul palcoscenico, dove fu attivo fin dal 1927, Nolan debutt\u00f2 sul grande schermo nel 1935 nel film \"La pattuglia dei senza paura\" di William Keighley. Tra la seconda met\u00e0 degli anni trenta e la prima met\u00e0 degli anni quaranta interpret\u00f2 film di vario genere, come i western \"I cavalieri del Texas\" (1936) di King Vidor e \"Un mondo che sorge\" (1937) di Frank Lloyd, e pellicole di genere bellico come \"Bataan\" (1943) di Tay Garnett e \"Guadalcanal\" (1943) di Lewis Seiler.\nNello stesso periodo fu protagonista di una fortunata serie prodotta dalla Twentieth Century Fox Film Corporation e incentrata sul personaggio dell'investigatore Michael Shayne. Nolan interpret\u00f2 il ruolo dell'investigatore in sette pellicole, tra cui \"Michael Shayne e l'enigma della maschera\" (1941) e \"Michael Shayne e le false monete\" (1942). Nell'immediato dopoguerra, Nolan apparve in alcune pellicole di genere noir dalle ambientazioni suggestive e realistiche, come \"La casa della 92\u00aa strada\" (1945) di Henry Hathaway, \"Il bandito senza nome\" (1946) di Joseph L. Mankiewicz, \"Una donna nel lago\" (1947) di Robert Montgomery, \"Strada senza nome\" (1948) di William Keighley.\nDagli anni cinquanta l'attore apparve sullo schermo prevalentemente in drammi come \"Un cappello pieno di pioggia\" (1957) e \"I peccatori di Peyton\" (1957), e in film d'avventura come \"L'isola nel cielo\" (1953) e \"Soli nell'infinito\" (1956). Fu molto attivo in televisione, fin dall'inizio del decennio, in serie come \"Martin Kane, Private Eye\" (1951-1952), e \"Special Agent 7\" (1958-1959). Tra i suoi maggiori successi sul piccolo schermo, da ricordare la sitcom \"Giulia\" (1968-1971), in cui interpret\u00f2 il ruolo di un medico, il dottor Morton Chegley, presso il cui studio lavora la protagonista della serie, Julia Baker (interpretata da Diahann Carroll).\nDopo aver diradato le proprie apparizioni cinematografiche durante gli anni settanta, Nolan chiuse la carriera con il film \"Hannah e le sue sorelle\" (1986) di Woody Allen, in cui lui e Maureen O'Sullivan interpretarono i genitori della protagonista (Mia Farrow). Mor\u00ec nel 1985 e venne sepolto al Westwood Village Memorial Park Cemetery di Los Angeles."}
{"id": "2463081", "revid": "287204", "url": "https://it.wikipedia.org/wiki?curid=2463081", "title": "Campionati mondiali di nuoto 2009 - 100 metri stile libero femminili", "text": "Le qualifiche per la semifinale si sono svolte la mattina del 30 luglio 2009, mentre la semifinale si \u00e8 svolta la sera dello stesso giorno. La finale si \u00e8 svolta la sera del 31 luglio 2009.\nRecord.\nPrima di questa manifestazione il record del mondo (WR) e il record dei campionati (CR) erano i seguenti.\nDurante l'evento sono stati migliorati i seguenti record:"}
{"id": "2463084", "revid": "770813", "url": "https://it.wikipedia.org/wiki?curid=2463084", "title": "Boeing P-8 Poseidon", "text": "Il Boeing P-8 Poseidon (conosciuto in origine come Multimission Maritime Aircraft o MMA) \u00e8 un aereo da pattugliamento marittimo progettato e costruito dall'azienda aeronautica statunitense Boeing. La sua architettura \u00e8 la stessa del bireattore civile Boeing 737, la cui cellula \u00e8 stata modificata per sviluppare il nuovo pattugliatore marittimo dell'U.S. Navy, destinato a sostituire il famoso e affermatissimo Lockheed P-3 Orion.\nStoria.\nSviluppo.\nIl programma Multimission Maritime Aircraft (detto anche MMA) \u00e8 stato avviato grazie ad una specifica emessa negli anni novanta dall'U.S. Navy per sostituire i vetusti Lockheed P-3 Orion.\nIl velivolo si basa sulla cellula del noto bireattore civile Boeing 737, modificata per creare un aereo dalle caratteristiche multiruolo che gli consentiranno di svolgere anche missioni di interdizione, ricerca e soccorso, intelligence, sorveglianza, ricognizione e acquisizione di bersagli; il sistema di missione, inoltre, \u00e8 basato su una architettura aperta. La fase di sviluppo e dimostrazione dell'intero programma prevede la costruzione di tre prototipi volanti e due per le prove a terra.\nNel frattempo il velivolo \u00e8 stato battezzato P-8A Poseidon dalla U.S. Navy, che prevede di acquistare 108 esemplari con i quali sostituire nella propria linea di volo gli anziani P-3C; la capacit\u00e0 operativa iniziale (Initial Operational Capability) \u00e8 prevista per il 2013. I nuovi pattugliatori Poseidon saranno in grado di svolgere missioni di ricognizione, sorveglianza, Lotta antisommergibile e operazioni contro il naviglio di superficie.\nIl Poseidon ha gi\u00e0 conseguito due successi di vendita all'estero: infatti \u00e8 stato ordinato in 12 esemplari dalla Naval Air Arm (la marina militare dell'India) nella versione P-8I, versione appositamente sviluppata per le esigenze indiane dal P-8A; anche la Royal Australian Air Force ha deciso di dotarsi di un nuovo mezzo per la lotta antisommergibile e ne ha acquistati 8 esemplari nella variante simile alla P-8A. l'interesse \u00e8 per un totale di 15 esemplari. La R.A.F. inglese ha intenzione di ordinare 9 esemplari. (Numeri aggiornati in base a Rivista Italiana Difesa aprile 2016 pg. 47)\nImpiego operativo.\nInteresse italiano.\nL'Italia ha pi\u00f9 volte indicato il P-8 Poseidon come il futuro aereo da pattugliamento marittimo per sostituire l'attuale Breguet Br.1150 Atlantic.\nA causa della mancanza di fondi il programma \u00e8 stato pi\u00f9 volte rinviato finch\u00e9 si \u00e8 deciso di ordinare 4 ATR 72 in configurazione di pattugliatori marittimi con predisposizione per l'armamento anitisommergibile come soluzione interinale fino al 2020."}
{"id": "2463085", "revid": "287204", "url": "https://it.wikipedia.org/wiki?curid=2463085", "title": "Campionati mondiali di nuoto 2009 - 200 metri stile libero maschili", "text": "Le qualifiche per la semifinale si sono svolte la mattina del 27 luglio 2009 e vi hanno partecipato 141 atleti. La semifinale si \u00e8 svolta la sera dello stesso giorno. La finale si \u00e8 svolta la sera del 28 luglio 2009.\nRecord.\nPrima della manifestazione il record del mondo (WR) e il record dei campionati (CR) erano seguenti.\nDurante l'evento sono stati migliorati i seguenti record:"}
{"id": "2463086", "revid": "1543377", "url": "https://it.wikipedia.org/wiki?curid=2463086", "title": "Roma Fiction Fest", "text": "Il Roma Fiction Fest \u00e8 stato un festival internazionale dedicato alla fiction televisiva che si \u00e8 svolto a Roma dal 2007 fino al 2016, terminando con la sua decima edizione.\nDal 2009 il Roma Fiction Fest apre la sezione \"Industry\", con lo scopo di promuovere il prodotto italiano presso i buyer e i direttori dei palinsesti televisivi di tutto il mondo.\nGestito fino al 2010 dalla Fondazione Rossellini, dopo lo scioglimento di questa il festival \u00e8 organizzato dall'Associazione Produttori Televisivi. Il ruolo di direttore \u00e8 stato ricoperto fino al 2014 da Steve Della Casa, che aveva rilevato il ruolo dopo la prima edizione da Felice Laudadio. \nIl festival dal 2011 decide di valorizzare maggiormente la produzione italiana, pur mantenendo grande attenzione per il prodotto internazionale. Nell'edizione del 2014 subentra alla direzione artistica Carlo Freccero. La decima e ultima edizione si \u00e8 svolta dal 7 all'11 dicembre 2016.\nPrima edizione (2007).\nLa prima edizione del festival si \u00e8 tenuta da 2 al 7 luglio 2007.\nConcorso internazionale.\nI tre presidenti delle giurie di seguito elencate (Assumtata Serna, Jos\u00e9e Dayan, Alexander Siddig) hanno assegnato il premio \"Maximo Diamond\" (trasversalmente alle tre categorie di concorso) a:\nLe giurie internazionali della sezione \"TV movie\", presieduta da Assumtata Serna, della sezione \"miniserie\", presieduta da Jos\u00e9e Dayan, e della sezione \"lunga serie\", presieduta da Alexander Siddig, hanno assegnato i seguenti premi:\nLe giurie degli sceneggiatori aderenti alla \"SACT/100 autori\" della sezione \"TV movie\", della sezione \"miniserie\" e della sezione \"lunga serie\" hanno assegnato i seguenti premi:\nConcorso Fiction Italiana Edita.\nUna giuria internazionale composta dai critici FIPRESCI ha assegnato i seguenti premi:\nAltri premi.\nLa giuria del premio \"Best Imaging 2007\", presieduta da Sergio Salvati ha assegnato i seguenti premi:\nSeconda edizione (2008).\nLa seconda edizione del festival si \u00e8 tenuta dal 7 al 12 luglio 2008.\nConcorso internazionale.\nI tre presidenti delle giurie di seguito elencate (Itzak Rubin, Nandana Sen, Claudio De Pasqualis) hanno assegnato il premio \"Maximo Diamond\" (trasversalmente alle tre categorie di concorso):\nLe giurie internazionali della sezione \"TV movie\", presieduta da Itzak Rubin, della sezione \"miniserie\", presieduta da Nandana Sen, e della sezione \"lunga serie\", presieduta da Claudio De Pasqualis, hanno assegnato i seguenti premi: \nLa giuria della sezione \"TV factual\" presieduta da Godfrey Reggio ha assegnato i seguenti premi:\nTerza edizione (2009).\nLa terza edizione del festival si \u00e8 tenuta dal 6 all'11 luglio 2009.\nConcorso internazionale.\nI tre presidenti delle giurie di seguito elencate (Italo Moscati, Elena Stancanelli, Hill Harper) hanno assegnato il premio \"Maximo Award\" (trasversalmente alle tre categorie di concorso):\nLe giurie internazionali della sezione \"TV movie\", presieduta da Italo Moscati, della sezione \"miniserie\", presieduta da Elena Stancanelli, e della sezione \"lunga serie\", presieduta da Hill Harper hanno assegnato i seguenti premi: \nLe giurie degli sceneggiatori aderenti alla \"SACT/100 autori\" della sezione \"TV movie\", della sezione \"miniserie\" e della sezione \"lunga serie\" hanno assegnato i seguenti premi:\nLa giuria della sezione \"TV factual\" presieduta da Wilma Labate ha assegnato i seguenti premi:\nConcorso Fiction Italiana Edita.\nUna giuria presieduta Enrica Bonaccorti ha assegnato i seguenti premi:\nTV Sorrisi e Canzoni.\nLa giuria \"TV Sorrisi e Canzoni\", composta da lettori del settimanale, ha assegnato i seguenti premi:\nQuarta edizione (2010).\nLa quarta edizione del festival si \u00e8 tenuta dal 5 al 10 luglio 2010.\nConcorso internazionale.\nLa giuria presieduta da A.J. Buckley ha assegnato i seguenti premi:\nLa giuria degli sceneggiatori aderenti alla \"SACT/100autori\" presieduta da Anna Pavignano ha assegnato i seguenti premi:\nConcorso Fiction Italiana Edita.\nLa giuria del concorso \"Fiction Italiana Edita\" presieduta da Paola Tonella ha assegnato i seguenti premi:\nLa giuria \"L.A.R.A.\" presieduta da Marina Diberti ha assegnato i seguenti premi L.A.R.A.:\nTV Sorrisi e Canzoni.\nLa giuria \"TV Sorrisi e Canzoni\", composta da lettori del settimanale, ha assegnato i seguenti premi:\nQuinta edizione (2011).\nLa quinta edizione del festival si \u00e8 tenuta dal 25 al 30 settembre 2011.\nConcorso Fiction Italiana Edita.\nUna giuria presieduta da Remo Girone, ha assegnato i seguenti premi:\nUna giuria di sceneggiatori indicati da SACT e dall'Associazione 100Autori presieduta da Angelo Pasquini, ha assegnato i seguenti riconoscimenti:\nPremio L.A.R.A. \nPremio del pubblico TV Sorrisi e Canzoni: Gabriel Garko e Manuela Arcuri\nSesta edizione (2012).\nSi \u00e8 tenuta dal 30 settembre al 5 ottobre 2012.\nConcorso Fiction Italiana Edita.\nUna giuria presieduta da Pupi Avati e formata da Laura Delli Colli , Alessio Vlad e Grazia Volpi ha assegnato i seguenti premi:\nUna giuria di sceneggiatori indicati da SACT e dall'Associazione 100Autori presieduta da Angelo Pasquini, ha assegnato i seguenti riconoscimenti:\nPremio L.A.R.A. \nSettima edizione (2013).\nSi \u00e8 tenuta dal 28 settembre al 3 ottobre 2013.\nConcorso Fiction Italiana Edita.\nUna giuria presieduta da Gabriella Campenn\u00ec Bixio e formata da Piera Detassis, Enrico Lucherini, Barbara Palombelli e Gregorio Paolini, ha assegnato i seguenti premi:\nUna giuria di sceneggiatori indicati da SACT e dall'Associazione 100Autori presieduta da Marianna Cappi e composta da Ottavia Micol Madeddu, Fabrizia Midulla e Domenico Matteucci ha assegnato i seguenti riconoscimenti:\nLa giuria presieduta da Roberto Almagi\u00e0 e composta da Roberta Bartolini, Marina Diberti, Leonardo Diberti, Simone Oppi, Victoria Pistoia e Andrea Quattrini ha assegnato il seguente premio:"}
{"id": "2463089", "revid": "438678", "url": "https://it.wikipedia.org/wiki?curid=2463089", "title": "Project Rocket/Fall Out Boy", "text": "Project Rocket/Fall Out Boy \u00e8 un EP dei gruppi rock statunitensi Project Rocket e Fall Out Boy, pubblicato dalla Uprising Records nel 2002. \u00c8 stata la prima pubblicazione discografica per entrambi i gruppi.\nTracce.\nLe tracce dalla 1 alla 3 furono registrate dai Project Rocket, mentre le tracce dalla 4 alla 6 dai Fall Out Boy.\nL'ordine delle tracce venne invertito nella ripubblicazione dell'album, venendo cos\u00ec prima le tracce dei Fall Out Boy e a seguire quelle dei Project Rocket. Esiste anche una rarissima ristampa che presenta le stesse caratteristiche estetiche dell'album ripubblicato, ma con le canzoni nell'ordine originale (nonostante nel retro-copertina l'ordine sia invertito). Inoltre la canzone \"Growing Up\" \u00e8 elencata come \"Growing\"."}
{"id": "2463091", "revid": "296010", "url": "https://it.wikipedia.org/wiki?curid=2463091", "title": "Santogold", "text": ""}
{"id": "2463093", "revid": "287204", "url": "https://it.wikipedia.org/wiki?curid=2463093", "title": "Campionati mondiali di nuoto 2009 - 200 metri stile libero femminili", "text": "Le qualifiche per la semifinale si sono svolte la mattina del 28 luglio 2009 e vi hanno partecipato 91 atlete. La semifinale si \u00e8 svolta la sera dello stesso giorno. La finale si \u00e8 svolta la sera del 29 luglio 2009.\nRecord.\nPrima della manifestazione il record del mondo (WR) e il record dei campionati (CR) erano i seguenti.\nDurante l'evento sono stati migliorati i seguenti record:"}
{"id": "2463095", "revid": "287204", "url": "https://it.wikipedia.org/wiki?curid=2463095", "title": "Associazione Sportiva Livorno Calcio 2008-2009", "text": "Questa pagina raccoglie i dati riguardanti l'Associazione Sportiva Livorno Calcio nelle competizioni ufficiali della stagione 2008-2009.\nStagione.\nIl Campionato di Serie B \u00e8 contraddistinto da una formazione basata su molti giovani ricevuti in prestito da squadre di serie A e sui migliori giocatori del precedente campionato. La squadra mantiene un andamento costante durante la prima parte del campionato che gli permette di classificarsi al primo posto del girone d'andata con 38 punti, con una sola sconfitta ad . Nel mercato di riparazione viene acquistato il giocatore argentino Gast\u00f3n Cellerino. Causa un mancato rafforzamento nel mercato di riparazione e di un'involuzione fisica, tattica e caratteriale, la squadra nel girone di ritorno, perde la testa della classifica a scapito del e del , senza poter accedere alla promozione diretta in serie A. Il 23 maggio dopo l'ennesima sconfitta casalinga per 0-1 nei confronti dell' il presidente Aldo Spinelli licenzia l'allenatore Leonardo Acori affidando la panchina della squadra all'allenatore in seconda Gennaro Ruotolo. La massima serie viene comunque conquistata dopo i Play off che vedono affrontare in semifinale il (and. 0-2 e rit 4-1) e in finale il Brescia (and. 2-2 e rit. 3-0). I protagonisti sono Alessandro Diamanti (13 pi\u00f9 3 ai playoff) e Francesco Tavano (24 gol pi\u00f9 3 ai playoff), che con i loro gol e assist aprono le porte della Serie A alla squadra labronica.\nRosa.\n (Capitano)"}
{"id": "2463099", "revid": "154893", "url": "https://it.wikipedia.org/wiki?curid=2463099", "title": "Darker Than Black", "text": ""}
{"id": "2463100", "revid": "767487", "url": "https://it.wikipedia.org/wiki?curid=2463100", "title": "Transmaniacon", "text": "Transmaniacon \u00e8 un romanzo di fantascienza del 1979 di John Shirley, la cui storia \u00e8 ambientata negli Stati Uniti del XXII secolo, dove inizia un inseguimento in luoghi futuristici.\nI titoli dei capitoli vengono presentati come se si trattasse dell'inizio di una canzone.\nIn Italia \u00e8 stato pubblicato nel 1980 nella collana Urania.\nIl titolo del romanzo proviene da \"Transmaniacon MC\", brano musicale tratto dall'album di debutto \"Blue \u00d6yster Cult\" del gruppo musicale statunitense omonimo Blue \u00d6yster Cult, pubblicato nel gennaio 1972.\nTrama.\nBen Rackey \u00e8 un ex provocatore professionista, ormai pensionato, e cittadino americano nel XXII secolo. In un pianeta Terra sconvolto da una guerra mondiale nucleare e tecnologicamente avanzato, decide di rimettere in gioco le sue capacit\u00e0 per rompere l'isolamento fisico degli Stati Uniti, frammentati politicamente in citt\u00e0-stato indipendenti le une dalle altre e circondati da una bolla energetica protettiva che impedisce qualsiasi ingerenza esterna, dall'entrata e uscita di esseri umani, al contagio radioattivo. Tuttavia Rackey custodisce un sogno, attraversare l'oceano e raggiungere l'altra sponda del mondo. Le sue capacit\u00e0 di provocatore, l'incontro con Gloria e l'inatteso aiuto del Transmaniacon, uno strumento in grado di amplificare il grado di empatia con i suoi interlocutori, lo aiuteranno nella sua battaglia contro Chaldin, un ricco e potente ultracentenario determinato a mantenere l'isolamento degli Stati Uniti per conservare ed ampliare il suo potere politico sulle citt\u00e0-stato."}
{"id": "2463101", "revid": "25299982", "url": "https://it.wikipedia.org/wiki?curid=2463101", "title": "Andrea Salaino", "text": ""}
{"id": "2463103", "revid": "287204", "url": "https://it.wikipedia.org/wiki?curid=2463103", "title": "Capranica (famiglia)", "text": "La famiglia Capranica \u00e8 stata una famiglia patrizia romana originaria di Capranica Prenestina, fra cui si annoverano diversi ecclesiastici, imprenditori teatrali e scrittori.\nStoria.\nIl cognome originario della famiglia era \"Pantagati\"; ma i primi e storicamente pi\u00f9 importanti membri della famiglia, i fratelli Domenico e Angelo, entrambi cardinali nel XV secolo, cambiarono il cognome Pantagati con quello del paese natale (Capranica Prenestina). Il pi\u00f9 anziano dei due, Domenico Capranica, collabor\u00f2 con Niccol\u00f2 V e Callisto III, fu un abile diplomatico, si occup\u00f2 della riforma della Chiesa cattolica, ebbe un ruolo importante nel Concilio di Basilea, Ferrara e Firenze e leg\u00f2 il suo nome al pi\u00f9 antico collegio teologico di Roma, l'\"Almo collegio Capranica\"; il fratello Angelo, promosso pure lui cardinale da Pio II, ampli\u00f2 il bel palazzo turrito che si affaccia sull'attuale Piazza Capranica che dalla fine del XVII secolo accolse un importante teatro, il \"Teatro Capranica\".\nLa famiglia ebbe importanza nella gerarchia ecclesiastica, nella storia interna della citt\u00e0 di Roma in particolare nella storia del teatro.\nAi primi del XVII secolo la famiglia si divise in due rami, discendenti da Andrea Capranica (1572-1634) e da Bartolomeo Capranica (morto prima del 1621), ma conservarono indivise le propriet\u00e0 immobiliari. Oltre al palazzo Capranica del rione Colonna, alla morte di Angelo Capranica (1478) la famiglia possedeva un intero isolato nella parrocchia di San Marco, e alcune propriet\u00e0 nei pressi di Porta San Paolo, oltre alla cappella di famiglia nella chiesa di Santa Maria sopra Minerva. A queste si aggiungevano altre cospicue propriet\u00e0 nella campagna romana tra le quali la tenuta di Capocotta e Pratica. Nel 1568 la famiglia acquist\u00f2 inoltre i diritti feudali di Capranica Prenestina dai Massimo. Nel corso del XVII secolo tuttavia la famiglia si impover\u00ec, vendette molte propriet\u00e0, fra cui i possedimenti di Capranica, ma mantenne il palazzo che era rimasto propriet\u00e0 indivisa dei vari rami della famiglia.\nIl \"teatro Capranica\" fu creato nella seconda met\u00e0 del XVII secolo da Pompeo Capranica (1647-1706) il quale lo ricav\u00f2 abbattendo le pareti divisorie dal primo piano del palazzo. La prima rappresentazione avvenne nel febbraio 1679 con l'opera di Bernardo Pasquini \"Dov'\u00e8 amore \u00e8 piet\u00e0\". Il teatro Capranica fu per molto tempo il principale teatro di Roma; nei primi del XVII secolo vi vennero rappresentate per es. opere di Alessandro Scarlatti e Antonio Vivaldi. Gli spettacoli teatrali nella Roma non erano visti con favore dalle autorit\u00e0 pontificie: le rappresentazioni teatrali, limitate di solito al periodo del Carnevale, venivano spesso proibite per motivi sociali (epidemie, lutto per guerre in corso) o per proibizionismo. Era inoltre proibita la vendita dei biglietti di ingresso. Nonostante le difficolt\u00e0, Pompeo e suo fratello Federico Capranica (1665-1723) cercarono di rendere possibile l'attivit\u00e0 teatrale: si procedette alla divisione dei beni della famiglia Capranica, si miglior\u00f2 l'agibilit\u00e0 della sala iniziando nel 1694 la ricostruzione sotto la direzione dell'architetto Carlo Buratti, e venne eluso il divieto papale di effettuare recite a pagamento con l'escamotage di affittare i palchi come beni immobili. Nel 1727 Camillo Capranica, figlio di Federico, cre\u00f2 addirittura un altro teatro, il \"Teatro Valle\", ancora in attivit\u00e0. Nonostante la gestione oculata e il ricorso a impresari esperti, dal punto di vista economico l'attivit\u00e0 fu spesso in perdita tanto che nel 1767 i Capranica cedettero il teatro. Nel 1801 i Capranica ereditarono il notevole patrimonio della Rondanini; Bartolomeo Capranica riacquist\u00f2 il teatro Capranica nel 1852 da Alessandro Torlonia, ma anche questa volta l'attivit\u00e0 imprenditoriale si rivel\u00f2 fallimentare.\nNel 1831 Giuliano Capranica (1824-1892) succedette ai Grillo Scarlatti (discendenti dalla figlia del famoso Onofrio del Grillo) e assunse il titolo di marchese e il cognome Capranica del Grillo. Ai Capranica del Grillo appartenne lo scrittore e patriota Luigi Capranica (1821-1891), autore di romanzi storici, e Giuliano Capranica del Grillo che spos\u00f2 la grande attrice Adelaide Ristori. Dopo la presa di Roma (1870) i Capranica fecero parte delle famiglie aristocratiche romane che riconobbero la legittimit\u00e0 dello stato italiano (nobilt\u00e0 bianca)."}
{"id": "2463107", "revid": "2134764", "url": "https://it.wikipedia.org/wiki?curid=2463107", "title": "Claude Le Roy", "text": "Carriera.\nLe Roy ha allenato una lunga serie di club, partendo dal piccolo club francese dell'Amiens SC, diventando allenatore dopo aver terminato la carriera agonistica. Riusc\u00ec a raggiungere la finale di Coppa d'Africa nel 1986 con il Nazionale di calcio del Camerun, e quindi a vincere la competizione nel 1988, la sua maggior vittoria come allenatore. Era alla guida del Senegal quando raggiunsero i quarti di finale della Coppa d'Africa nel 1992, e torn\u00f2 al Camerun per guidarlo ai mondiali 1998.\nDopo aver ricoperto l'incarico di osservatore al nel 1996, Le Roy divent\u00f2 direttore tecnico del Paris Saint-Germain per la stagione 1997-1998. Prese dunque il posto di allenatore al Cambridge United per un piccolo periodo nel 2004, firmando un \"contratto morale\" con la societ\u00e0. Nel 2004 fu nominato c.t. del Congo. Nel settembre 2006 fu nominato CT del Ghana. Nel febbraio 2008 port\u00f2 la squadra al 14\u00ba posto del ranking FIFA, la loro pi\u00f9 alta posizione di sempre, ma perse il posto nel maggio 2008.\nCominci\u00f2 ad allenare l'Oman nel luglio 2008. Condusse l'Oman alla vittoria nella Coppa del Golfo 2009. Nel marzo del 2011 divenne commissario tecnico della Siria, ma il 5 maggio seguente rescisse consensualmente il contratto con la federazione per problemi di stato. Dal 2011 al 2013 allen\u00f2 la Repubblica Democratica del Congo e dal 2013 al 2015 la Repubblica del Congo. Dal 2016 allena la nazionale togolese."}
{"id": "2463109", "revid": "55935", "url": "https://it.wikipedia.org/wiki?curid=2463109", "title": "Famiglia Capranica", "text": ""}
{"id": "2463118", "revid": "25300231", "url": "https://it.wikipedia.org/wiki?curid=2463118", "title": "Regno d'Angola", "text": ""}
{"id": "2463119", "revid": "122861254", "url": "https://it.wikipedia.org/wiki?curid=2463119", "title": "Eonaviego", "text": "L'eonaviego o gallego-asturiano o gallego delle Asturie (o semplicemente \"fala\" nella lingua originale) \u00e8 una lingua di transizione tra l'asturiano ed il galiziano.\nIl dominio linguistico di questa parlata si estende nelle Asturie tra i fiumi Eo e Navia, sebbene parlate simili si possano riscontrare in aree situate oltre il Navia. Il territorio nel quale la lingua \u00e8 diffusa prende perci\u00f2 il nome di \"Tierras del Eo-Navia\", da cui poi la lingua trae il nome (il territorio non coincide per\u00f2 completamente con la Comarca del Eo-Navia). La parlata \u00e8 soprattutto diffusa nei comuni di Boal, Castropol, Coa\u00f1a, Illano, El Franco, Grandas de Salime, Ibias, Pesoz, San Mart\u00edn de Oscos, Santa Eulalia de Oscos, San Tirso de Abres, Tapia de Casariego, Taramundi, Vegadeo, Villanueva de Oscos, e parte di Navia, Villay\u00f3n e Allande.\nNel 2007 l'Academia de la Llingua Asturiana ha accettato la definizione di Eonaviego per definire tale variet\u00e0 della lingua galiziano-portoghese.\nLa lingua \u00e8 stata spesso definita come galiziano-portoghese, con rilevanti influenze provenienti dalle lingue asturiano-leonesi, in particolare da studiosi quali Ram\u00f3n Men\u00e9ndez Pidal, Eugenio Co\u015feriu e D\u00e1maso Alonso. Attualmente si sta evidenziando un conflitto politico-linguistico per determinare l'identit\u00e0 della lingua, fra coloro che intendono evidenziare la componente asturiana e coloro che intendono valorizzare il substrato galiziano.\nEsempi di testi.\nMuito falades das quattro lumes c'alg\u0169as noites diz ver o padrinno de Louis na erdade. \u00c8 chamadeiro crerdes esso. Non son raz\u00f5es d'omes cabaes e seia como seia, ren mais e h\u0169 mentir ou h\u0169 feito imposs\u00edvel, fruito d'\u0169a mente caente, \u00bfMellor non vedes que o hom'est\u00e1 atolleito?\n\"Muitu fal\u00e1is de las cuatru l.lumes que dalgunas nueites diz ver el padr\u00edn de L.luis na hered\u00e1. Ye chamadeiru que crey\u00e1is neisu. Nun son razones d'homes cabales, y seya como seya, nam\u00e1s \u00eda una mentira ou un feitu imposible, frutu d'una mente cal.lente. \u00bfMeyor nun veis que'l home ta entol.lec\u00edu?\"\nMuito falaides das cuatro llumes/lumes* que dalg\u00faas n\u00f2ites diz ver el padr\u00edn de Llouguis/Louguis* na herd\u00e1. \u00c8 chamadeiro creredes neso. Nun s\u00f2n raz\u00f2is d'h\u00f2mes cabales, y s\u00eda/s\u00e8\u00f1a* como s\u00eda/s\u00e8\u00f1a*, nada m\u00e1is e \u00faa xacarand\u00eda ou un feito imposible, fruito d\u00faa mente cal\u00e8nte. \u00bfMiyor nun vedes que'l h\u00f2me ta tollapo/atolao*?\n\"Moito falades das catro lumes que algunhas noites di ver o padri\u00f1o de Lois na heredade. \u00c9 rechamante que creades niso. Non son raz\u00f3ns de homes cabais, e sexa como sexa, nada m\u00e1is \u00e9 unha mentira ou un feito imposibel/imposible, froito dunha mente quente. \u00bfMellor non vedes que o home est\u00e1 atolado?\"\n(*)Anche il fiume Porc\u00eda"}
{"id": "2463137", "revid": "404449", "url": "https://it.wikipedia.org/wiki?curid=2463137", "title": "Zancona", "text": "Zancona \u00e8 una frazione del comune italiano di Arcidosso, nella provincia di Grosseto, in Toscana.\nGeografia fisica.\nLa Zancona sorge in una valle situata sul versante settentrionale del Monte Labbro, uno dei rilievi montuosi che compongono il massiccio del Monte Amiata. La piccola valle \u00e8 attraversata dal torrente Zancona, che lambisce il paese a sud, presso la chiesa.\nIl borgo dista circa 58\u00a0km da Grosseto e poco pi\u00f9 di 2\u00a0km dal capoluogo comunale.\nStoria.\nLa frazione, insieme all'adiacente Macchie, forma due nuclei di abitazioni montane di origine plurisecolare, centri importanti di contadini e taglialegna, che popolavano un'ampia vallata ai piedi del versante nord del Monte Labbro, sulle rive del torrente omonimo. Durante il periodo etrusco, la frazione era l'ultimo centro abitato al confine orientale del territorio sotto il dominio della citt\u00e0 di Roselle. Sono infatti stati rinvenuti lungo il torrente reperti risalenti al IV secolo a.C. e una necropoli del III-II secolo a.C., ovvero un sepolcro a incinerazione caratterizzato dalla presenza di urne di arenaria e vasi cinerari su cui sono scritti i nomi dei defunti in etrusco. Secondo il glottologo Silvio Pieri il toponimo deriverebbe proprio dall'etrusco \"Senxunia\".\nDa sempre semplice appendice e villaggio alle dipendenze di Arcidosso, tra la fine del XVIII e gli inizi del XIX secolo arriv\u00f2 a Zancona il predicatore Baldassarre Audiberti, che lasci\u00f2 la sua testimonianza erigendo due croci devozionali nella frazione, una in localit\u00e0 La Croce, nella parte alta, e un'altra in localit\u00e0 Case del Ponte, nella parte bassa nei pressi del torrente. Nel XIX secolo Zancona fu poi teatro dell'avventura mistica e sociale di David Lazzaretti, il profeta dell'Amiata, che dette origine alla comunit\u00e0 religiosa giurisdavidica. Il profeta trascorreva il suo tempo tra la gente di Zancona e Macchie, raccogliendo in questi luoghi numerosi adepti e discepoli. La quasi totalit\u00e0 dei sacerdoti giurisdavidici che seguirono al Lazzaretti, fino all'ultimo di essi, Turpino Chiappini (1925-2002), proveniva da Zancona: qui si trova infatti conservato l'archivio dei seguaci.\nSul finire della Seconda guerra mondiale, i suoi territori subirono le razzie dei militari tedeschi in Italia, cos\u00ec come altre localit\u00e0 dell'Amiata e del grossetano. A partire dagli anni ottanta, Zancona inizi\u00f2 un processo di decadimento e spopolamento, con la chiusura di tutte le attivit\u00e0 e le scuole elementari: lo stabile \u00e8 stato ristrutturato e snaturato nel 2008. Alcune abitazioni oggi sono abbandonate, ed altre, soprattutto casali ottocenteschi e poderi, vengono affittati in estate a turisti stranieri, per la maggioranza tedeschi o olandesi.\nSociet\u00e0.\nEvoluzione demografica.\nQuella che segue \u00e8 l'evoluzione demografica della frazione di Zancona. Sono indicati gli abitanti dell'intera frazione e dove \u00e8 possibile la cifra riferita al solo capoluogo di frazione. Dal 1991 sono contati da Istat solamente gli abitanti del centro abitato, non della frazione.\nTradizioni e folclore.\nIn passato a Zancona, nell'ultima domenica del mese di settembre, si svolgeva la festa di Sant'Anna. Una processione partiva dalla piazza della Fonte, le bambine del paese venivano vestite di bianco, caricate su di un mulo e trasportate con tutti gli abitanti lungo la strada delle scuole fino alla chiesa di Sant'Anna, dove si sarebbe svolta la Santa Messa e, dopo la cerimonia, di nuovo la salita verso la piazza principale, accompagnati dalla banda d'Arcidosso. Dopo il concerto in piazza, si svolgeva una corsa dei cavalli su strada, che partiva dalla localit\u00e0 chiamata, per l'appunto, Mossa dei Cavalli fino alla localit\u00e0 La Croce. Questa tradizione si \u00e8 spenta negli anni ottanta, con il diminuire della popolazione e lo spopolamento della frazione.\nGeografia antropica.\nIl centro di Zancona \u00e8 diviso tradizionalmente in tre rioni:\nIl territorio della frazione comprende al suo interno anche la localit\u00e0 Le Macchie (750\u00a0m s.l.m., 99 ab.), borgata che ha attualmente superato in abitanti il capoluogo di frazione e che infatti viene spesso indicata come frazione a s\u00e9 stante. Intorno a questi due centri abitati principali (Zancona e Le Macchie) si sviluppano numerose localit\u00e0 minori (Poggio Zancona, La Crocina, Mossa dei Cavalli, Le Case, Case del Ponte, Case Sallustri, Case di Ragno, Case Michelotti, Mulino Zancona, Romitorio, Pratocupo, Torricella, Bandite Vecchie, Vado di Capretto), ma anche vere e proprie borgate, come quelle di \"Case Panardi\" (700\u00a0m s.l.m., 53 ab.), \"Giunco\" (738\u00a0m s.l.m., 71 ab.), \"Piamperugino\" (791\u00a0m s.l.m., 26 ab.), \"Rondinelli\" (800\u00a0m s.l.m., 13 ab.) e \"Serra\" (706\u00a0m s.l.m., 40 ab.)."}
{"id": "2463139", "revid": "19580", "url": "https://it.wikipedia.org/wiki?curid=2463139", "title": "Orso d'Oro", "text": ""}
{"id": "2463142", "revid": "1573940", "url": "https://it.wikipedia.org/wiki?curid=2463142", "title": "Smerinthus ocellata", "text": "La sfinge dagli occhi (Smerinthus ocellata ()) \u00e8 un lepidottero appartenente alla famiglia Sphingidae, diffuso in Eurasia.\nIl nome deriva dal fatto che sulle ali inferiori sono presenti due macchie simili ad occhi.\nDescrizione.\nIl bruco si presenta di colore verde chiaro con macchie bianche ha una pelle ruvida ed ha sette strisce bianche oblique su entrambi i lati del corpo. La testa e la coda sono blu. La crisalide \u00e8 rosso-bruna.\nL'adulto presenta ali anteriori marroni con sfumature rosse. Le ali posteriori sono rosse all'attaccatura e digradanti verso il marrone ai bordi; ognuna di esse ha una macchia simile ad un occhio con tre colorazioni concentriche: grigia internamente, poi blu e circondata esternamente di nero.\nQuando la falena \u00e8 posata le ali posteriori non sono visibili e quindi le macchie rimangono coperte se non in caso di pericolo.\nBiologia.\nIl bruco \u00e8 molto diffuso in autunno, quando \u00e8 possibile osservarlo mentre si nutre sui salici. La falena \u00e8 visibile nel primo periodo estivo."}
{"id": "2463150", "revid": "19580", "url": "https://it.wikipedia.org/wiki?curid=2463150", "title": "Orso d'Argento per il miglior regista", "text": ""}
{"id": "2463151", "revid": "1318658", "url": "https://it.wikipedia.org/wiki?curid=2463151", "title": "Dialetto vivaro-alpino", "text": "Il vivaro-alpino, vivaroalpenc in lingua occitana, vivaroalpenc nella parlata originale e vivaro-alpin in lingua francese, \u00e8 un dialetto della lingua occitana. Appartiene al gruppo del nord occitano insieme al Limosino e Auvernhat (dialetto Alvernese od Alverniate, dell'antica regione storica gallo-romana dell'Alvernia).\nIl dialetto \u00e8 parlato in Francia nella parte del Velay, nel nord del Vivarais e nel sud del Delfinato, mentre in Italia a Guardia Piemontese (CS) e in alcune valli occitane del Piemonte, in cui \u00e8 anche noto come provenzale alpino.\nIl nome vivaro-alpino \u00e8 stato coniato da Pierre Bec negli anni '70; i dialetti vivaro-alpini sono tradizionalmente chiamati \u00abgavot\u00bb dalle Alpi Marittime alle Hautes-Alpes.\nSottodialetti.\nIl vivaro-alpino presenta due gruppi sottodialettali:\nDenominazione e classificazione.\nIl vivaro-alpino \u00e8 stato a lungo considerato come un sotto-dialetto del provenzale, sotto la denominazione di \"provenzale alpino\" o addirittura \"nord-provenzale\". La sua estensione nella parte meridionale del Delfinato gli \u00e8 valso l'appellativo di \"delfinese\" (in francese \"dauphinois\"). Nel suo Atlante delle lingue minacciate, l'UNESCO lo classifica come lingua \"in pericolo\".\nCaratterizzazione.\nIl vivaro-alpino condivide con le altre variet\u00e0 del nord occitano (limosino, alverniate) la palatalizzazione delle consonanti k e g davanti ad a in particolare: \"chantar\" (\u00ab cantare \u00bb), \"jai\" (\u00ab ghiandaia \u00bb, in francese \"geai\"). L'occitano meridionale ha rispettivamente: \"cantar\", \"gai\".\nLa sua caratteristica principale \u00e8 la caduta delle intervocaliche dentali latine semplici: \nIn particolare, la t finale dei participi passati maschili \u00e8 sfumata: \"chant\u00e0\" (scritta \"chantat\" nella grafia classica) per \"chantat\" (\u00ab cantato \u00bb, in francese \"chant\u00e9\").\nLa desinenza verbale di prima persona \u00e8 \"-o\" (come in italiano, catalano orientale, castigliano e portoghese, ma anche in piemontese, che \u00e8 confinante): \"parlo\" per \"parli\" o \"parle\" (\u00ab io parlo \u00bb), \"parlavo\" per \"parlavi\" o \"parlave\" (\u00ab io parlavo \u00bb), \"parl\u00e8ro\" per \"parl\u00e8ri\" o \"parl\u00e8re\" (\u00ab io ho parlato, io parlavo \u00bb).\nUn tratto frequente \u00e8 il rotacismo di l (passaggio di l a r):\nNei dialetti delle Alpi, il vivaro-alpino ha mantenuto la pronuncia della r finale degli infiniti (eccezione nell'occitano moderno)."}
{"id": "2463152", "revid": "19580", "url": "https://it.wikipedia.org/wiki?curid=2463152", "title": "Orso d'Argento per il miglior attore", "text": ""}
{"id": "2463153", "revid": "19580", "url": "https://it.wikipedia.org/wiki?curid=2463153", "title": "Orso d'Argento per la migliore attrice", "text": ""}
{"id": "2463154", "revid": "19580", "url": "https://it.wikipedia.org/wiki?curid=2463154", "title": "Orso d'Oro alla carriera", "text": ""}
{"id": "2463159", "revid": "284225", "url": "https://it.wikipedia.org/wiki?curid=2463159", "title": "Timide", "text": ""}
{"id": "2463162", "revid": "599013", "url": "https://it.wikipedia.org/wiki?curid=2463162", "title": "Patrick McCourt", "text": "Carriera.\nComincia giovane nel Rochdale, squadra inglese che militava in categorie minori. Si trasferisce nel 2005 nel club irlandese degli Shamrock Rovers, nel quale inizia a farsi notare ricevendo convocazioni sia per l'Under-21, sia per la Nazionale maggiore. Nello stesso anno passa al club del Derry City.\nDurante l'estate del 2008 viene acquistato dagli scozzesi del per una somma pari a 250.000 sterline."}
{"id": "2463167", "revid": "767487", "url": "https://it.wikipedia.org/wiki?curid=2463167", "title": "European Northern Observatory", "text": "Lo European Northern Observatory (ENO, \"Osservatorio Europeo Settentrionale\" in italiano) \u00e8 un complesso astronomico osservativo formato dall'Osservatorio del Roque de los Muchachos e dall'Osservatorio del Teide nelle isole Canarie (Spagna). Include inoltre l'Instituto de Astrof\u00edsica de Canarias.\nPi\u00f9 di sessanta istituzioni di diciannove stati (in ordine alfabetico: Armenia, Belgio, Danimarca, Finlandia, Francia, Germania, Irlanda, Italia, Norvegia, Paesi Bassi, Polonia, Portogallo, Regno Unito, Russia, Spagna, Stati Uniti, Svezia, Taiwan e Ucraina) partecipano nell'ENO."}
{"id": "2463173", "revid": "1543377", "url": "https://it.wikipedia.org/wiki?curid=2463173", "title": "Le Macchie", "text": "Le Macchie \u00e8 una localit\u00e0 del comune italiano di Arcidosso, nella provincia di Grosseto, in Toscana.\nSituata sul versante del Monte Labbro del Monte Amiata, dista circa 3\u00a0km da Arcidosso e meno di un chilometro dalla vicina Zancona.\nStoria.\nLa frazione, insieme all'adiacente Zancona, forma due nuclei di abitazioni montane di origine plurisecolare, centri importanti di contadini e taglialegna, che popolavano un'ampia vallata ai piedi del versante nord del Monte Labbro.\nA partire dal XII secolo la frazione si trov\u00f2 a far parte dei possedimenti della famiglia degli Aldobrandeschi, cos\u00ec come i maggiori centri del Monte Amiata. Le Macchie divenne cos\u00ec una localit\u00e0 di Arcidosso, semplice appendice della pi\u00f9 popolosa frazione Zancona, raggruppando i territori dei Pastorelli, di Macchie e Poggio Marco.\nNel XIX secolo i territori del Monte Labbro furono poi teatro dell'avventura mistica e sociale di David Lazzaretti, il profeta dell'Amiata, che dette origine alla comunit\u00e0 religiosa giurisdavidica. Il profeta trascorreva il suo tempo tra la gente di Zancona e nei vari agglomerati delle Macchie, raccogliendo in questi luoghi numerosi adepti e discepoli. Fu proprio David Lazzaretti a far costruire due scuole elementari, una maschile e un'altra femminile, nell'agglomerato di Macchie e dei Pastorelli, mentre a Poggio Marco \u00e8 ancora possibile trovare gli stemmi murati dai davidiani sulle porte di alcune case: una croce affiancata da due C rovesciate, che rappresentavano la prima e la seconda venuta di Cristo.\nOggi le Macchie \u00e8 un unico piccolo borgo (le tre localit\u00e0 che la formavano oggi non sono pi\u00f9 divise), centro turistico d'estate, anche grazie alla rivalorizzazione delle abitazioni antiche, completamente ristrutturate.\nSociet\u00e0.\nEvoluzione demografica.\nQuella che segue \u00e8 l'evoluzione demografica della localit\u00e0 delle Macchie.\nCultura.\nEventi.\nIn agosto Le Macchie si popola di turisti in occasione della \"Sagra della Patata macchiaiola\", in cui si possono assaggiare piatti speciali a base di patate, ma assistere anche a dibattiti, convegni su David Lazzaretti con visita guidata alla Torre Giurisdavidica, e attrazioni varie, come la trebbiatura.\nGeografia antropica.\nLe Macchie, seppure oggi appare come un unico centro, \u00e8 suddivisa in tre localit\u00e0:"}
{"id": "2463191", "revid": "125230056", "url": "https://it.wikipedia.org/wiki?curid=2463191", "title": "Kelm\u0117", "text": "Kelm\u0117 (in polacco \"Kielmy\", in tedesco \"Kelm\") \u00e8 una citt\u00e0 del centro della Lituania.\nCon una popolazione di circa 11.000 abitanti, \u00e8 il centro amministrativo del Comune distrettuale di Kelm\u0117"}
{"id": "2463199", "revid": "1543377", "url": "https://it.wikipedia.org/wiki?curid=2463199", "title": "Regola del 6+5", "text": "La regola del 6 + 5 \u00e8 stata una proposta regolamentare avanzata dalla FIFA, ma mai ufficialmente approvata.\nCause storiche.\nIl libero trasferimento dei calciatori stranieri nel contesto europeo \u00e8 riconducibile, dal punto di vista storico, alle conseguenze della sentenza Bosman (emessa nel 1995). La circolazione degli atleti fu, nel decennio successivo, oggetto di polemiche; nell'autunno 2007 Joseph Blatter, all'epoca presidente dell'organismo mondiale, critic\u00f2 pubblicamente la composizione in prevalenza straniera dei club.\nUlteriori controversie erano poi sorte circa i fenomeni di naturalizzazione degli oriundi e degli extracomunitari, tema sul quale ciascuna lega europea si era mossa in maniera differente. Non da ultimo, vi erano stati sospetti circa l'effettiva regolarit\u00e0 di passaporti e la possibilit\u00e0 di giocare in Nazionale.\nLa proposta.\nNella primavera 2008 furono resi noti i dettagli della regola, cos\u00ec sintetizzabili sotto il profilo regolamentare:\nPer consentire l'adeguamento, la norma sarebbe stata applicata gradualmente con la formula del 4+7 (4 nazionali e 7 stranieri) nella stagione 2010-11 e del 5+6 (5 nazionali e 6 stranieri) durante la successiva prima della piena effettivit\u00e0.\nVotazione.\nNel maggio 2008, in occasione del congresso FIFA a Sydney (Australia), l'idea fu sottoposta a votazione ricevendo 150 pareri favorevoli e 40 astensioni: le norme dell'Unione europea ne impedirono tuttavia l'applicazione, non senza polemiche.\nLa commissione dell'UE conferm\u00f2 la propria posizione nel novembre successivo, durante un convegno informale svoltosi a Biarritz (in Francia)."}
{"id": "2463205", "revid": "1632387", "url": "https://it.wikipedia.org/wiki?curid=2463205", "title": "In Battle", "text": "Gli In Battle sono un gruppo che suona Black metal e Death metal. Sono originari di Sundsvall in Svezia.\nStoria.\nI membri iniziali della band erano John Fr\u00f6l\u00e9n e H\u00e5kan Sj\u00f6din alla chitarra e al basso, John Odhinn Sandin alla voce, e Otto Wiklund alla batteria. H\u00e5kan Sj\u00f6din lasci\u00f2 presto i compagni per dedicarsi a tempo pieno al suo impegno con i Setherial. Il primo disco, intitolato \"In Battle\", venne registrato a Stoccolma in Svezia nel 1997, per conto della Napalm Records.\nSegu\u00ec nel Marzo del 1998 \"The Rage of the Northmen\", questa volta prodotto alla Balleriana Audio, a Ume\u00e5, Svezia.\nNel corso del 1999, dei membri originali, rimase solo Fr\u00f6l\u00e9n, che incominci\u00f2 da solo a preparare i materiali per la terza fatica.\nDurante il 2002 inizi\u00f2 a provare con Sandin (a quel tempo batterista), per poi chiedere a Hans Carlsson (chitarra), allora membro dei Diabolica.\nIl 2003 vide Nils Fjellstr\u00f6m degli Aeon rimpiazzare Sandin, il quale ripieg\u00f2 verso il ruolo di voce; inoltre in quell'anno la band produsse \"Soul Metamorphosis\" al Necromorbus Studio di Stoccolma, Svezia.\nNel 2004 usc\u00ec poi \"Welcome to the Battlefield\", particolare per il fatto di essere stato registrato in tre diverse sedi. L'opera venne poi visionata da Erik Rutan, membro dei Morbid Angel e degli Hate Eternal.\nL'anno dopo la band recise il contratto con la Cold Record, e ne firm\u00f2 un altro con la Nocturnal Art Productions, in tempo per incominciare \"Kingdom of Fear\", il quarto del gruppo, che venne distribuito nel settembre del 2007."}
{"id": "2463206", "revid": "767487", "url": "https://it.wikipedia.org/wiki?curid=2463206", "title": "La morte in diretta", "text": "La morte in diretta (\"La mort en direct\") \u00e8 un film del 1980 diretto da Bertrand Tavernier.\nIl soggetto \u00e8 tratto dal romanzo \"The Unsleeping Eye\" di David G. Compton, anche conosciuto come \"The Continuous Katherine Mortenhoe\".\nIl film, a tema fantascientifico, \u00e8 stato presentato al 30\u00ba Festival internazionale del cinema di Berlino.\nTrama.\nQuando a Katherine Mortenhoe, celebre programmatrice di best seller (cio\u00e8 scrittrice di romanzi d'amore mediante l'uso di un computer che rielabora situazioni gi\u00e0 usate), viene diagnosticata una grave malattia che la porter\u00e0 entro due mesi alla morte, l'emittente televisiva CNA le offre un contratto per avere l'esclusiva sui suoi ultimi giorni, che verranno trasmessi in un programma televisivo chiamato \"La morte in diretta\". Dapprima non accetta, ma, dopo l'incontro con il padre, ricoverato in un istituto a causa di una malattia molto simile a quella di Katherine, che lo sta distruggendo, lei accetta. Invece dei 500.000 dollari che le erano stati offerti, lei ne chiede 600.000 e stabilisce l'inizio delle riprese a 36 ore dalla firma del contratto.\nDopo aver firmato per\u00f2 lei fugge, senza nemmeno prendere i soldi. Viene per\u00f2 rintracciata da Roddy, inviato della CNA, che ha delle telecamere impiantate dentro agli occhi, e che gli servono per filmare qualsiasi cosa veda. Roddy non svela la sua missione e aiuta Katherine a fuggire lontano dalla citt\u00e0, filmando tutto ci\u00f2 che succede, anche gli stati pi\u00f9 pietosi della malattia della compagna di viaggio. Dopo diverse vicissitudini raggiungono la casa di Gerald Mortenhoe, ex marito di Katherine, dove la povera protagonista viene raggiunta dalla troupe della CNA che vuole filmarla direttamente mentre sta per morire.\nProduzione.\nRiprese.\nIl film \u00e8 stato girato quasi interamente a Glasgow (cimitero, cattedrale, le rive del Clyde ecc.)\nAltro luogo di riprese \u00e8 stato Mull of Kintyre, anch'esso in Scozia."}
{"id": "2463213", "revid": "697352", "url": "https://it.wikipedia.org/wiki?curid=2463213", "title": "Teleregione", "text": ""}
{"id": "2463217", "revid": "729019", "url": "https://it.wikipedia.org/wiki?curid=2463217", "title": "Iperlipoproteinemia", "text": "Per iperlipoproteinemia si intendono livelli anormalmente elevati di alcuni o tutti i lipidi o lipoproteine nel sangue. \u00c8 la forma pi\u00f9 comune di dislipidemia (che include qualsiasi livello lipidico anormale).\nI lipidi (molecole insolubili in acqua) vengono trasportati in una capsula proteica. La dimensione di quella capsula, o lipoproteina, determina la sua densit\u00e0. La densit\u00e0 delle lipoproteine e il tipo di apolipoproteine che contiene determinano il destino della particella e la sua influenza sul metabolismo.\nLe iperlipidemie sono suddivise in sottotipi primari e secondari. L'iperlipidemia primaria \u00e8 solitamente dovuta a cause genetiche (come una mutazione in una proteina recettoriale), mentre l'iperlipidemia secondaria sorge a causa di altre cause sottostanti come il diabete. Le anormalit\u00e0 lipidiche e lipoproteiche sono comuni nella popolazione generale e sono considerati fattori di rischio modificabili per le malattie cardiovascolari a causa della loro influenza sull'aterosclerosi. Inoltre, alcune forme possono predisporre alla pancreatite acuta.\nI disturbi sono spesso autosomici recessivi. L'alterazione si pu\u00f2 manifestare come ipertrigliceridemia, ipercolesterolemia o entrambe.\nClassificazione.\nLe iperlipidemie possono essere fondamentalmente classificate come familiari (anche chiamate primarie) causate da specifiche anomalie genetiche o acquisite (anche dette secondarie) quando derivano da un'altra malattia sottostante che porta ad alterazioni nel metabolismo plasmatico delle lipidi e delle lipoproteine. Inoltre, l'iperlipidemia pu\u00f2 essere idiopatica, cio\u00e8 senza una causa nota.\nLe iperlipidemie sono anche classificate in base a quali tipi di lipidi sono elevati, cio\u00e8 ipercolesterolemia, ipertrigliceridemia o entrambi nell'iperlipidemia combinata. Livelli elevati di lipoproteina A possono anche essere classificati come una forma di iperlipidemia.\nFamiliare (primaria).\nLe iperlipidemie familiari sono classificate secondo la classificazione di Fredrickson, che si basa sul modello delle lipoproteine su elettroforesi o ultracentrifugazione. Successivamente \u00e8 stato adottato dall'Organizzazione mondiale della sanit\u00e0 (OMS). Non tiene conto direttamente dell'HDL e non distingue tra i diversi geni che potrebbero essere parzialmente responsabili di alcune di queste condizioni.\nIperlipoproteinemia tipo I.\nL'iperlipoproteinemia di tipo I esiste in diverse forme:\nL'iperlipoproteinemia di tipo I di solito si presenta nell'infanzia con xantomati eruttivi e coliche addominali. Le complicanze includono occlusione della vena retinica, pancreatite acuta, steatosi e organomegalia e lipemia retinalis.\nIperlipoproteinemia tipo II.\nL'iperlipoproteinemia di tipo II, di gran lunga la forma pi\u00f9 comune, \u00e8 ulteriormente classificata nei tipi IIa e IIb, a seconda principalmente dell'eventuale innalzamento del livello di trigliceridi oltre al colesterolo LDL.\nTipo IIa.\nQuesto tipo di Iperlipoproteinemia tipo II pu\u00f2 essere sporadico (a causa di fattori dietetici), poligenico o strettamente familiare come risultato di una mutazione nel gene del recettore LDL sul cromosoma 19 (0,2% della popolazione) o del gene ApoB (0,2%). La forma familiare \u00e8 caratterizzata da xantoma del tendine, xantelasma e malattia cardiovascolare prematura. L'incidenza di questa malattia \u00e8 di circa uno su 500 per gli eterozigoti e uno su 1.000.000 per gli omozigoti.\nHLPIIa \u00e8 una rara malattia genetica caratterizzata da un aumento dei livelli di colesterolo LDL nel sangue a causa della mancanza di assorbimento (nessun recettore Apo B) delle particelle LDL. Questa patologia, tuttavia, \u00e8 il secondo disturbo pi\u00f9 comune delle varie iperlipoproteinemie, con individui con una predisposizione eterozigotica di uno su 500 e individui con predisposizione omozigotica di uno su ogni milione. Questi individui possono presentare un insieme unico di caratteristiche fisiche come gli xantelasmi (depositi gialli di grasso sotto la pelle che spesso si presentano nella porzione nasale dell'occhio), xantomi tendinei e tuberosi, arcus juvenilis (l'ingrigimento dell'occhio spesso caratterizzato in et\u00e0 avanzata). individui), arterie, claudicatio e naturalmente aterosclerosi. I risultati di laboratorio per questi individui sono significativi per i livelli di colesterolo totale sierici da due a tre volte superiori al normale, cos\u00ec come per il colesterolo LDL, ma i loro trigliceridi e valori di VLDL rientrano nei valori normali. Per gestire persone con HLPIIa, potrebbero essere necessarie misure drastiche, soprattutto se i loro livelli di colesterolo HDL sono inferiori a 30 mg / dL e i loro livelli di LDL sono superiori a 160 mg / dL. Una dieta corretta per questi individui richiede una diminuzione del grasso totale a meno del 30% delle calorie totali con un rapporto di monoinsaturi: polinsaturi: grassi saturi di 1: 1: 1. Il colesterolo deve essere ridotto a meno di 300 mg / die, evitando cos\u00ec prodotti animali e aumentando l'assunzione di fibre a pi\u00f9 di 20 g / die con 6 g di fibre solubili / giorno [citazione necessaria] L'esercizio dovrebbe essere promosso, come pu\u00f2 aumentare l'HDL. La prognosi globale per questi individui \u00e8 nella peggiore delle ipotesi se individui non controllati e non trattati possono morire prima dei 20 anni, ma se si cerca una dieta prudente con un intervento medico corretto, l'individuo pu\u00f2 vedere un'aumentata incidenza di xantomi con ogni decennio e si verificheranno tendinite di Achille e aterosclerosi accelerata.\nTipo IIb.\nGli alti livelli di VLDL sono dovuti alla sovrapproduzione di substrati, compresi i trigliceridi, acetil-CoA e un aumento della sintesi di B-100. Possono anche essere causati dalla ridotta clearance di LDL. La prevalenza nella popolazione \u00e8 del 10%.\nIperlipoproteinemia tipo III\nQuesta forma \u00e8 dovuta ad alti chilomicroni e IDL (lipoproteine a densit\u00e0 intermedia). Conosciuto anche come disbetalipoproteinemia oppure malattia a banda \u03b2 larga, la causa pi\u00f9 comune di questa forma \u00e8 la presenza del genotipo ApoE E2 / E2. \u00c8 dovuto al VLDL ricco di colesterolo (\u03b2-VLDL). La sua prevalenza \u00e8 stata stimata in circa 1 su 10.000.\n\u00c8 associato con ipercolesterolemia (tipicamente 8-12 mmol / L), ipertrigliceridemia (in genere 5-20 mmol / L), una normale concentrazione di ApoB e due tipi di segni della pelle (xanthomata palmare o scolorimento arancione delle pieghe della pelle, e xanthomata tuberoerattivo sui gomiti e sulle ginocchia). \u00c8 caratterizzato dall'insorgenza precoce di malattie cardiovascolari e vascolari periferiche. Iperlipidemia residua si verifica a causa della funzione anormale del recettore ApoE, che \u00e8 normalmente richiesto per la clearance dei residui di chilomicron e IDL dalla circolazione. Il difetto del recettore causa che i livelli dei residui di chilomicrone e IDL siano pi\u00f9 alti del normale nel flusso sanguigno. Il difetto del recettore \u00e8 una mutazione o polimorfismo autosomico recessivo.\nIperlipoproteinemia tipo IV.\nL'ipertrigliceridemia familiare \u00e8 una condizione autosomica dominante che si verifica in circa l'1% della popolazione.Questa forma \u00e8 dovuta all'alto livello di trigliceridi. Altri livelli di lipoproteina sono normali o lievementi aumentati . Il trattamento comprende il controllo della dieta, i fibrati e le niacine. Le statine non sono meglio dei fibrati quando abbassano i livelli di trigliceridi.\nIperlipoproteinemia tipo V.\nIperlipoproteinemia di tipo V, nota anche come iperlipoproteinemia mista o iperlipidemia mista, \u00e8 molto simile al tipo I, ma con alta VLDL in aggiunta ai chilomicroni.\n\u00c8 anche associato a intolleranza al glucosio e iperuricemia. In medicina, l'iperlipidemia combinata (o -aemia) (anche nota come \"iperlipoproteinemia di tipo multiplo\") \u00e8 una forma comune di ipercolesterolemia (livelli elevati di colesterolo) caratterizzata da aumentate concentrazioni di LDL e trigliceridi, spesso accompagnate da una riduzione dell'HDL [14]. Sull'elettroforesi delle lipoproteine (un test ora raramente eseguito) si presenta come una iperlipoproteinemia di tipo IIB. \u00c8 il pi\u00f9 comune disturbo lipidico ereditario, che si verifica in circa una persona su 200. Infatti, quasi uno su cinque individui che sviluppano una malattia coronarica prima dei 60 anni ha questo disturbo. I livelli elevati di trigliceridi (&gt; 5 mmol / l) sono generalmente dovuti ad un aumento della lipoproteina a densit\u00e0 molto bassa (VLDL), una classe di lipoproteine inclini a causare l'aterosclerosi.\nTipologie di Iperlipoproteinemia di tipo V.\nL'iperlipidemia combinata familiare (FCH) \u00e8 l'evento familiare di questo disturbo, probabilmente causato dalla diminuzione del recettore LDL e dell'aumentata ApoB.\nL'FCH \u00e8 estremamente comune nei pazienti che soffrono di altre malattie dalla sindrome metabolica (\"sindrome X\", che comprende diabete mellito di tipo II, ipertensione, obesit\u00e0 centrale e CH). L'eccessiva produzione di acidi grassi liberi da parte di vari tessuti porta ad un aumento della sintesi di VLDL da parte del fegato. Inizialmente, la maggior parte delle VLDL viene convertita in LDL fino a quando questo meccanismo non \u00e8 saturo, dopo di che i livelli VLDL aumentano.\nEntrambe le condizioni sono trattate con farmaci fibrati, che agiscono sui recettori attivati dal proliferatore perossisoma (PPAR), in particolare PPAR\u03b1, per ridurre la produzione di acido grasso libero. Le statine, in particolare le statine sintetiche (atorvastatina e rosuvastatina) possono ridurre i livelli di LDL aumentando la ricaptazione epatica delle LDL a causa dell'aumentata espressione del recettore LDL.\nForme familiari non classificate.\nQueste forme non classificate sono estremamente rare:\nAcquisito (secondario).\nLe iperlipidemie acquisite (dette anche dislipoproteinosi secondarie) spesso imitano le forme primarie di iperlipidemia e possono avere conseguenze simili. Possono causare un aumento del rischio di aterosclerosi precoce o, se associati a marcata ipertrigliceridemia, possono portare a pancreatite e altre complicanze della sindrome da chilomicronemia. Le cause pi\u00f9 comuni di iperlipidemia acquisita sono:\nAltre condizioni che portano all'iperlipidemia acquisita includono:\nIl trattamento della condizione sottostante, quando possibile, o l'interruzione dei farmaci offensivi di solito porta ad un miglioramento dell'iperlipidemia.\nUn'altra causa acquisita di iperlipidemia, sebbene non sempre inclusa in questa categoria, \u00e8 l'iperlipidemia postprandiale, un aumento normale dopo l'ingestione di cibo.\nScreening.\nTestare la popolazione generale sotto i 40 anni senza sintomi \u00e8 di dubbio beneficio . Il livello sierico di lipoproteine a bassa densit\u00e0 (LDL), lipoproteine ad alta densit\u00e0 (HDL) e trigliceridi sono comunemente testati durante le cure primarie usando un pannello lipidico. Livelli quantitativi di lipoproteine e trigliceridi contribuiscono alla stratificazione del rischio di malattie cardiovascolari tramite modelli / calcolatori come il punteggio di rischio di Framingham, lo stimatore del rischio di malattia cardiovascolare aterosclerotica ACC / AHA e / o i punteggi di rischio di Reynolds. Questi modelli / calcolatori possono anche tenere conto della storia familiare (malattie cardiache e / o colesterolo alto), et\u00e0, genere, indice di massa corporea, anamnesi (diabete, colesterolo alto, malattie cardiache), livelli di CRP ad alta sensibilit\u00e0, punteggio di calcio dell'arteria coronaria e l' indice caviglia-braccio. La stratificazione cardiovascolare determina ulteriormente quale intervento medico potrebbe essere necessario per ridurre il rischio di future malattie cardiovascolari.\nTerapia.\nPer il trattamento di tipo II, la modifica della dieta \u00e8 l'approccio iniziale, ma molti pazienti richiedono un trattamento con statine (inibitori della reduttasi HMG-CoA) per ridurre il rischio cardiovascolare. Se il livello dei trigliceridi \u00e8 marcatamente aumentato, i fibrati (agonisti del recettore-alfa attivati dal proliferatore perossisoma) possono essere preferibili a causa dei loro effetti benefici. Il trattamento combinato di statine e fibrati, pur essendo altamente efficace, causa un marcato aumento del rischio di miopatia e rabdomiolisi, quindi viene eseguito solo sotto stretta supervisione. Altri agenti comunemente aggiunti alle statine sono sequestranti di ezetimibe, niacina e acido biliare. L'integrazione alimentare con olio di pesce viene anche utilizzata per ridurre i trigliceridi elevati, con l'effetto maggiore che si verifica nei pazienti con la maggiore gravit\u00e0. Esistono alcune prove a favore di prodotti contenenti steroli vegetali e acidi grassi omega-3."}
{"id": "2463218", "revid": "204012", "url": "https://it.wikipedia.org/wiki?curid=2463218", "title": "Iperlipidemia", "text": ""}
{"id": "2463225", "revid": "57342", "url": "https://it.wikipedia.org/wiki?curid=2463225", "title": "Francesco Tagliamonte", "text": "Biografia.\nNato ad Acerra, fu eletto senatore della Repubblica Italiana nella X Legislatura nelle file della Democrazia Cristiana nel 1987.\nPer molti anni, prima di approdare in parlamento, oper\u00f2 come funzionario presso la Comunit\u00e0 Economica Europea a Bruxelles. Poi come dirigente presso la Cassa del Mezzogiorno. Fu eletto anche consigliere regionale della Campania nella prima legislatura, nel 1970, quando divennero effettive le regioni italiane.\nIn giovent\u00f9 ebbe anche una parentesi come giornalista nella tv di Stato RAI e dello Osservatore Romano, per molti anni scrisse sul quotidiano La Gazzetta del Mezzogiorno. Per alcuni mesi fu eletto sindaco di Napoli, nel 1993, prima dell'avvento dell'era Bassolino.\nNegli ultimi anni della sua vita, fu di nuovo candidato al Senato in Campania ma non fu riconfermato.\n\u00c8 sepolto nella cappella di famiglia nel cimitero (nuovo) di Acerra. Nel 2008, nell'anniversario dei dieci anni dalla scomparsa, l'amministrazione comunale della citt\u00e0 di Acerra gli ha dedicato una strada."}
{"id": "2463227", "revid": "767487", "url": "https://it.wikipedia.org/wiki?curid=2463227", "title": "Academia de la Llingua Asturiana", "text": "La Accademia della lingua asturiana (in asturiano \"Academia de la Llingua Asturiana\") \u00e8 una istituzione del Consiglio di Governo del Principato delle Asturie, il cui fine \u00e8 la difesa, la promozione e lo studio della lingua asturiana.\nGli obiettivi principali sono la tutela della lingua, cercando di promuovere l'utilizzo dell'asturiano nella popolazione, con il fine di poter tutelare la cultura delle Asturie. L'obiettivo dell'accademia \u00e8 anche quello di studiare e normalizzare la lingua cercando di sviluppare un dizionario comune fra tutte le variet\u00e0 di asturiano.\nLe prime attestazioni dell'ALLA, come viene normalmente abbreviato il termine Academia de la Llingua Asturiana, compaiono nel XVIII secolo quando Gaspar Melchor de Jovellanos e Carlos Gonz\u00e1lez de Posada discussero, nei loro rapporti epistolari, dell'intenzione di creare un'istituzione che potesse tutelare la lingua asturiana."}
{"id": "2463228", "revid": "111487592", "url": "https://it.wikipedia.org/wiki?curid=2463228", "title": "All That I'm Allowed (I'm Thankful)", "text": "All That I'm Allowed (I'm Thankful) \u00e8 un brano composto ed interpretato dall'artista britannico Elton John. Il testo \u00e8 di Bernie Taupin.\nIl brano.\nProveniente dall'album del 2004 \"Peachtree Road\" (ne costituisce l'ottava traccia), si caratterizza come un brano dalle chiare sonorit\u00e0 acustiche, ispirate alle ballate pianistiche degli anni settanta (il disco di provenienza segue infatti lo stile di \"Songs from the West Coast\"). Elton \u00e8 presente al pianoforte, ed \u00e8 accompagnato dalla sua Elton John Band, formata da Davey Johnstone (chitarre elettrica, acustica e sitar), Nigel Olsson (batteria), Guy Babylon (programmazione e direzione dell'arrangiamento, organo hammond, rhodes), Bob Birch (basso) e\nJohn Mahon (percussioni). Inoltre, si cimentano ai cori Adam McNight, Charles Bullock, Terrence Davis e Mark Ford. Il titolo del testo di Bernie significa letteralmente \"Tutto ci\u00f2 che mi \u00e8 permesso (sono riconoscente)\".\n\"All That I'm Allowed (I'm Thankful)\" \u00e8 stato il primo brano dell'album di provenienza ad essere pubblicato come singolo; ha conseguito una numero 20 UK e una numero 24 nella classifica statunitense della musica Adult contemporary."}
{"id": "2463229", "revid": "119839784", "url": "https://it.wikipedia.org/wiki?curid=2463229", "title": "Eneo (fiume)", "text": "L'Eneo (in croato \"Rje\u010dina\", in ungherese \"Recsina\", in tedesco \"Flaum\", in veneto \"Fiumera\"), noto anche con i nomi \"Fiumara\", \"Tarsia\" e \"R\u00e9cina\", \u00e8 un modesto corso d'acqua croato noto perch\u00e9 attraversa la citt\u00e0 di Fiume. Il suo nome deriva dal latino e greco \"Oeneus\". \nNel periodo dal 1924 al 1941 il basso corso dell'Eneo segnava il confine tra l'Italia e la Jugoslavia, separando la citt\u00e0 prevalentemente italofona di Fiume dal quartiere slavofono di Sussak.\nDescrizione.\nNasce alle pendici del colle Ki\u010dej (606\u00a0m), una collina dell'entroterra di Fiume, a 323 metri di quota. Segue poi un percorso tortuoso in direzione sud-est, scavando una profonda gola, che lo porta a sfociare con un piccolo delta a due rami nel porto di Fiume, dopo aver percorso circa 18\u00a0km. A Fiume il suo corso si allarga e funge da porto-canale.\nHa un carattere fortemente influenzato dalle precipitazioni, tant'\u00e8 che assomiglia, pi\u00f9 che a un fiume, a una fiumara, e appunto col nome di \"Fiumara\" era pure indicato fino al 1947, e tale appellativo \u00e8 spesso utilizzato tutt'oggi dai fiumani italofoni, che usano anche la forma aggettivale femminile Enea come nome proprio di donna.\nStoria.\nImportanti lavori, promossi dalle autorit\u00e0 ungheresi, coinvolsero il suo delta sul finire del XIX secolo, quando davanti ad esso fu creato il nuovo bacino di \"Porto Baross\".\nPi\u00f9 o meno a met\u00e0 del suo tragitto, il suo corso viene bloccato da una diga artificiale, costruita nel 1968 per fare fronte alle necessit\u00e0 energetiche della citt\u00e0 di Fiume, formando il piccolo lago di Vali\u0107i.\nNel 1999 lungo le sue sponde \u00e8 stato costruito un sentiero escursionistico lungo circa 20\u00a0km, molto apprezzato per la bellezza dei paesaggi che attraversa, che parte dalla citt\u00e0 di Fiume e termina presso la sorgente dell'Eneo."}
{"id": "2463230", "revid": "256896", "url": "https://it.wikipedia.org/wiki?curid=2463230", "title": "Chiesa Madre Mater Salvatoris", "text": ""}
{"id": "2463235", "revid": "767487", "url": "https://it.wikipedia.org/wiki?curid=2463235", "title": "David Don", "text": "Insegn\u00f2 botanica al King's College di Londra dal 1836 al 1841 e fu bibliotecario della Linnean Society of London dal 1822 al 1841.\nDescrisse molte delle principali conifere scoperte nella sua epoca, tra cui le seguenti:\nDiede la denominazione al genere di orchidee \"Pleione\" (1825).\nPer conto del botanico inglese Aylmer Bourke Lambert, del quale era bibliotecario, compil\u00f2 nel 1825 \"Prodromus florae nepalensis\", un trattato sulle specie botaniche del Nepal compilato sulla base di esemplari raccolti dai botanici Nathaniel Wallich e Francis Hamilton nel giardino botanico di Calcutta.\nEra fratello minore di George Don, anch'egli un botanico."}
{"id": "2463240", "revid": "2033069", "url": "https://it.wikipedia.org/wiki?curid=2463240", "title": "La peggiore settimana della nostra vita", "text": "La peggiore settimana della nostra vita (\"Worst Week\") \u00e8 una sitcom statunitense trasmessa tra il 2008 e il 2009 su CBS. Creata da Mark Bussel e Justin Sbresni e prodotta dalla Hat Trick Productions, Universal Media Studios e CBS Paramount Network Television, \u00e8 il remake americano della serie inglese chiamata \"The Worst Week of My Life\", andata in onda su BBC One dal 2004 per due stagioni.\nLa sitcom non \u00e8 stata per\u00f2 fortunata negli Stati Uniti e CBS ha deciso non riconfermare la serie, interrompendola dopo una sola stagione.\nIn Italia la serie \u00e8 stata interamente trasmessa in chiaro in prima visione assoluta su Rai 2 dal 7 giugno al 9 agosto 2009, ogni domenica con un doppio episodio.\nTrama.\nSam e la compagna Melanie scoprono di aspettare un figlio. La notizia viene presa con grande entusiasmo dalla coppia e non resta che dare la notizia ai genitori. I due prendono una settimana di ferie per poterla passare con la famiglia di Melanie, composta dal padre Dick (che detesta Sam) e la madre Angela."}
{"id": "2463253", "revid": "300067", "url": "https://it.wikipedia.org/wiki?curid=2463253", "title": "Rick Brunson", "text": "\u00c8 il padre di Jalen Brunson.\nCarriera.\nAllenatore.\nNella stagione 2019-20 ha guidato la Camden High School. Si \u00e8 dimesso nel novembre del 2020."}
{"id": "2463258", "revid": "287204", "url": "https://it.wikipedia.org/wiki?curid=2463258", "title": "Glenn Loovens", "text": "Carriera.\nClub.\nInizia a giocare nelle giovanili degli olandesi del Feyenoord. Dopo aver debuttato in prima squadra, disputando un paio di partite, viene ceduto in prestito a diverse squadre nei Paesi Bassi, fino al 2005 quando lascia l'Olanda e va a giocare in Inghilterra, nella squadra gallese del Cardiff City, militante in Championship, che lo acquista dal Feyenoord per 375,000 euro.\nDurante il mercato estivo del 2008 viene acquistato a titolo definitivo dagli scozzesi del per una somma che si aggira attorno ai 2,5 milioni di sterline.\nDopo 4 anni trascorsi nel club scozzese nel luglio 2012 viene ingaggiato dagli spagnoli del , club con il quale firma un contratto biennale.\nIl 3 dicembre 2013 si trasferisce allo Sheffield Wednesday a parametro zero.\nNazionale.\nVanta numerose presenze con l'Under-21 olandese.\nStatistiche.\nPresenze e reti nei club.\n\"Statistiche aggiornate al 12 febbraio 2019.\""}
{"id": "2463260", "revid": "226458", "url": "https://it.wikipedia.org/wiki?curid=2463260", "title": "Episodi de La peggiore settimana della nostra vita", "text": "La prima e unica stagione della serie televisiva La peggiore settimana della nostra vita viene trasmessa negli Stati Uniti dal 22 settembre 2008 al 6 giugno 2009 su CBS e in Italia ha debuttato su Rai 2 il 7 giugno 2009 per terminare poi il 9 agosto 2009."}
{"id": "2463264", "revid": "124164286", "url": "https://it.wikipedia.org/wiki?curid=2463264", "title": "Muscolo tibiale posteriore", "text": "Nell'anatomia umana il muscolo tibiale posteriore \u00e8 un muscolo posteriore della gamba.\nAnatomia.\nOrigina dalla superficie della tibia al di sotto del muscolo soleo e della membrana interossea, e dalla faccia mediale del perone.\nIl suo tendine entra nel piede passando tra il malleolo mediale e il calcagno, passando nel retinacolo dei muscoli flessori.\nSi inserisce con due capi, il \"capo superficiale\" sulla tuberosit\u00e0 dell'osso navicolare, il \"capo profondo\" sul primo secondo e terzo cuneiforme. \u00c8 innervato dal nervo tibiale.\nAzione.\nAgisce flettendo plantarmente (estendendo) il piede e partecipa ai movimenti di adduzione (supinazione) e rotazione interna del piede. Con il piede fissato al suolo avvicina la gamba al calcagno. Estende (flette plantarmente), adduce (supina) e partecipa ai movimenti di rotazione interna del piede.\nDisfunzione.\nUn'insufficienza di questo muscolo (data per esempio da una paralisi del nervo) pu\u00f2 causare l'appiattimento dell'arcata plantare, causando il piede piatto. \nIn caso di retrazione invece, riscontrabili spesso in bambini affetti da paralisi cerebrale infantile, il tibiale posteriore concorrer\u00e0 alla formazione di un piede cavo."}
{"id": "2463265", "revid": "486946", "url": "https://it.wikipedia.org/wiki?curid=2463265", "title": "Quando, quando, quando", "text": ""}
{"id": "2463277", "revid": "1516087", "url": "https://it.wikipedia.org/wiki?curid=2463277", "title": "Lepanto (nave da battaglia)", "text": "La corazzata Lepanto fu un'unit\u00e0 della Regia Marina della Classe Italia costruita su progetto dell'ingegnere navale Benedetto Brin, incaricato dal governo di progettare tre potenti corazzate per la rinascente Regia Marina italiana del Regno d'Italia. Le prime due \"Duilio\" e Dandolo erano in costruzione quando, nel 1876, dopo aver rimaneggiato i progetti esistenti sulla base di nuove intuizioni, si decise di soprassedere all'eventuale costruzione di una terza unit\u00e0 della stessa classe per impostare due unit\u00e0 completamente differenti, l'Italia e la sua gemella \"Lepanto\".\nIl motto della nave era \"In hoc signo vinces\", la frase attribuita all'imperatore Costantino era cucita sulla bandiera della nave ammiraglia di Don Giovanni d'Austria, comandante della flotta dei Collegati a Lepanto, nel 1571.\nCostruzione.\nLa costruzione della nave avvenne nel cantiere navale Orlando di Livorno, dove venne impostata sugli scali il 4 novembre 1876. La nave venne varata il 17 marzo 1883 e completata il 16 agosto 1885.\nLo scafo era in ferro ed acciaio fasciato in legno e rivestito di lamiere di zinco nell'opera viva, privo di ogni protezione corazzata verticale, tranne il ponte corazzato e le corazzature per barbette e munizioni, con una fittissima compartimentazione interna che in caso di colpi incassati avrebbe dovuto, secondo i disegni, limitare l'imbarco di acqua e quindi evitare comunque il compromettersi della galleggiabilit\u00e0. La nuova concezione port\u00f2 da un lato ad una sensibile diminuzione di pesi con aumento di velocit\u00e0 e autonomia, dall'altro impose un grande scafo con un'alta opera morta e grandi volumi interni che permettevano una pi\u00f9 che confortevole sistemazione dell'equipaggio e davano la possibilit\u00e0 di imbarcare, almeno in teoria, fino ad un'intera divisione di fanteria. Questo fece dell'unit\u00e0 una vera e propria nave \"strategica\", molto indicata per le spedizioni militari oltremare, tale da potere essere considerata l'antesignana, tra le corazzate, di certe \"navi da sbarco\" che oggi si trovano in tutte le maggiori marine.\nPropulsione.\nL'apparato motore era formato da 26 caldaie per quattro macchine alternative Penn a duplice espansione con una potenza di 12.000 cavalli. I vaporizzatori erano posti in compartimenti stagni in modo che la nave potesse filare ad una sufficiente velocit\u00e0 anche se alcune macchine fossero state in avaria. Sulla Lepanto la sistermazione delle caldaie fu diversa per cui mentre la capoclasse Italia aveva sei fumaioli, nella Lepanto i fumaioli erano quattro.\nArmamento.\nL'armamento principale era posizionato, come in tutte le grandi navi dell'epoca, a centro nave ed era costituito da due coppie di cannoni, a retrocarica, con sistemazione a barbetta, in torri scoperte ed era costituito da quattro grandi cannoni da 431mm a retrocarica forniti dalla britannica Armstrong e diversi pezzi minori, dai 152mm in gi\u00f9 sistemati in varie parti della nave. Il caricamento, come in tutte le moderne navi da battaglia dell'epoca era automatizzato.\nServizio.\nI lunghi lavori di allestimento la fecero entrare in servizio quando non solo non era pi\u00f9 ai vertici della tecnica navale, ma era forse gi\u00e0 superata dal tumultuoso sviluppo tecnologico di quegli anni.\nLa vita operativa dell'unit\u00e0 si svolse in tempo di pace, navigando sempre nel Mediterraneo per attivit\u00e0 di addestramento e compiti di \"mostrar bandiera\", rivestendo in varie occasioni il ruolo di nave ammiraglia della Squadra Navale.\nNel 1893 la corazzata venne impiegata in compiti di ordine pubblico in Sicilia.\nDal 1902 venne utilizzata per l'addestramento dei cannonieri e tra il 1910 ed il 1912 venne adibita a deposito nel porto della Spezia.\nLa nave, messa in disarmo il 26 maggio 1912, venne rimessa in servizio e classificata Nave Ausiliaria di 1\u00aa Classe il 13 gennaio 1913, per essere definitivamente radiata il 15 gennaio 1914 e demolita a partire dal 27 marzo 1915.\nCollegamenti esterni.\nLa corazzata Lepanto sul sito della Marina Militare - Almanacco storico"}
{"id": "2463278", "revid": "85671986", "url": "https://it.wikipedia.org/wiki?curid=2463278", "title": "Lim\u00f3s", "text": "Nella mitologia greca, Lim\u00f3s (\u03bb\u03b9\u03bc\u03cc\u03c2; Fame) \u00e8 la raffigurazione della carestia; si tratta della figlia di Eris. Di lei parla Virgilio, indicandola come cattiva consigliera, al fianco di tanti compagne sue pari, un essere mostruoso.\nIl mito.\nLa sua dimora viene rivelata da Ovidio: nella Scizia, nella parte pi\u00f9 remota e gelata del mondo conosciuto dai Greci e dai Romani. A lei fanno compagnia secondo l'autore Gelo, Brivido e Pallore. La sua pelle \u00e8 quella di una vecchia, rinsecchita, gli occhi appaiono infossati, i suoi capelli sono ispidi. Una volta oper\u00f2 per volere della dea Cerere, in quell'occasione ai danni di Erisittone: il suo tocco lo port\u00f2 ad avere una fame che non veniva mai saziata.."}
{"id": "2463280", "revid": "6923", "url": "https://it.wikipedia.org/wiki?curid=2463280", "title": "Stanislav Evgrafovi\u010d Petrov", "text": "Il 26 settembre 1983 identific\u00f2 un falso allarme missilistico - prendendo difficili decisioni al limite delle sue prerogative e dei regolamenti preposti - evitando cos\u00ec il pi\u00f9 che probabile scoppio di un conflitto nucleare mondiale.\nBiografia.\nPetrov nacque il 7 settembre 1939 vicino a Vladivostok. Suo padre, Evgraf, pilotava aerei da caccia durante la seconda guerra mondiale. Sua madre era una infermiera.\nPetrov si iscrisse all'Accademia Militare di Ingegneria Aeronautica di Kiev della Aeronautica militare sovietica, e dopo il diploma nel 1972 fu assegnato alla Vojska PVO, la difesa antiaerea. Nei primi anni settanta venne assegnato all'organizzazione che sovrintendeva al nuovo sistema di allarme precoce che doveva rilevare i lanci di missili balistici da parte dei paesi NATO.\nPetrov era sposato con Raisa ed ebbe due figli, Dmitrij ed Elena. Sua moglie mor\u00ec di cancro nel 1997.\nL'incidente del 26 settembre 1983.\nIl 26 settembre 1983, al culmine della guerra fredda, a Petrov fu richiesto di sostituire l'ufficiale di servizio al bunker Serpuchov 15, vicino a Mosca, con il compito di monitorare il sistema satellitare di sorveglianza dei siti missilistici statunitensi, interpretandone e verificandone i dati, per informare i suoi superiori di un eventuale attacco nucleare contro l'Unione Sovietica. Nel caso si fosse presentato un attacco, la strategia dell'Unione Sovietica era quella di lanciare immediatamente un contrattacco nucleare su vasta scala contro gli Stati Uniti, secondo la dottrina della distruzione mutua assicurata.\nAlle 00:14 (ora di Mosca) il sistema satellitare OKO, una costellazione di satelliti della serie Cosmos destinati a questo uso specifico e dotati di appositi rivelatori come ad esempio il Cosmos 1518, diede l'allarme segnalando un missile lanciato dalla base di Malmstrom, in Montana, in viaggio verso il territorio sovietico; il sistema arriv\u00f2 a contare fino a 101 satelliti fino al suo rimpiazzo col nuovo Tundra/EKS nel 2000 e garantiva una copertura notevole, lavorando sulla banda dell'infrarosso. Petrov, ritenendo inverosimile un attacco con un unico missile, pens\u00f2 a un errore del sistema e non segnal\u00f2 ai suoi superiori l'accaduto. Pochi minuti dopo il satellite segnal\u00f2 altre quattro volte un \"report\" uguale, per un totale di 5 missili nucleari potenzialmente in viaggio verso l'URSS. Lanciare l'allarme, assecondando quanto riportato dal sistema, avrebbe potuto significare dar avvio alla risposta nucleare verso gli Stati Uniti da parte sovietica, ma Petrov, che conosceva bene le peculiarit\u00e0 del sistema satellitare sovietico \"Oko\", considerando troppo esiguo l'attacco missilistico in corso rispetto alla dotazione statunitense, ritenne che si stesse trattando di una serie di errori. Alla fine delle analisi (con i presunti missili lanciati ancora in volo verso il suolo sovietico, ma non rilevati come presenti da altre fonti), decise di segnalare il tutto ai superiori come un malfunzionamento del sistema, anzich\u00e9 come un attacco nucleare dagli Stati Uniti all'Unione Sovietica. La decisione si rivel\u00f2 giusta.\nVenne infatti poi accertato che si trattava di un falso allarme dovuto a una particolare congiunzione astronomica tra la Terra, il Sole e l'orbita del sistema satellitare OKO - collegata all'equinozio d'autunno appena trascorso (l'accaduto viene infatti ricordato come Incidente dell'equinozio d'autunno) - che aveva dato inaspettatamente luogo a consistenti riflessi solari su nubi ad alta quota, erroneamente identificati come lanci di missili. Petrov aveva interpretato i dati e gli ordini nel modo pi\u00f9 esatto, con beneficio per tutto il pianeta; tuttavia tale evento metteva in pessima luce la tecnologia delle apparecchiature impegnate nel monitoraggio dei siti missilistici statunitensi, e venne adeguatamente silenziato.\nIn seguito il colonnello fu redarguito, ufficialmente per altre ragioni, e la sua carriera militare termin\u00f2 con la pensione anticipata. L'episodio che lo vide protagonista fu tenuto segreto a lungo, approdando all'opinione pubblica quasi dieci anni dopo, mentre Petrov si era nel frattempo ritirato a Frjazino, una cittadina vicino a Mosca, dove visse in condizioni economiche precarie fino alla morte, avvenuta il 19 maggio 2017.\nNei media.\nLe vicende dell'incidente che lo ha visto protagonista sono state trasposte in due docufilm: \"The red button\" (2011) e \"The Man Who Saved the World\" (2014).\nIl 18 aprile 2017 viene pubblicato un libro, \"L'uomo che ferm\u00f2 l'apocalisse\", del conduttore televisivo italiano Roberto Giacobbo scritto con Valeria Botta, che tratta il fatto accaduto al militare sovietico."}
{"id": "2463281", "revid": "339392", "url": "https://it.wikipedia.org/wiki?curid=2463281", "title": "Lettera di San Paolo ai Giudei", "text": ""}
{"id": "2463288", "revid": "279617", "url": "https://it.wikipedia.org/wiki?curid=2463288", "title": "Episodi de I misteri di Murdoch (prima stagione)", "text": "La prima stagione della serie televisiva I misteri di Murdoch \u00e8 stata trasmessa in Canada su Citytv dal 24 gennaio al 17 aprile 2008.\nIn Italia la stagione \u00e8 andata in onda a partire dal 6 giugno 2009 su Rai 3 che ha trasmesso tutti gli episodi tranne il n. 5 intitolato \"Matrimonio di facciata\" che \u00e8 andato in onda in prima visione assoluta su Fox Crime.\n\"Quale futuro\".\nTrama.\nNella citt\u00e0 di Toronto si discute sull'idea di abbandonare definitivamente l'uso della corrente continua, sponsorizzata da Thomas Edison in favore dell'innovativa corrente alternata, scoperta da Nikola Tesla. Durante una dimostrazione pubblica contro la presunta pericolosit\u00e0 della corrente alternata, organizzata dal signor Fawkes in accordo con la Compagnia Elettrica, Alice Howard, la miss incaricata di abbassare la leva del commutatore, muore fulminata al posto della cagnetta che avrebbe dovuto essere la vittima dimostrativa. Si pensa ad un tragico incidente, ma la faccenda \u00e8 scottante perch\u00e9 in ballo c'\u00e8 l'assegnazione del ricco contratto per l'illuminazione pubblica. In ogni caso il detective Murdoch scopre che il meccanismo usato \u00e8 stato alterato e di l\u00ec a poco, con la collaborazione dello stesso Tesla, dimostra senz'ombra di dubbio che la morte di Alice \u00e8 stata un omicidio. Quando l'autopsia condotta dalla dottoressa Ogden rivela che Alice era incinta di cinque settimane, sembra emergere anche un possibile movente: Daniel Pratt, direttore della Compagnia Elettrica, \u00e8 un ricchissimo uomo d'affari e il consigliere Edwin Dodd, il cui voto sarebbe decisivo per l'assegnazione dell'appalto energetico, \u00e8 un personaggio pubblico: entrambi sarebbero stati negativamente colpiti dallo scandalo. Tuttavia ci sono anche altre possibilit\u00e0: l'agente Crabtree ad esempio, malgrado la forte attrazione che prova per lei, si mette ad indagare sulla signorina Edna Garrison, appartenente alla Societ\u00e0 per i Diritti degli Animali: la ragazza ha spesso manifestato contro l'uso dei cani come vittime delle dimostrazioni e Crabtree scopre infatti la sua partecipazione ad un tentativo di sabotaggio, che per\u00f2 non \u00e8 stato portato a termine. Una possibilit\u00e0 totalmente diversa si apre quando gli investigatori apprendono che in origine avrebbe dovuto essere il signor Dodd ad abbassare la leva mortale: il vero obiettivo dell'assassino sarebbe dunque lui. Murdoch e l'ispettore Brackenreid scoprono per\u00f2 che il consigliere era stato probabilmente corrotto, quindi non sarebbe stato necessario ucciderlo. A morire fulminato di l\u00ec a poco \u00e8 invece Pratt, che aveva gi\u00e0 confessato una sua breve relazione con Alice Howard ma che a causa delle sue condizioni fisiche non poteva essere il padre del bambino che lei aspettava. Per esclusione, gli investigatori sono infine in grado di attribuire a Dodd la morte del magnate, messa in atto per vendetta: con la complicit\u00e0 del signor Fawkes e grazie ad un apparecchio di registrazione messo a punto da Tesla, il consigliere viene incastrato tanto per corruzione quanto per omicidio. Rimane per\u00f2 ancora insoluto il caso relativo ad Alice Howard. La sua compagna di stanza ha gi\u00e0 raccontato che la ragazza aveva avuto parecchie relazioni, a volte anche con uomini sposati; ultimamente per\u00f2 c'era stato un uomo speciale, di cui lei aveva udito solo la voce al telefono. Seguendo questa pista Murdoch identifica l'amante segreto e il suo movente per l'omicidio: il signor Fawkes, il cui imminente matrimonio con una ricca ereditiera sarebbe stato impedito dallo scandalo. La compagna di stanza di Alice ne identifica la voce registrata, e al colpevole non resta che ammettere le proprie responsabilit\u00e0. Al termine dell'indagine Edna e Crabtree, sempre pi\u00f9 attratti l'uno dall'altra, cercano di superare gli ostacoli e i malintesi che li avevano divisi, lasciando aperta la possibilit\u00e0 di rivedersi ancora.\n\"Incubo dal passato\".\nTrama.\nMentre il detective Murdoch presenta la richiesta per essere promosso ispettore presso la Stazione n\u00b0.3, nell'ufficio dell'ispettore Brackenreid viene fatta una macabra consegna: un baule contenente il cadavere di un uomo, accompagnato da un minaccioso biglietto anonimo. Il morto \u00e8 l'avvocato Percival Pollack. La moglie Clara lo ha visto per l'ultima volta una settimana prima: Pollack doveva partire per Montr\u00e9al, dopo una breve sosta presso Gilbert Birkins, il socio con cui stava dando vita ad un'impresa per la commercializzazione di bici motorizzate. Birkins, la cui attivit\u00e0 principale \u00e8 quella di medico, conferma la visita e l'investimento da parte di Pollack per una grossa somma. Poco tempo dopo un altro baule viene recapitato a casa di Brackenreid: questa volta il morto \u00e8 il giudice Henry Scott e come la prima vittima \u00e8 stato accoltellato al cuore con uno stiletto. Brackenreid riconosce il modus operandi di un criminale da lui arrestato cinque anni prima e condannato con la collaborazione di Pollack e di Scott: Walter Ayott, che uccideva in quel modo i suoi avversari e alla fine era stato incastrato per l'assassinio del marito della sua amante. Il caso era stato importante e aveva segnato il decollo per la carriera dell'ispettore, che con ogni probabilit\u00e0 \u00e8 ora destinato a diventare la terza vittima. Murdoch raccomanda prudenza e si mette a seguire con calma le prove; Brackenreid invece, pi\u00f9 arrabbiato e impaziente che davvero spaventato, preferisce adottare metodi rudi, privi di mezze misure. Poich\u00e9 Ayott risulta morto carbonizzato durante un tentativo di evasione, l'ispettore arresta Delmer Ward, uno dei suoi antichi complici, e lo mette sotto torchio. Ripetutamente malmenato, Ward finisce per indicare il covo di Ayott, dopo che una riesumazione ha dimostrato che il morto nell'incendio della prigione non era lui, bens\u00ec un altro detenuto di nome Vitacelli. L'indicazione per\u00f2 \u00e8 una trappola mortale, dalla quale Brackenreid viene fortunosamente salvato ad opera di Murdoch. Il detective, analizzando alcune larve d'insetto rinvenute sul primo cadavere, scopre anche che l'avvocato Pollack \u00e8 morto in tempi diversi da quelli inizialmente ipotizzati: l'indagine pertanto deve essere totalmente reimpostata. Quando Murdoch e Crabtree ritrovano il corpo di Ayott in una ghiacciaia nella fattoria di Birkins, sono finalmente in grado di ricostruire gli eventi: Pollack avrebbe voluto ritirarsi dall'affare delle motociclette, dato che il socio aveva gi\u00e0 alle spalle parecchi fallimenti. A Birkins servivano per\u00f2 i suoi soldi: si era dunque rivolto ad Ayott (di cui in passato aveva firmato il falso certificato di morte, al posto dell'inetto collega con cui divideva lo Studio) e gli aveva affidato il lavoro sporco. L'ex detenuto aveva per\u00f2 approfittato dell'occasione per vendicarsi, uccidendo di sua iniziativa non solo l'avvocato Pollack ma anche il giudice Scott; Birkins allora aveva dovuto fermarlo, uccidendolo a sua volta. In citt\u00e0 Brackenreid, che nel frattempo grazie alla dottoressa Ogden ha scoperto il collegamento esistente tra Ayott e Birkins, va da solo ad affrontare il dottore. Ne ottiene un'ufficiosa confessione, ma tentando di sottrarsi all'arresto Birkins lo ferisce in modo serio, seppur non mortale. Murdoch sopraggiunge appena in tempo per bloccare la fuga del colpevole. Rientrato in servizio dopo qualche giorno di convalescenza, Brackenreid fa in modo che Murdoch si convinca a rinunciare alla promozione e al trasferimento; gli tace per\u00f2 una spiacevole verit\u00e0: la sua fede cattolica, in una citt\u00e0 fortemente protestante come Toronto, \u00e8 destinata a precludere al detective qualunque ambizioso avanzamento di carriera.\n\"Luci sul ring\".\nTrama.\nIl pugile di colore Amos Robinson viene ucciso nella sua stanza all'Hotel Prince Albert da un colpo di pistola che lo raggiunge al cuore. Del delitto viene accusata la moglie Fannie che ha tentato di fuggire dopo essere stata sorpresa accanto al cadavere con in mano l'arma del delitto. Il suo abito \u00e8 sporco di sangue: spiega di essersi chinata sul corpo e Murdoch, incaricato dell'indagine, \u00e8 propenso a crederle data la mancanza di schizzi caratteristici che lo sparo avrebbe certamente provocato. Tuttavia la donna viene arrestata e poich\u00e9 nel caso entrano in gioco anche motivi razziali, ben pochi sono disposti a crederla innocente. Murdoch organizza dunque una serie di prove empiriche sulle macchie di sangue e sul rumore dello sparo che - data la coincidenza del delitto con i festeggiamenti per il compleanno della Regina - potrebbe esser stato confuso con il rumore dei fuochi d'artificio. Per Fannie il movente dell'omicidio sarebbe stata la gelosia, dato che Amos era sempre circondato da numerose ammiratrici; oppure la mancata promessa da parte di Amos di lasciare la boxe per iniziare con lei una vita nuova e diversa. Ci sono per\u00f2 altri che nei confronti di Amos Robinson avevano motivi di risentimento altrettanto gravi: il suo manager Ozzie Beers, che faticava a tenerlo sotto controllo; i numerosi sfidanti, tutti bianchi, che il pugile ha battuto nel tempo; qualche scommettitore deluso dal risultato degli incontri; qualche ammiratrice respinta, desiderosa di rifarsi per l'umiliazione. Alla fine Murdoch riesce a mettere ordine nella sua indagine, individuando chi avrebbe tratto il vantaggio maggiore dalla scomparsa di Amos. Il colpevole finisce per ammettere tutto, confidando di poter invocare la legittima difesa. Murdoch per\u00f2 dimostra anche che l'omicidio \u00e8 stato decisamente premeditato.\n\"Incontro con gli spiriti\".\nTrama.\nIl famoso scrittore Arthur Conan Doyle, in citt\u00e0 per una conferenza sullo spiritismo, invita Murdoch ad una seduta spiritica tenuta dalla sensitiva Sarah Pensall. La seduta dovrebbe servire perch\u00e9 Conrad Hunt possa mettersi in contatto con lo spirito del figlio James, morto due anni prima; ma a mettersi in contatto, a detta di Sarah, \u00e8 uno spirito diverso: quello di una donna che racconta di essere stata uccisa e d\u00e0 indicazioni sulla sepoltura del cadavere che in seguito si dimostrano esatte. La vittima \u00e8 Ida Winston, affiliata alla Societ\u00e0 Paranormale di Toronto, di cui \u00e8 presidente Fredrick Waters. La Societ\u00e0 si propone di smascherare le frodi paranormali e di investigare sui fenomeni dubbi; pare che l'obiettivo di Ida Winston fosse proprio Sarah Pensall. Oltre a lei comunque ci sono altri sospetti e Murdoch, scettico riguardo al paranormale, preferisce esplorare tutte le piste pi\u00f9 razionali. Ad esempio il marito di Ida ne osteggiava la partecipazione alla Societ\u00e0 e poich\u00e9 la donna aveva avuto una relazione con Fredrick Waters, un altro suo movente potrebbe essere stata la gelosia. Oppure l'omicidio \u00e8 opera dello stesso Waters che, lasciato dall'amante, si \u00e8 vendicato? Quest'ultima pista decade quando anche Waters viene ucciso con la stessa pistola che gi\u00e0 aveva sparato a Ida: e non si tratta di un suicidio. Con l'aiuto di Sarah Pensall, Murdoch tende allora una trappola in cui il colpevole non tarda a cadere, confessando entrambi gli omicidi. Nel corso dell'indagine Murdoch ha appurato che Sarah a volte ricorre a qualche piccolo trucco, ma buona parte del suo operato non trova una facile spiegazione. Lo scetticismo del detective viene definitivamente abbattuto quando la medium lo mette in contatto con la sua ex fidanzata Liza, morta di tubercolosi. Murdoch vorrebbe allora continuare con altre sedute, ma Liza si serve di Sarah solo per dirgli addio.\n\"Matrimonio di facciata\".\nTrama.\nLa mattina del suo matrimonio con Eunice McGinty, il ricco Wendell Merrick viene trovato morto in sagrestia, poco prima dell'inizio della cerimonia, dal fratello Thomas e dal testimone Lawrence Braxton. Causa della morte \u00e8 un trauma cranico e l'arma del delitto \u00e8 un pesante crocifisso rinvenuto nella stessa sagrestia; orologio, portafoglio e gemelli della vittima risultano spariti. Poich\u00e9 nella stanza del delitto c'\u00e8 una finestra aperta, il principale sospettato per il crimine sembra essere il vecchio Dan, un mendicante che si aggirava intorno alla chiesa e che gi\u00e0 aveva infastidito gli invitati al matrimonio. I preziosi scomparsi vengono rinvenuti in suo possesso, ma Dan sostiene di averli trovati. In ogni caso ci sono anche altre possibilit\u00e0: il matrimonio avrebbe consentito a Wendell di entrare in possesso della propria eredit\u00e0, ma non tutti erano favorevoli all'evento: non il fratello Thomas, che pure ha gi\u00e0 ereditato la propria parte dell'azienda di famiglia, n\u00e9 l'amico-testimone Lawrence, che proprio quella mattina con Wendell aveva avuto un'accesa discussione. Gradualmente si scopre che il problema di fondo \u00e8 dato dal fatto che quello di Wendell sarebbe stato un matrimonio di convenienza (fortemente voluto dall'austera madre), organizzato per coprire la sua omosessualit\u00e0. La stessa Eunice, interrogata in proposito, ammette di aver nutrito qualche sospetto, ma per gli investigatori \u00e8 difficile appurare qualcosa di pi\u00f9 certo: non si sa chi potesse essere l'amante di Wendell (bench\u00e9 l'autopsia abbia rivelato che l'uomo ha avuto un rapporto sessuale poco prima di essere ucciso) e il reverendo Franks, che avrebbe dovuto celebrare le nozze, si trincera dietro la discrezione richiesta al suo ruolo di padre spirituale. Come mossa estrema Murdoch decide di infiltrarsi nella Tennis Club House cittadina, che in realt\u00e0 \u00e8 un circolo per omosessuali benestanti. L\u00ec incontra Jeffrey, un buon amico del morto, e servendosi di uno stratagemma riesce a farsi confermare che l'amante di Wendell Merrick era Lawrence Braxton. Quando per\u00f2 Murdoch va a casa dell'uomo per interrogarlo nuovamente, lo trova morto impiccato: si tratta senza dubbio di un suicidio, tuttavia non ci sono prove per attribuire a Lawrence la morte di Wendell. La moglie di Braxton era al corrente della situazione, la tollerava e si accontentava di aver avuto un figlio; inoltre, dopo le nozze di Wendell, i due uomini avrebbero potuto sfruttare i vantaggi dei loro matrimoni di facciata per continuare a frequentarsi tranquillamente. Murdoch decide dunque di accantonare il movente della gelosia e di privilegiare la pista del denaro: inizia cos\u00ec ad indagare su Eunice McGinty, la fidanzata che Wendell aveva conosciuto in chiesa tramite l'amica Daisy e il fratello Thomas. Se Eunice voleva impadronirsi dei beni di Wendell, sarebbe strano che lo avesse ucciso prima del matrimonio; Murdoch tuttavia scopre nel passato della donna elementi che rivelano una situazione pi\u00f9 complessa e che finalmente portano l'indagine sulla strada giusta. Eunice \u00e8 in realt\u00e0 Bridget Kline: ha assunto l'identit\u00e0 di un'orfana, impiegata all'Ovest come dama di compagnia, morta sei mesi prima. Ufficialmente la ragazza si sarebbe suicidata, ora per\u00f2 sulla sua morte sorgono parecchi dubbi. Eunice/Bridget \u00e8 in realt\u00e0 fidanzata con Thomas Merrick e con lui aveva cospirato per impadronirsi dell'intera eredit\u00e0. Wendell sarebbe dovuto morire qualche tempo dopo il matrimonio, ma la sua intenzione di annullare la cerimonia aveva forzato la mano di Thomas, che aveva finito per ucciderlo, simulando poi un tentativo di rapina. \u00c8 stato Thomas infatti a gettare dalla finestra della sagrestia i preziosi poi ritrovati dal vecchio Dan. Gli investigatori riescono a fermare Bridget quando gi\u00e0 la donna si preparava a fuggire da Toronto dopo aver avvelenato anche Thomas, ormai scomodo testimone. Il caso \u00e8 chiuso ma si \u00e8 rivelato essere un tragico viluppo di eventi: Wendell non era interessato ad entrare nell'azienda di famiglia che invece per Thomas era una sorta di ossessione, mentre Thomas era del tutto indifferente alla omosessualit\u00e0 del fratello: forse niente sarebbe accaduto se la signora Merrick non si fosse intestardita a voler salvaguardare le apparenze e l'onore della famiglia. Al termine dell'indagine Murdoch deve fare i conti con qualche scrupolo di coscienza: si sente parzialmente responsabile per l'inutile morte di Lawrence Braxton; inoltre la questione dell'omosessualit\u00e0 gli pone parecchi interrogativi: educazione e moralit\u00e0 lo portano a condannarla, ma il suo personale senso di umanit\u00e0 e giustizia lo spinge verso una maggior apertura mentale.\n\"Le colpe dei padri\".\nTrama.\nIl corpo di un uomo viene ritrovato riverso in un ruscello in mezzo al bosco: non \u00e8 annegato, lo ha ucciso un forte colpo alla testa. Si tratta di John Delaney che la sera precedente, scommettendo sui combattimenti di rat-baiting, aveva vinto una grossa somma: il denaro risulta scomparso. Poco lontano dal cadavere viene ritrovato un altro uomo privo di sensi, un ubriacone che durante i combattimenti della sera prima aveva litigato con la vittima, sostenendo di esser stato truffato. Con una certa sorpresa il detective Murdoch, a cui il caso \u00e8 stato affidato, riconosce nell'ubriaco il proprio padre Harry, che non vedeva da molti anni. Murdoch nutre verso di lui vecchi rancori, lo ritiene responsabile della morte di sua madre e cerca quindi di essere sollevato dall'indagine; Brackenreid per\u00f2, confidando nella professionalit\u00e0 del sottoposto, rifiuta decisamente. Harry in ogni caso \u00e8 il principale indiziato e Murdoch, dopo essersi fatto riconoscere, non gli risparmia domande dure e incalzanti che per\u00f2 non portano a nulla di conclusivo. L'indagine va dunque approfondita e Murdoch si reca nella bettola del signor Newcombe, dove i combattimenti vengono organizzati. Qui ha modo di interrogare Phillip Delaney, il figlio della vittima che ha rinvenuto il corpo: il ragazzo pare ritardato, il padre lo maltrattava e la sua unica amica \u00e8 la signora Jess Lacey, moglie di Walter (un dipendente di Newcombe) che si occupa della cucina. Phillip in realt\u00e0 \u00e8 una sorta di idiot savant dotato di ottima memoria e e capace di grande esattezza nel calcolo dei tempi: grazie a lui Murdoch riesce a ricostruire perfettamente tutti i movimenti della sera del delitto. Accettando con riserva la possibilit\u00e0 che la sbronza abbia impedito ad Harry di essere il vero assassino, Murdoch si mette alla ricerca di moventi pi\u00f9 convincenti e ne trova almeno uno: Walter Lacey drogava i cani per conto di Delaney e di Newcombe; gli incontri sono davvero una truffa e una lite tra Newcombe (che voleva essere pi\u00f9 prudente) e Delaney (che invece si faceva trascinare dall'avidit\u00e0) potrebbe essere la causa del delitto. Tuttavia in base alla tabella oraria ricostruita con l'aiuto di Phillip, Newcombe viene scagionati e Murdoch scopre un breve lasso di tempo in cui i movimenti di Delaney, poco prima di essere ucciso, non sono noti. Grazie ad una piccola abrasione rinvenuta dalla dottoressa Ogden sul petto del cadavere, si arriva a colmare la lacuna: Delaney aveva aggredito e violentato Jess. Il marito, che viene ritrovato in possesso tanto del denaro scomparso quanto di un attrezzo che potrebbe essere l'arma del delitto, ha forse ucciso per vendetta e gelosia. Ma a sorpresa, \u00e8 la stessa Jess che si dichiara colpevole. Murdoch per\u00f2 verifica che la confessione resa non corrisponde ai fatti rilevati e conclude che la donna stia coprendo qualcuno: qualcuno a cui vuole bene e che, a differenza del marito, avrebbe difficolt\u00e0 a difendersi da solo. Infatti \u00e8 Phillip che ha ucciso Delaney, dopo aver assistito alla sua aggressione a Jess. Il ragazzo ha agito per lealt\u00e0 ed affetto, non per malvagit\u00e0, e non si rende pienamente conto delle conseguenze di ci\u00f2 che ha fatto: probabilmente riuscir\u00e0 ad ottenere attenuanti sufficienti a tenerlo lontano dalla forca, e Jess non lo abbandoner\u00e0. Il caso \u00e8 chiuso e Harry viene rilasciato. Prima di congedarsi riesce finalmente a farsi ascoltare e racconta al figlio la propria versione dei fatti relativi alla morte della moglie: e Murdoch scopre che le cose non erano andate come aveva sempre pensato. Suo padre ha molti difetti e debolezze, ma non \u00e8 colpevole: Murdoch inizia dunque a riconciliarsi con lui e con il passato, prima che l'uomo parta per l'Ovest in cerca di lavoro.\n\"Morte sul palcoscenico\".\nTrama.\nIn una serata di pioggia battente l'ispettore Brackenreid si reca a teatro per assistere ad una rappresentazione del Macbeth in cui recita la sua attrice preferita, l'ormai attempata Stella Smart. Ad un certo punto lo spettacolo viene interrotto da un macabro evento: dal solaio fradicio cade sul palcoscenico un cadavere mummificato. Le successive analisi della dottoressa Ogden portano a concludere che si tratta di un uomo, morto da non meno di un anno; un frammento di giornale con la data 11 maggio 1892 precisa l'intervallo temporale e una dentiera ritrovata sul cadavere porta all'identificazione di Virgil Smart, il marito di Stella morto proprio quel giorno. Ma i fatti non tornano: la vittima mummificata \u00e8 stata accoltellata al cuore mentre Virgil dovrebbe essere deceduto per infarto. Dalla sua tomba viene riesumato il corpo di uno sconosciuto. Si ipotizza che dietro l'omicidio di Virgil possa esserci stato un progetto di espansione edilizia nel centro di Toronto, proprio laddove sorge il teatro (di propriet\u00e0 degli Smart), che comunque non \u00e8 stato n\u00e9 venduto n\u00e9 demolito. Alla fin fine gli unici ad essere in possesso di informazioni potenzialmente utili sono gli attori della compagnia: la stessa Stella, il suo nuovo marito Arthur (ben pi\u00f9 giovane di lei), la signorina Granger e il suo fidanzato David. Con il loro aiuto Murdoch ricostruisce gli eventi del giorno fatale: anche allora gli attori erano impegnati nelle prove del Macbeth; Virgil si era chiuso nel suo ufficio e quando aveva tardato ad arrivare, gli altri erano saliti da lui. Avendo trovato la porta chiusa, per sfondarla si erano avvalsi dell'aiuto dell'agente Morrison, il poliziotto di guardia fuori dal teatro. Avevano trovato Virgil riverso sulla scrivania e di l\u00ec a poco il dottor Watkins, chiamato in tutta fretta, ne aveva constatato la morte per attacco cardiaco. Le testimonianze dei quattro attori, troppo simili tra loro anche nell'uso delle parole, suscitano i sospetti degli investigatori; inoltre \u00e8 chiaro che il dottor Watkins, per aver formulato quella diagnosi, deve aver esaminato non il cadavere del vero Virgil, bens\u00ec quello dello sconosciuto poi sepolto nella sua tomba. Mentre la dottoressa Ogden cerca di ricreare l'aspetto del morto ignoto tramite una \nricostruzione facciale, lo scambio di cadaveri (per modi e tempi) fa ipotizzare l'esistenza di un nascondiglio. Dietro una libreria Murdoch trova infatti l'accesso ad una saletta attigua all'ufficio di Virgil, forse da lui usata come nido d'amore; rinviene anche tracce (sangue, un bicchiere infranto) sufficienti a concludere che quella \u00e8 la vera scena del delitto. Con vari stratagemmi gli investigatori raccolgono le impronte digitali degli attori e riescono a dimostrare che tutti sono stati nel nascondiglio. Quando la ricostruzione facciale della dottoressa Ogden permette di identificare il corpo della tomba come quello di Edward Green, un aspirante attore che in passato aveva gravitato attorno al teatro, Murdoch \u00e8 finalmente in grado di ricreare la sequenza di eventi che portarono alla morte violenta di Virgil Smart. L'uomo, donnaiolo impenitente, era stato sorpreso dalla moglie sul punto di sedurre la signorina Granger; in preda alla furia, Stella aveva infranto il bicchiere, poi aveva pugnalato a morte il marito. Per non perdere il teatro, gli attori si erano stretti in una sorta di congiura, coprendo il delitto e mettendo in atto la sostituzione dei corpi, agevolata dal fatto che il povero Eddie non aveva n\u00e9 amici n\u00e9 famiglia: nessuno lo avrebbe cercato. Triste e deluso, ma ancora animato da un pizzico dell'antica ammirazione, Brackenreid scorta Stella Smart nel suo ultimo viaggio verso la prigione. Murdoch invece, turbato dal pensiero che la sorte abbia privato Edward Green della carriera cui aveva aspirato e - per un certo periodo - persino di una tomba, fa in modo di procurargli finalmente una decorosa sepoltura.\n\"La macchina della verit\u00e0\".\nTrama.\nAlla Stazione Quattro, con grande divertimento dei presenti, Murdoch sta sperimentando la sua pi\u00f9 recente creazione: lo pneumografo, una macchina in grado di accertare scientificamente se un interrogato stia mentendo o meno. L'interessante dimostrazione viene per\u00f2 forzatamente interrotta: alcuni bambini hanno trovato il corpo di un uomo nelle acque del lago e i poliziotti devono tornare al lavoro. La vittima, in acqua da ore, \u00e8 stata picchiata e annegata. Si tratta del ricco Richard Hartley, uno dei canottieri della Societ\u00e0 Reale; in assenza di altri congiunti, il riconoscimento del cadavere viene fatto dalla fidanzata, la bella e aristocratica Minerva Fairchild. In vista degli allenamenti per le Olimpiadi, Richard era di recente entrato nella squadra di canottaggio; pare avesse avuto qualche contrasto con l'allenatore Kane, ma il pi\u00f9 probabile sospetto per il delitto \u00e8 il giovane Horace Briggs: suo era il posto preso in squadra da Richard. Horace per\u00f2 \u00e8 un semplice plebeo e lavora al Circolo come giardiniere, quindi Murdoch si chiede se le prove che sembrano incriminarlo (il risentimento, un remo scheggiato che corrisponde alle abrasioni sul cadavere) siano concrete o corrispondano alla volont\u00e0 di incastrare un \"estraneo\". Proseguendo nell'indagine Murdoch scopre che la sera prima del ritrovamento del corpo Richard aveva partecipato ad un'iniziazione studentesca che, date le circostanze, potrebbe esser sfuggita di mano. Con l'aiuto del dottor Tash, ex compagno d'Universit\u00e0 della dottoressa Ogden, rintraccia anche la scena del presunto crimine. Ma gli elementi a sua disposizione non sono ancora sufficienti. Poich\u00e9 i componenti della squadra di canottaggio non sembrano intenzionati a parlare, Murdoch li porta alla Stazione e usa su di loro la sua macchina della verit\u00e0. Con un pizzico di intimidazione li porta ad ammettere l'iniziazione, sfociata in una vera e propria aggressione secondo il piano dell'allenatore Kane, che non voleva Richard in squadra. Le qualit\u00e0 di Horace come canottiere erano nettamente superiori e la sostituzione con Richard era una seria minaccia per la vittoria olimpica. In preda al panico Richard era poi fuggito, gettandosi in acqua: i ragazzi non sanno altro. In base alle prove Murdoch dubita per\u00f2 che l'omicidio sia avvenuto sul lago: tracce di olio alla lavanda rinvenute nei polmoni di Richard suggeriscono che il crimine abbia piuttosto avuto luogo in una delle vasche da bagno nella foresteria del Circolo Canottieri. Rintracciata la stanza, Murdoch verifica che il luogo era stato approntato per un convegno romantico. Trova anche parecchi mozziconi delle sigarette abitualmente fumate da Minerva Fairchild e da lei riesce a farsi raccontare qualcosa. Minerva sostiene di aver atteso l\u00ec Richard per comunicargli la sua intenzione di lasciarlo; furibondo, l'uomo l'aveva aggredita ma quando lei, spaventata, era fuggita, era ancora vivo. Murdoch non crede che Minerva gli abbia raccontato l'intera verit\u00e0 e quando sulla scena del delitto trova tracce di farina d'ossa, usata come fertilizzante, \u00e8 in grado di ricostruire una storia diversa. \u00c8 Horace che ha commesso l'omicidio. Richard aveva scoperto la relazione tra lui e la sua fidanzata: per vendicarsi lo aveva fatto cacciare dalla squadra, prendendone il posto. Ma anche Minerva doveva pagare per il tradimento: Horace \u00e8 intervenuto mentre Richard stava picchiando la ragazza; dopo la fuga di lei, lo aveva annegato nella vasca. Horace ammette tutto, ma sostiene fermamente che Minerva era all'oscuro del tragico epilogo. Purtroppo, nemmeno lui sapeva che la ragazza aveva gi\u00e0 lasciato Richard: a conti fatti, l'omicidio non sarebbe stato necessario. Al termine dell'indagine Minerva Fairchild, privata dell'uomo che amava e di nuovo costretta negli obblighi imposti dal suo rango sociale, non pu\u00f2 far altro che raccogliere i pezzi della propria vita e tentare di ricominciare.\n\"Il burattino\".\nTrama.\nLo scrittore Arthur Conan Doyle ritorna a Toronto per seguire da vicino le indagini del detective Murdoch, a cui vuole ispirarsi per il suo nuovo libro. Il nuovo caso di Murdoch riguarda l'omicidio di Rod Grimsby, morto dopo avere ingerito della vernice. Nella stessa stanza del cadavere \u00e8 per\u00f2 nascosto anche il figlio della vittima, Harcout, un ventriloquo che tramite il suo inquietante pupazzo Mycroft confessa l'omicidio.\n\"Un segreto ripugnante\".\nTrama.\nL'industriale e filantropo Howard Rookwood sembra essere stato ucciso da un bambino o da un gruppo di bambini, forse gli stessi che lavorano a Baker House, una fabbrica di colla di sua propriet\u00e0. Le indagini di Murdoch getteranno una nuova luce sulla figura del filantropo e sul suo rapporto con la figlia adottiva Eva.\n\"I presagi della medium\".\nTrama.\nUna serie di omicidi sconvolge l'Istituto Greyson, ente specializzato nella ricerca sulle funzioni cerebrali. La medium Sarah Pensell racconta a Murdoch di avere avuto delle visioni sugli omicidi commessi nell'istituto, compreso quello futuro dello stesso detective.\n\"Una vendetta reale\".\nTrama.\nA Toronto arriva il Principe Alfred, nipote della Regina Vittoria ed \u00e8 necessario organizzare la sua protezione: cosa non facile, date le abitudini abbastanza libere del nobile personaggio, che non disdegna donne, alcol e feste. Dietro richiesta di David Jennings, segretario particolare del Principe, il compito viene affidato a Murdoch e a Crabtree; quest'ultimo per\u00f2 rimane solo quando il detective viene chiamato ad indagare su di un omicidio. La vittima \u00e8 Margaret Gilpatrick, una ragazza di origine irlandese che \u00e8 stata strangolata. Alcune tracce rinvenute sul cadavere (un anello, un tatuaggio) sembrano metterla in relazione con la \"Fratellanza Repubblicana Irlandese\", un'organizzazione antimonarchica la cui attivit\u00e0 potrebbe minacciare il Principe nel corso della sua visita. L'indagine mette in luce che Maggie aveva rapporti difficili tanto con il padre quanto con il fidanzato John Tucker, e che forse la ragazza si era allontanata dalla Fratellanza: ma non c'\u00e8 nulla di veramente conclusivo. Per cercare di saperne di pi\u00f9 Murdoch entra in contatto con Eddie Cullen, suo vecchio amico: l'uomo, attualmente proprietario di un pub frequentato da Maggie e da John Tucker, ha alle spalle tragici eventi: la sua famiglia \u00e8 rimasta uccisa in Irlanda, all'interno di una chiesa incendiata perch\u00e9 reputata un rifugio della Fratellanza. Eddie dunque non guarda con favore alla monarchia; in mancanza di prove certe a suo carico Murdoch \u00e8 per\u00f2 costretto a sospendere il giudizio su di lui. Un impulso fondamentale all'indagine arriva dal'autopsia sul corpo di Maggie: nello stomaco della ragazza viene trovata la chiave di lettura di un codice che, una volta correttamente decrittato, illustra tutti gli spostamenti del Principe in citt\u00e0. Grazie a ci\u00f2 \u00e8 possibile sventare un primo attentato dinamitardo: nell'esplosione della carrozza reale rimane ucciso solo l'attentatore, John Tucker. Di l\u00ec a poco tuttavia il Principe viene rapito assieme a Murdoch: un drammatico assalto e l'incendio della fattoria fuori citt\u00e0 in cui sono stati portati conclude la triste vicenda, e mette in luce le varie responsabilit\u00e0 per gli attentati.\n\"Assassini occulti\".\nTrama.\nIn un campo fuori citt\u00e0 il signor Henri Gaston viene ritrovato impiccato ad un albero. La posizione del corpo, molto in alto rispetto al terreno, suscita qualche perplessit\u00e0, tanto pi\u00f9 che l'autopsia chiarisce che non si \u00e8 trattato di un suicidio: il collo della vittima era gi\u00e0 rotto prima dell'impiccagione e a terra non vi sono tracce. Quando si scopre che Gaston aveva segnalato strani fenomeni avvenuti nella sua propriet\u00e0 e che credeva alla presenza di entit\u00e0 extraterrestri, l'agente Crabtree ipotizza l'intervento dei marziani. Murdoch invece preferisce un approccio pi\u00f9 scientifico al problema e ricostruisce uno dei modi in cui il corpo avrebbe potuto finire sull'albero. \nL'operazione avrebbe richiesto l'intervento di pi\u00f9 persone: cosa che sembrerebbe chiamare in causa i fratelli MacIsaac, proprietari dei terreni confinanti con quello di Gaston, a lui ostili per motivi economici. Una Compagnia d'investimenti, gestita da Terrence Meyers, sarebbe stata infatti interessata all'acquisto dei terreni dell'intera valle al fine di costruire una diga. Gaston per\u00f2 si opponeva al progetto e rifiutava di vendere. La situazione si complica quando i cadaveri di una mucca e di un uomo vengono ritrovati svuotati delle rispettive viscere. I marziani sembrano riproporsi all'interno dell'indagine, tuttavia si scopre anche che la vittima pi\u00f9 recente era un truffatore di nome Claude Benoit, gi\u00e0 ricercato a Toronto: sotto falso nome era entrato in contatto con Gaston, spacciandosi per uno studioso di Marte. Sembra dunque che qualcuno abbia cercato di incentivare le ossessioni di Gaston al fine di scoraggiarne l'ostinazione, ottenendo per\u00f2 l'effetto contrario. Ulteriori indagini conducono Murdoch ad una diversa soluzione: gli avvistamenti e gli strani fenomeni segnalati sono in realt\u00e0 riconducibili ad intrighi governativi e alla sperimentazione di un'arma militare. Lo stesso Meyers, probabilmente un agente segreto, rivela alle forze dell'ordine il minimo indispensabile per concludere che la morte di Gaston \u00e8 dovuta ad uno scambio di identit\u00e0 e ad uno sfortunato incidente. La maggior parte della spinosa faccenda viene semplicemente messa a tacere."}
{"id": "2463289", "revid": "671029", "url": "https://it.wikipedia.org/wiki?curid=2463289", "title": "Titolo di citt\u00e0 in Lituania", "text": "Sono 103 le citt\u00e0 della Lituania, la maggior parte delle quali sono piccoli centri, infatti solo in 19 superano i 20.000 abitanti.\nPer legge il titolo di citt\u00e0 spetta a quei centri urbani compatti che abbiano pi\u00f9 di 3.000 abitanti i 2/3 dei quali sia impiegato nell'ambito dell'industria e dei servizi. Localit\u00e0 cui sia stato riconosciuto questo titolo in passato, lo conservano anche se non dovessero rispondere ai precedenti requisiti.\nGrazie alla loro distribuzione uniforme per tutta la Lituania, \u00e8 andata a formarsi un'ottima rete per lo sviluppo economico della nazione, in cui il 66,7% (censimento del 2011) della popolazione vive in citt\u00e0.\nCartina.\nLa mappa mostra in rosso tutte le citt\u00e0 della Lituania. Le citt\u00e0 maggiori sono evidenziate con caratteri in grassetto"}
{"id": "2463291", "revid": "2373", "url": "https://it.wikipedia.org/wiki?curid=2463291", "title": "Taxodiaceae", "text": "Le Tassodiacee o Taxodiacee (Taxodiaceae) costituivano in passato una distinta famiglia di piante gimnosperme, comprendente dieci generi di conifere:\nRecenti ricerche hanno per\u00f2 dimostrato che le tassodiacee, con la sola eccezione del genere \"Sciadopitys\", possono essere incluse nella famiglia Cupressaceae.\nNon vi sono caratteristiche salienti che possono distinguere le due famiglie, e prove genetiche ne hanno confermato la stretta correlazione. Questa unificazione tassonomica \u00e8 ora largamente accettata.\nIl genere \"Sciadopitys\" \u00e8 invece ben distinto dalle altre conifere, ed \u00e8 ora classificato in una nuova famiglia, le Sciadopityaceae.\nLe tassodiacee erano largamente diffuse in ere geologiche. Gi\u00e0 presenti nel Giurassico, ne sono stati trovati esemplari fossili in strati dell'Era terziaria."}
{"id": "2463292", "revid": "320578", "url": "https://it.wikipedia.org/wiki?curid=2463292", "title": "Tassodiacee", "text": ""}
{"id": "2463293", "revid": "339392", "url": "https://it.wikipedia.org/wiki?curid=2463293", "title": "Unschuldig", "text": ""}
{"id": "2463295", "revid": "36426", "url": "https://it.wikipedia.org/wiki?curid=2463295", "title": "Capitello corinzio", "text": ""}
{"id": "2463296", "revid": "25303145", "url": "https://it.wikipedia.org/wiki?curid=2463296", "title": "Worst Week", "text": ""}
{"id": "2463298", "revid": "203463", "url": "https://it.wikipedia.org/wiki?curid=2463298", "title": "Tassodiaceae", "text": ""}
{"id": "2463299", "revid": "830939", "url": "https://it.wikipedia.org/wiki?curid=2463299", "title": "Faenna", "text": "Nella mitologia greca, Faenna era una delle tre Cariti, secondo le tradizioni degli Spartani.\nIl mito.\nDi lei racconta Pausania, raccontando che nei suoi viaggi incontr\u00f2 un santuario, dicono eretto da Lacedemone a loro dedicato vicino al fiume Tiasa.."}
{"id": "2463300", "revid": "25303214", "url": "https://it.wikipedia.org/wiki?curid=2463300", "title": "Palazzo Pretorio (Pienza)", "text": ""}
{"id": "2463302", "revid": "25303243", "url": "https://it.wikipedia.org/wiki?curid=2463302", "title": "Retta impropria", "text": ""}
{"id": "2463303", "revid": "20931", "url": "https://it.wikipedia.org/wiki?curid=2463303", "title": "Decollazione di san Giovanni Battista", "text": ""}
{"id": "2463318", "revid": "1305772", "url": "https://it.wikipedia.org/wiki?curid=2463318", "title": "I Gotta Feeling", "text": "I Gotta Feeling \u00e8 un singolo del gruppo musicale statunitense The Black Eyed Peas, pubblicato il 16 giugno 2009 come secondo estratto dal quinto album in studio \"The E.N.D.\".\nDescrizione.\nProdotto da David Guetta, il testo del brano, secondo quanto dichiarato da will.i.am, \u00e8 dedicato a coloro che si stanno preparando per uscire: \nDel brano esiste anche una versione remix prodotta dal DJ francese David Guetta, contenuta nel suo album, \"One Love\".\nNel giro di pochi mesi il brano ha scalato le classifiche dei singoli pi\u00f9 venduti in moltissimi paesi del mondo, saldandosi al primo posto per diverse settimane consecutive. Supera il successo del primo singolo \"Boom Boom Pow\" diventando il pi\u00f9 rilevante successo del gruppo, nonch\u00e9 una delle canzoni pi\u00f9 trasmesse e vendute del 2009.\nIl brano ha debuttato il 27 giugno 2009 alla seconda posizione sia sulla Billboard Canadian Hot 100 che sulla Billboard Hot 100, dietro il loro precedente singolo \"Boom Boom Pow\", ancora alla vetta delle classifiche: i Black Eyed Peas sono cos\u00ec diventati uno degli undici artisti ad aver piazzato nello stesso periodo di tempo le prime due posizione della Billboard Hot 100. Il brano ha ricevuto una nomination nella categoria registrazione dell'anno e ha vinto nella categoria miglior performance pop vocale di un duo o gruppo ai Grammy Awards 2010.\n\"I Gotta Feeling\" ha venduto complessivamente pi\u00f9 di 15 milioni di copie: \u00e8 stato il quinto singolo pi\u00f9 venduto a livello mondiale del 2009 (con circa 7,1 milioni di copie vendute) e il nono singolo pi\u00f9 venduto a livello mondiale del 2010 (con circa 6,1 milioni di copie vendute). Addirittura trova spazio nella top ten dei brani pi\u00f9 venduti di sempre secondo il sito Mediatraffic alla posizione numero sei. Con oltre 1.350.000 download digitali, \u00e8 risultato il quarto singolo pi\u00f9 venduto nel Regno Unito a livello digitale.\nAccoglienza.\nLa rivista statunitense \"Billboard\" ha dato alla canzone un'ottima recensione: \u00abI Black Eyed Peas hanno dimostrato con il loro successo internazionale Boom Boom Pow di essere un gruppo su cui poter ancora contare e questo nuovo singolo ne \u00e8 la conferma. Con questo stile pop energico pi\u00f9 tradizionale e con la collaborazione di un DJ di successo come David Guetta, il gruppo vuole dare un messaggio chiaro e semplice: stanotte sar\u00e0 una bella notte. Hanno gi\u00e0 mostrato cosa sono in grado di fare al culmine di una festa; quello che vogliono fare ora \u00e8 dimostrare come riescano a far partire la festa anche prima\u00bb.\nBill Lamb di \"About.com\" ha dato al brano 4 stelle su 5, apprezzando molto il ritmo pop energico della canzone, ideale per l'estate e capace di mettere di buon umore l'ascoltatore, ammettendo inoltre che \u00absar\u00e0 sicuramente un'altra grande hit del gruppo\u00bb.\nVideo musicale.\nAll'inizio del video si vedono i componenti del gruppo che si preparano per una serata in un locale. Nel locale essi ballano, cantano, si tingono le mani di vernice fosforescente. Durante il festino tra i ragazzi si riconoscono David Guetta, Kid Cudi, gli stilisti Dean e Dan Caten di Dsquared\u00b2, e l'americano Robert Verdi esperto di moda nella TV americana.\nDel video esiste anche una versione non censurata, identica alla versione standard se non per una scena dopo circa 2 minuti dall'inizio del video, quando viene pronunciata la frase \"Let's take it...off!\" compaiono due ragazze che si abbracciano baciandosi ed una mano toglie il top di dosso alla ragazza di destra scoprendole il seno sinistro.\nIl video ha ottenuto la certificazione Vevo.\nCover.\nA dicembre 2009 \"I Gotta Feeling\" \u00e8 stato oggetto di una cover da parte di Radio Deejay, che ha riadattato il testo del brano in una canzone di Natale in italiano intitolata \"Questo Natale\". Il brano \u00e8 stato interpretato dagli speaker di Radio Deejay, collettivamente chiamati \"Deejay All Star\", insieme ad Alessandra Amoroso, Marracash, Fabri Fibra e J-Ax.\nAltra cover (in toni umoristici) \u00e8 stata proposta dai Gem Boy durante alcune delle puntate dello show televisivo in onda su Italia 1 Colorado Caf\u00e8 Live, con il titolo di \"Batman \u00e8 figo\"\nSuccesso commerciale.\nLa canzone si \u00e8 confermata come uno dei pi\u00f9 grandi tormentoni del 2009-2010 e sicuramente come maggior successo dei The Black Eyed Peas. Il singolo, oltre ad aver debuttato alle prime posizioni in numerosi paesi, ha raggiunto il primo posto nelle classifiche di oltre 20 paesi, e le prime 5 posizioni nelle restanti. Ha debuttato in seconda posizione nella classifica americana, mentre il precedente brano della band, \"Boom Boom Pow\", era ancora alla numero uno rendendo i Black Eyed Peas, uno dei pochi artisti ad aver raggiunto contemporaneamente le prime due posizioni in America. Quando la canzone sale alla numero uno resta in cima alla classifica statunitense per ben 14 settimane, finendo per diventare il singolo pi\u00f9 venduto di sempre negli USA, mentre in quella mondiale le settimane sono ancora di pi\u00f9: 17. Tutti i mercati sono stati in breve contagiati dal successo, che \u00e8 apparso nei primi posti anche in molte classifiche di fine anno. Tutto ci\u00f2 ha reso il brano molto popolare, tanto da essere utilizzato in numerose manifestazioni. A livello mondiale la canzone fino ad oggi ha venduto ben quindici milioni di copie, di cui otto milioni negli Stati Uniti, tanto da essere considerato la loro pi\u00f9 grande hit."}
{"id": "2463319", "revid": "1652134", "url": "https://it.wikipedia.org/wiki?curid=2463319", "title": "Michele Ferraiolo", "text": "Pluridecorato ufficiale del Regio Esercito, combattente durante la guerra italo-turca, la prima e la seconda guerra mondiale, cadde in combattimento contro le forze tedesche e fu insignito della Medaglia d'oro al valor militare alla memoria.\nBiografia.\nNacque ad Acerra il 14 ottobre 1886, figlio di Salvatore e Maria Luisa Riemma. Compiuto gli studi classici presso il liceo Cirillo di Acerra nel novembre 1907 si arruol\u00f2 nel Regio Esercito iniziando a frequentare la Regia Accademia Militare di Fanteria e Cavalleria di Modena, uscendone nel settembre 1910 con il grado di sottotenente in servizio permanente effettivo, assegnato all'arma di fanteria in forza al 63\u00ba Reggimento fanteria. Combatt\u00e9 in Libia durante la guerra italo-turca meritandosi una Medaglia di bronzo al valor militare a Sciara Zauiet.\nDopo l'entrata in guerra del Regno d'Italia, avvenuta il 24 maggio 1915, con il grado di tenente del 152\u00ba Reggimento fanteria della Brigata \"Sassari\" fu poi promosso capitano prestando servizio nel 257\u00ba Reggimento fanteria. A partire da 15 novembre 1917, con il grado di maggiore, ricopr\u00ec l'incarico di comandante del III battaglione del 21\u00ba Reggimento fanteria della Brigata Cremona distinguendosi in combattimento nel 1918 sul Monte Grappa.\nDopo la fine dal conflitto prest\u00f2 servizio nel 64\u00ba Reggimento fanteria, dove divenne tenente colonnello nel 1927. A partire dal marzo 1931 divenne insegnante presso la Scuola allievi sottufficiali di Casagiove, passando, nel 1935, in servizio presso il Comando territoriale di Napoli. Fu promosso al grado di colonnello il 1 gennaio 1940. Dopo l'entrata in guerra dell'Italia, il 10 giugno 1940, ricopr\u00ec l'incarico di Capo ufficio presso il Comando della Zona Militare di Napoli. Collocato in posizione di riserva nel gennaio 1943, alla proclamazione dell'armistizio dell'8 settembre, si oppose fermamente alla richiesta di resa incondizionata postagli dalle forze tedesche e mor\u00ec in combattimento a Mondragone, sede del comando del 16\u00ba Reggimento costiero schierato nel settore di Villa Literno, il giorno 9 dello stesso mese. Fu decorato con la Medaglia d'argento al valor militare, successivamente tramutata in Medaglia d'oro alla memoria. A partire dal 19 aprile 1944 il suo corpo riposa nella cappella di famiglia, nel cimitero del comune di Acerra.\nLa sua citt\u00e0 di origine, Acerra, gli ha dedicato un complesso scolastico statale, una via e un busto di gesso in piazza Russo Spena"}
{"id": "2463321", "revid": "1652635", "url": "https://it.wikipedia.org/wiki?curid=2463321", "title": "Festa di sant'Agata", "text": "La festa di sant'Agata (\"A festa 'i sant'\u00c0jita\" in siciliano) \u00e8 la pi\u00f9 importante festa religiosa della citt\u00e0 di Catania. Si celebra in onore della santa patrona della citt\u00e0, ed \u00e8 una tra le feste religiose cattoliche pi\u00f9 seguite, proprio per il numero di persone che coinvolge e attira. Si svolge tutti gli anni dal 3 al 5 febbraio, il 12 febbraio e il 17 agosto. La ricorrenza di febbraio \u00e8 legata al martirio della santa catanese, mentre la data di agosto ricorda il ritorno a Catania delle sue spoglie, dopo che queste erano state trafugate e portate a Costantinopoli dal generale bizantino Giorgio Maniace quale bottino di guerra e dove rimasero per 86 anni. Dal 3 al 5 febbraio giungono a Catania un gran numero di fedeli e turisti.\nVita di sant'Agata.\nLa giovane Agata visse nel III secolo. Esponente di una famiglia patrizia catanese, sin da giovane consacr\u00f2 la sua vita alla religione cristiana. Venne notata dal governatore romano Quinziano che decise di volerla per s\u00e9. Agata fugg\u00ec a Palermo nella sua villa al quartiere Guilla, ma Quinziano la scov\u00f2 e la fece tornare forzatamente a Catania, dove tent\u00f2 di blandirla e sedurla in ogni modo. Al rifiuto deciso di Agata, la perseguit\u00f2 in quanto cristiana e, perdurando il rifiuto della giovane, la fece martirizzare e mettere a morte il pomeriggio del 5 febbraio 251. Subito dopo la morte cominci\u00f2 a essere venerata da gran parte della popolazione anche di religione pagana. Da qui si svilupp\u00f2 il culto di Agata che si diffuse anche fuori dalla Sicilia e ben presto papa Cornelio la elev\u00f2 alla gloria degli altari.\nLe origini della festa.\nLe origini della venerazione di sant'Agata si fanno risalire all'anno seguente il martirio, ovvero al 252. Il popolo nutr\u00ec subito una grande devozione per la vergine Agata che si era votata al martirio pur di difendere il suo onore e per non abiurare alla sua fede. I catanesi furono orgogliosi di questa giovane che si rivolt\u00f2 contro il volere del proconsole romano. In questo si dovette innestare l'odio per l'oppressore straniero.\nPer quanto attiene la festa vera e propria, \u00e8 molto difficile stabilire quale fu l'anno d'inizio delle celebrazioni. Secondo alcune testimonianze, ancora prima della nascita di Agata veniva celebrata una festa pagana durante la quale un simulacro di una vergine veniva portato in processione per le vie della citt\u00e0.\nUn'altra tradizione viene riportata da Apuleio ne \"Le metamorfosi\", secondo la quale la festa della dea Iside nella citt\u00e0 greca di Corinto avrebbe molti punti di contatto con la festa catanese. In particolare il popolo, vestito di una tunica bianca, che partecipava ai festeggiamenti viene accostato al \"saccu\", la tunica di cotone bianco indossata in processione dai devoti, che tirano i cordoni del fercolo per trainarlo lungo il percorso.\nSicuramente i primi festeggiamenti a sant'Agata, anche se non programmati, avvennero spontaneamente il 17 agosto 1126 quando le spoglie della Santa catanese, trafugate nel 1040, furono riportate in patria da due soldati, Gilberto e Goselino, dalla citt\u00e0 di Costantinopoli. Il vescovo di Catania, Maurizio, si rec\u00f2 al castello di Jaci per accoglierle. Sparsa la voce, nel corso della notte i cittadini si riversarono nelle strade della citt\u00e0 per ringraziare Dio di aver fatto tornare, dopo 86 anni, le spoglie dell'amata martire Agata.\nI festeggiamenti erano per lo pi\u00f9 di natura liturgica e si svolgevano all'interno della cattedrale. Ci\u00f2 sarebbe dimostrato in maniera indiretta da quanto avvenne il 4 febbraio 1169, quando un tremendo terremoto rase al suolo la citt\u00e0 di Catania seppellendo sotto le macerie il popolo di fedeli che si trovava all'interno della cattedrale, in preghiera, per la celebrazione del martirio di sant'Agata. In quell'occasione, secondo alcune cronache dell'epoca, perirono oltre 80 monaci e alcune migliaia di fedeli sotto le volte del tempio crollato.\nSoltanto nel 1376, anno di costruzione della \"vara\" (\u201cfercolo\u201d), in legno, si presume che siano iniziati i festeggiamenti con la processione per le vie della citt\u00e0. Dal 1209 al 1375 avvenivano processioni con il velo della santa. Il fercolo attuale, tutto in argento su di un telaio in legno, fu ricostruito nel 1946 dopo che nel corso di un intenso bombardamento da parte dell'aviazione britannica, avvenuto il 17 aprile del 1943, era stato seriamente danneggiato quello preesistente, inaugurato nel 1519.\nAlla festa puramente religiosa si affianc\u00f2 una festa pi\u00f9 popolare, voluta dal Senato della citt\u00e0 e anche dalla popolazione. A questo punto, per evitare problemi di ordine pubblico, venne creato un regolamento al quale dovevano attenersi gli organizzatori dei festeggiamenti. Pertanto, in abbinamento alla processione della \"vara\" per le vie cittadine, si inserirono spettacoli di natura diversa per intrattenere i fedeli che arrivavano da ogni parte della Sicilia.\nFino al 1692 la festa si svolgeva in un giorno solo, il 4 febbraio. Dal 1712 la festa assunse un'importanza maggiore venendo strutturata su due giornate di festeggiamenti, il 4 e 5 febbraio, forse anche per il fatto che dopo un altro tremendo terremoto, nel 1693, che rase al suolo tutta la citt\u00e0, Catania venne ricostruita attuando una pianta ortogonale che rese la viabilit\u00e0 pi\u00f9 facile con strade pi\u00f9 larghe e ordinate; ma soprattutto la citt\u00e0 si era espansa, e il giro dei quartieri cittadini non poteva pi\u00f9 essere effettuato in un solo giorno. Verosimilmente la festa dovette subire delle interruzioni negli anni successivi a due eventi drammatici che distrussero la citt\u00e0:\nLa festa ai giorni nostri.\nI festeggiamenti si svolgono nella citt\u00e0 di Catania dal 3 al 5 di febbraio.\nLa giornata del 3 febbraio si apre con la processione per l'offerta della cera a cui sono presenti oltre che cittadini e turisti, le pi\u00f9 alte cariche religiose ed istituzionali della citt\u00e0, concludendosi la sera in Piazza Duomo con il caratteristico e molto atteso spettacolo pirotecnico dei fuochi del 3 febbraio.\nLa vera festa religiosa ha per\u00f2 inizio la mattina del 4 febbraio con la messa dell'Aurora, quando il busto reliquiario di sant'Agata dopo un anno di attesa per tutta la citt\u00e0 viene portato fuori dalla stanza che lo ha custodito, e \"consegnato\" ai devoti che lo porteranno in processione lungo un percorso esterno della citt\u00e0 che si concluder\u00e0 con il rientro nella Basilica Cattedrale in tarda notte, spesso alle prime luci dell'alba.\nNella mattina del 5 febbraio, presso la basilica cattedrale ha luogo la messa del Pontificale presieduta dalle pi\u00f9 alte cariche religiose locali e non e dal clero. Durante tutta la giornata il busto reliquiario di sant'Agata rimane esposto presso la Cattedrale e infine nel pomeriggio dopo la santa messa viene nuovamente affidato ai devoti per un'ultima processione lungo un percorso interno della citt\u00e0 che lo vedr\u00e0 concludersi nella tarda mattinata del giorno successivo 6 febbraio.\nL'illuminazione.\nIn tutte le strade principali del centro storico di Catania vengono approntate delle illuminazioni artistiche che danno una particolare luce di festa a tutta la citt\u00e0. Tutti gli anni vengono variati i motivi ornamentali ma l'effetto \u00e8 sempre molto coinvolgente e suggestivo.\nIl culmine di queste luci si ha alla sommit\u00e0 di via Di Sangiuliano, dove viene realizzato un enorme pannello, largo quanto tutta la strada, che, come un grande mosaico di luci colorate, raffigura una scena della vita di sant'Agata. Esso, per le sue dimensioni, \u00e8 visibile da lontano e rappresenta un grande affresco sullo sfondo del cielo stellato. Il tema di tale fondale cambia tutti gli anni e rappresenta come una storia a puntate della epopea di \"sant'Ajituzza\", vezzeggiativo con cui \u00e8 chiamata dai catanesi la vergine e martire Agata.\n\"I cannalori\".\nMolto antica \u00e8 la tradizione delle \"cannalori\" (\u201ccerei\u201d o \u201ccandelore\u201d). In principio, forse gi\u00e0 nel XV secolo erano quasi dei carri allegorici di Carnevale cambiavano foggia ogni anno ed erano pi\u00f9 di trenta.\nAl giorno d'oggi sono quattordici e rappresentano le corporazioni delle arti e dei mestieri della citt\u00e0. Si tratta di grosse costruzioni in legno riccamente scolpite e dorate in superficie, costruite, generalmente, nello stile del barocco siciliano, e contenenti al centro un grosso cereo. Questi imponenti ceri dal peso che oscilla fra i 400 ed i 900 chili, vengono portati a spalla, a seconda del peso, da un gruppo costituito da 4 a 12 uomini, che le fa avanzare con un'andatura \"caracollante\" molto caratteristica detta \u201c\"a \u2019nnacata\"\u201d. Nel 2017 \u00e8 stato annunciato il futuro ingresso di una 13\u00aa candelora, per il 2018, e visibile quest'anno soltanto la mattina del 5 febbraio in piazza Duomo, insieme alle altre 12. Si tratta del cereo dei Mastri Artigiani.\n\"I cannalori\" (\u201cle candelore\u201d), oltre a precedere la processione di sant'Agata nei giorni 4 e 5 febbraio, gi\u00e0 dieci giorni prima iniziano a girare per la citt\u00e0 portandosi presso le botteghe dei soci della corporazione a cui appartengono, scortate da una banda che suona allegre marcette.\nI dodici cerei hanno una posizione ben codificata nell'ordine da tenere nel corso della processione alla quale partecipano.\nLa \"Vara\".\nIl fercolo di sant'Agata (in siciliano \u201c\"a vara\"\u201d), prima del 1379 era in legno dorato molto pregiato, \u00e8 un tempietto di argento che ricopre una struttura in legno, riccamente lavorato, che trasporta il busto-reliquiario della santa catanese e lo scrigno, in argento, entro cui sono custodite tutte le reliquie di sant'Agata. Costruito nel 1518, in puro stile rinascimentale, \u00e8 finemente cesellato e ornato, sul tetto di copertura, da dodici statue raffiguranti gli apostoli. Ha forma rettangolare ed \u00e8 coperto da una cupola, anch'essa rettangolare, poggiata su sei colonne in stile corinzio. Fu costruito dall'artista orafo Vincenzo Archifel operante a Catania dal 1486 al 1533. Il fercolo \u00e8 d'argento massiccio. Si muove su quattro ruote (rulli cilindrici in acciaio con battistrada in gomma piena) e viene trainato\u00a0\u2013 tramite due cordoni lunghi entrambi circa 130 metri, al cui capo sono poi collegate quattro maniglie\u00a0\u2013 dai \u201c\"cittadini\"\u201d. Ogni cordone presenta in testa un sistema di quattro corde con maniglia che permette di tenerlo costantemente e regolarmente in tensione.\nI devoti catanesi indossano il caratteristico \"saccu\", cio\u00e8 un camice bianco che rappresenta le storiche vesti notturne indossate dai catanesi durante la notte in cui, si racconta, sant'Agata li protesse dai pirati saraceni.\nDall'addobbo floreale della \"vara\" si pu\u00f2 riconoscere se si \u00e8 alla processione del giorno 4 o a quella del giorno 5 febbraio. Infatti, i fiori che addobbano il fercolo, sempre garofani; di colore rosa, simbolo della passione per Ges\u00f9 e del martirio, nella processione del giorno 4 febbraio e di colore bianco, segno della fede in Dio, della purezza di cuore e della sua verginit\u00e0 di donna consacrata al Signore, nel giro interno del giorno del martirio che si tiene il 5 febbraio.\nTuttavia il fercolo che oggi devoti e turisti ammirano con grande curiosit\u00e0 non \u00e8 quello originale; infatti i bombardamenti alleati del 17 aprile 1943 distrussero - oltre a numerosi edifici laici e religiosi - anche la Casa Vara e con essa il Fercolo originale. Esso fu ricostruito nel 1946 tramite disegni, fotografie e progetti che ritraevano quello ormai perduto. Recandosi nella vicina Lentini, fortunatamente, fu possibile analizzare e prendere spunto dall'ammaliante Fercolo argenteo di Sant'Alfio realizzato tra il 1852 e il 1854 dall'argentiere etneo Emanuele Puglisi il quale a suo tempo, per la creazione della \"vara\" lentinese, si era proprio ispirato a quella originale della Santa catanese. Il nuovo fercolo, comunque, si pot\u00e9 utilizzare soltanto dall'edizione 1947 della Festa. Per la festa del 1946 - che tra l'altro fu l'ultima sotto lo stemma sabaudo - i catanesi chiesero l'aiuto dei paesi vicini e che qualcuno di questi prestasse a Catania un fercolo, che potesse portare in trionfo le reliquie di Sant'Agata. E fu cos\u00ec che Acicastello - che gi\u00e0 nella storia del culto agatino era ricordata come punto in cui le reliquie stesse ritornarono in patria il 17 agosto 1126 - prest\u00f2 ai Catanesi la vara di San Mauro, gesto che sottoline\u00f2 ancor di pi\u00f9 il rapporto stretto fra queste due citt\u00e0.\nLo scrigno.\nLo scrigno che contiene le reliquie di sant'Agata \u00e8 una cassa d'argento in stile gotico, realizzata intorno alla fine del XV secolo dall'artista catanese Angelo Novara. Il coperchio anch'esso in argento fu realizzato dallo stesso artista che costru\u00ec la \"vara\". Esso \u00e8 riccamente istoriato con immagini della vita di sant'Agata e contiene le sue reliquie racchiuse in diversi reliquiari. Esse sono costituite dalle due braccia con le mani, dalle due gambe con i piedi, dai due femori e dalla mammella oltre al santo velo. I reliquiari che le contengono sono tutti di diversa fattura in quanto costruiti in epoche differenti.\nIl busto reliquiario di sant'Agata.\nIl busto della santa, completamente in argento, \u00e8 stato realizzato nel 1376 e contiene anch'esso delle reliquie di sant'Agata. Infatti nella testa, ricoperta da una corona donata dal re inglese Riccardo Cuor di Leone di passaggio a Catania di ritorno da una Crociata, \u00e8 stato inserito il teschio della santa catanese, mentre nel busto \u00e8 inserita la cassa toracica. Il busto fu realizzato dall'artista Giovanni di Bartolo, su incarico del vescovo di Catania, Marziale che esaud\u00ec un desiderio di Papa Gregorio XI, ed \u00e8 ricoperto da oltre 300 gioielli ed ex voto. Oltre alla gi\u00e0 menzionata corona, si possono citare alcuni dei pi\u00f9 importanti gioielli donati alla santa: due grandi angeli in argento dorato che sono posti ai lati del busto di Sant'Agata; una collana del XV secolo incastonata di smeraldi, donata dal popolo di Catania anche se molti attribuiscono questo dono al vicer\u00e9 Ferdinando De Acuna; una grande croce riccamente lavorata del XVI secolo; il collare della Legion d'Onore francese appartenuto al musicista catanese Vincenzo Bellini; croci pettorali appartenute a vescovi di Catania, Dusmet, Francica Nava, Ventimiglia; un anello appartenuto alla regina Margherita che lo don\u00f2 nel 1881 nel corso di una visita a Catania.\nL'abbigliamento dei \"cittadini\".\nI devoti che trainano il fercolo vestono un saio di cotone bianco detto \"saccu\", un copricapo di velluto nero detto \"scuzzitta\", un cordone monastico bianco intorno alla vita, dei guanti bianchi e un fazzoletto, anch'esso bianco, che viene agitato al grido \u201c\"Semu tutti divoti, tutti. Cittadini, cittadini! Viva sant'\u00c0jita!\"\u201d.\nL'origine e il significato di questo saio bianco sono molto dibattuti. Alcuni li fanno risalire al fatto che nel 1126 al ritorno delle spoglie della santa a Catania, la cui notizia si sparse durante la notte, il popolo si rivers\u00f2 per le strade in camicia da notte. Ma questa versione cozza contro la storia in quanto l'invenzione della camicia da notte risulta essere successiva a quell'epoca. Altri sostengono che si riferisca al culto di Cerere di cui si \u00e8 detto prima.\nProbabilmente nessuna di queste ipotesi \u00e8 quella vera, e occorre dar conto alle testimonianze di alcuni cronisti del tempo. Nel XVI secolo la \"vara\" veniva trasportata dagli \"ignudi\". Nel seicento, Pietro Carrera scriveva quanto secondo lui era accaduto la notte del 17 agosto del 1126:\nMa lo stesso Carrera ci dice che ai suoi tempi i portatori indossavano un camice di stoffa bianca che arrivava fino alle ginocchia e avevano le gambe nude e i piedi scalzi. Evidentemente questa usanza si \u00e8 andata evolvendo nei secoli fino ad arrivare all'abbigliamento odierno.\nLe cerimonie religiose.\n3 febbraio - La processione dell'offerta della cera.\nIl giorno 3 febbraio si ha l'inizio dei festeggiamenti religiosi con la processione dell'offerta della cera a sant'Agata, detta anticamente la processione della \"luminaria\". La processione, alla quale partecipano il clero, le autorit\u00e0 cittadine con in testa il sindaco e la giunta comunale, gli antichi ordini militari e cavallereschi, parte dalla Chiesa di Sant'Agata alla Fornace in piazza Stesicoro, detta \"a carcare\u1e0d\u1e0da\", ovvero la fornace in cui sarebbe stata martirizzata sant'Agata, per raggiungere, attraverso la via Etnea e piazza Duomo, la Cattedrale di sant'Agata.\nLa processione ha inizio con la sfilata in corteo delle dodici \"cannalori\", questa volta non seguite dalla banda. Seguono l'arcivescovo metropolita, i capitoli delle basiliche Cattedrale e Collegiata, il sindaco con la giunta comunale, autorit\u00e0 civili e militari oltre al clero dell'arcidiocesi. Il sindaco si reca alla chiesa di San Biagio su di una carrozza settecentesca del \"Senato catanese\" assieme ad alcuni membri della giunta mentre altre autorit\u00e0 prendono posto in una seconda carrozza pi\u00f9 piccola. Da alcuni anni le due carrozze sono esposte in permanenza nell'atrio del Palazzo degli Elefanti, la sede del municipio di Catania.\n4 febbraio - Il giro esterno della citt\u00e0.\nI festeggiamenti del giorno 4 hanno inizio con la \"messa dell'aurora\". Essa rappresenta la prima funzione religiosa in onore della santa e anche il primo incontro, molto intimo, fra la santa e i suoi devoti. Alle 03:30 il portone della cattedrale viene violentemente aperto dalla calca dei fedeli che con il camice bianco invadono le navate correndo freneticamente verso il sacello di sant'Agata (usanza ormai non pi\u00f9 reiterata da quando sono previste misure antiterroristiche). Sono momenti caratterizzati da forte attesa spasmodica nella quale i devoti esprimono tutta la loro devozione con grida e canti. Cos\u00ec, una volta arrivate in cattedrale le alte autorit\u00e0 comunali che custodiscono le chiavi del sacello, si procede all'apertura dello stesso, potendo cos\u00ec assistere prima all'uscita del mezzobusto reliquiario e dello scrigno dalla stessa camera in cui vengono conservati. Ancora una breve attesa e poi finalmente sant'Agata si mostra, venendo fuori dai cancelli in ferro battuto e rivolgendo il suo sguardo prima alla navata destra e poi a quella centrale. La scena \u00e8 molto toccante e suggestiva con migliaia e migliaia \u201c\"cittatini\"\u201d (\u201ccittadini devoti\u201d) che sventolando il fazzoletto bianco esplodono nell'urlo:\nIl mezzobusto contenente le reliquie \u00e8 posto sull'altare maggiore e ha inizio la messa detta dell'aurora, mentre fuori la vara viene posizionata per l'imminente uscita. Sono le ore 06:00.\nDurante il tragitto dalla camera del tesoro all'altare maggiore viene intonato l'inno di sant'Agata:\nAlla fine della messa, Sant'Agata viene portata in trionfo al fercolo, salutata da fuochi d'artificio e, preceduta dalle \"cannalori\", inizia il giro esterno della citt\u00e0. Ma prima che la processione cominci, il parroco della Basilica Cattedrale con un breve discorso affida alla popolazione etnea le Sante reliquie della Vergine Agata. La prima parte del percorso si snoda uscendo da Porta Uzeda verso gli archi della marina, qui fino XIX secolo il mare arrivava fin sotto i bastioni delle mura di Carlo V. La processione prosegue lungo via Dusmet costeggiando il tracciato delle mura cinquecentesche, qui fino agli anni settanta avveniva un lancio di fettucce colorate da parte dei seminaristi. I platani sottostanti, spogli di foglie data la stagione, si rivestivano cos\u00ec di nastri colorati.\nIl fercolo prosegue per le altre strade del giro, esterno alle antica mura della citt\u00e0, secondo un tracciato percorso in senso antiorario, sempre accompagnato da due ali di folla. Nel corso del giro effettua una sosta in piazza Carlo Alberto davanti al Santuario della Madonna del Carmine, durante la quale la Patrona riceve l'omaggio del Terz'Ordine Carmelitano. Il giro esterno raggiunge poi la piazza Stesicoro dove si trovano i luoghi che ricordano il martirio di sant'Agata. Qui infatti sorgono la Chiesa di Sant'Agata al Carcere e la Chiesa di Sant'Agata alla Fornace in cui la vergine Agata sub\u00ec il martirio. Segue una piccola sosta, dedicata a un messaggio dell'Arcivescovo Metropolita di Catania. A questo punto c'\u00e8 l'avvenimento pi\u00f9 caratteristico della giornata. Lungo \"\u00e2 'cchianata d\u00ea Cappuccini\", il fercolo di sant'Agata viene trainato di corsa fino al culmine della stessa, giungendo cos\u00ec dinanzi alla Chiesa di san Domenico, nella omonima piazza. Negli ultimi anni tuttavia la salita non viene pi\u00f9 percorsa di corsa.\nRaggiunta la Chiesa di Sant'Agata la Vetere, la prima cattedrale di Catania, la processione si ferma qui per alcune ore. Verso sera, dopo una messa nella piccola Chiesa di Sant'Agata la Vetere, riprende il giro esterno della citt\u00e0 che attraversa i quartieri dell\"'antico corso\", dei \"cappuccini\", \"d\u00f4 furtinu\", di \"san Cristoforo\" e degli \"Angeli custodi\", per rientrare in cattedrale, alle prime luci dell'alba o addirittura la mattina del giorno 5 dando luogo a spettacoli di fuochi pirotecnici.\n5 febbraio - Il giro interno.\nLa festa ha inizio con il solenne pontificale, concelebrato dai vescovi di tutta la Sicilia, in presenza del legato pontificio che \u00e8 solitamente un cardinale. Partecipano il clero catanese al completo, le autorit\u00e0 civili e militari ed il popolo dei fedeli. Nel pomeriggio, verso le diciotto, ha inizio il giro interno della citt\u00e0. Il fercolo percorre la via Etnea fino al Giardino Bellini, per deviare poi in via Caronda che percorre fino ad arrivare in piazza Cavour o, come dicono i catanesi, \"u burgu\" dove, davanti alla Chiesa di Sant'Agata al Borgo, ha luogo uno spettacolo pirotecnico.\nAlla fine la processione scende, lungo la via Etnea, verso la cattedrale fino ai Quattro canti dove gira a destra per effettuare di corsa \"a 'cchianata 'i Sangiulianu\". In passato la vara veniva trainata di corsa dai \"cittadini\", lungo la via Di Sangiuliano, fino a raggiungere la sommit\u00e0 della salita fra due ali di folla plaudente. Dopo un incidente mortale avvenuto nei primi anni del XXI secolo, nel quale perse la vita un giovane, la salita viene fatta velocemente ma non pi\u00f9 di corsa per motivi precauzionali. Per via dei Crociferi, la pi\u00f9 bella strada barocca di Catania, il fercolo si avvia verso la cattedrale. Viene effettuata l'ultima sosta davanti al convento delle suore benedettine che, da dietro i cancelli del sagrato del loro monastero, intonano dei canti a sant'Agata. Sant'Agata fa quindi rientro in cattedrale il 6 febbraio. Un tempo alle prime luci dell'alba, oggigiorno invece la durata della festa fa protrarre la processione anche fino alle 10-11 del mattino.\nLa festa del 17 agosto.\nQuesta festa \u00e8 forse la pi\u00f9 antica nel tempo, in quanto si rif\u00e0 ai festeggiamenti spontanei che si verificarono nella notte del 17 agosto dell'anno 1126 quando le spoglie della santa martire catanese vennero riportate a Catania da Costantinopoli, dai due soldati Gilberto e Goselmo.\nLa festa si svolge in maniera ridotta rispetto ai grandiosi festeggiamenti di febbraio, ma attira comunque nel centro storico migliaia di fedeli, turisti e curiosi. Oltre alla messa in onore di Sant'Agata, nel tardo pomeriggio si svolge una breve processione con lo scrigno contenente le reliquie e il mezzobusto reliquiario, nei dintorni della Cattedrale, in Via Dusmet procedendo per Piazza San Placido e facendo ritorno in chiesa per Via Vittorio Emanuele con straordinari giochi pirotecnici in un'area riservata al Porto di Catania e, cosa molto particolare, sul tetto della chiesa di San Placido.\nAltre manifestazioni.\n\"A sira \u2018\u00f4 tri\".\nLa sera del 3 di febbraio (nota come \"a sira \u2018\u00f4 tri\") si svolge in piazza del Duomo, davanti alla Cattedrale, un concerto lirico-sinfonico, il quale prevede l'esecuzione della Cantata in onore di sant'Agata e di alcuni fra i pezzi operistici pi\u00f9 famosi al mondo. A questo concerto partecipa una banda musicale o un'orchestra di fiati con un coro cittadino. La Cantata (provvista di tre brani: \"Lo ionico mare\", \"Preghiera\" e \"Cabaletta\") \u00e8 stata composta tra la fine dell'Ottocento e l'inizio del secolo scorso dal musicista catanese Michele Giarrusso. In passato vi era una tradizione, secondo la quale la citt\u00e0 nei giorni della festa si divideva in partiti (come accade anche oggi in alcuni paesi), che prendevano nome di San Nicola (corrispondente all'Antico Corso), Santa Chiara (corrispondente al Castello), San Gaetano (corrispondente alla Civita) e Santa Nicolella (corrispondente alla Collegiata), ognuno dei quali la sera del 3 eseguiva sul palco la propria Cantata dedicata alla \"santuzza\", esecuzione accompagnata da uno strumento (che solitamente era il trombone). Questa usanza \u00e8 andata ormai perduta, ma in compenso ha lasciato il posto a un'esibizione molto sentita dal popolo etneo. Davanti ad una folla festante questo rappresenta un momento di omaggio alla vergine catanese. Alla fine del concerto ha luogo uno spettacolo piromusicale che per durata e bellezza non ha eguali. A questo proposito quando si vuol citare un evento fuori dal comune, i catanesi dicono \"\u00abmancu a sira \u2018\u00f4 tri\u00bb\" (\"nemmeno la sera del tre\") ad indicare la grandiosit\u00e0 dell'evento. Una grandiosit\u00e0 di certo cambiata, non tanto per le novit\u00e0 tecnologiche, quanto per la riduzione dei botti dal punto di vista propriamente \"uditivo\", poich\u00e9 era tradizione fino a qualche decennio a questa parte che durante la festa si sparassero i cosiddetti \"masculara\", dal calibro notoriamente pi\u00f9 grande rispetto a quelli moderni, che invece sostituiscono il rumore assordante con uno spettacolo di luci, colori e suoni dal sapore prettamente mediterraneo.\nSport.\nIl pomeriggio del 3 febbraio, nelle strade del centro storico di Catania ha luogo il Trofeo Sant'Agata, un giro podistico sulla distanza di 10.000 m. che nel corso degli anni ha assunto una notevole importanza in campo internazionale. La gara ha spesso laureato come vincitori atleti che avrebbero poi vinto grandi manifestazioni internazionali.\nIn passato si disputavano gare di altri sport, tra cui il calcio. Ne fu protagonista l'Unione Sportiva Catanese, che negli anni venti organizzava ogni anno una partita (di solito contro squadre messinesi) in cui veniva messo in palio il Trofeo. Nel 1992 il Calcio Catania tent\u00f2 di riproporre l'evento, ma lo scarso interesse del pubblico fece desistere gli organizzatori.\nLa fiera di sant'Agata.\nLa fiera di sant'Agata risale a molti secoli addietro quando dava l'avvio ai festeggiamenti agatini con un grande mercato che si rifaceva alle tradizioni delle fiere medioevali quando re e principi concedevano l'esenzione da dazi e gabelle, indulti ai condannati e concessioni di giochi non consentiti nel corso dell'anno. Era visitata da un notevole numero di persone che venivano attratte, oltre che dalla festa, dalla possibilit\u00e0 di fare acquisti a prezzi pi\u00f9 bassi.\nAi giorni nostri la fiera di sant'Agata \u00e8 un grande mercato all'aperto che si svolge durante i festeggiamenti alla santa patrona catanese. Rimane aperta per circa otto giorni durante i quali accoglie i visitatori fino a notte fonda. Nel corso degli anni ha cambiato aspetto e sede (di solito si svolgeva al Giardino Bellini), mantenendo comunque il suo aspetto di calda allegria apportata da grandi e piccoli visitatori.\nFesteggiamenti negli anni sessanta.\nNegli anni sessanta era famoso il concerto, che si teneva nel piazzale centrale del Giardino Bellini, nel quale un complesso bandistico composto da tre grandi bande militari scelte, di volta in volta fra quelle dei (Carabinieri, Polizia di Stato, Guardia di Finanza, Esercito, Marina e Aeronautica), eseguiva musiche operistiche e marce alla presenza di circa cinquantamila spettatori. Il complesso bandistico, composto da oltre 300 elementi, veniva diretto, a turno, dai direttori delle singole bande.\nFeste sospese.\nIn tempi recenti, per ben quattro volte, la festa di sant'Agata \u00e8 stata sospesa a seguito di avvenimenti che hanno colpito la sensibilit\u00e0 popolare.\nNel 1991, a seguito dell'invasione dell'Iraq (Prima guerra del golfo), venne deciso di non effettuare la festa e le uniche manifestazioni furono le funzioni religiose in onore di sant'Agata. Davanti alla delusione e alle proteste dei catanesi l'arcivescovo Luigi Bommarito decise di permettere il 4 febbraio una breve processione del busto reliquiario, portato a spalla, nel tratto di via Etnea da Piazza Duomo a Piazza Stesicoro.\nNel 2007, a seguito degli incidenti scoppiati al termine della partita di calcio di serie A Catania-Palermo svoltasi il 2 febbraio, veniva ucciso l'ispettore capo della Polizia di Stato, Filippo Raciti. A seguito di questo fatto, le autorit\u00e0 cittadine e l'arcivescovo di Catania, decisero di effettuare la festa apportando alcune modifiche in segno di lutto: tutte le manifestazioni extra religiose (illuminazione, candelore, carrozze del Senato, fuochi artificiali e Trofeo sant'Agata podistico) vennero annullate.\nNel 2020 la festa estiva del 17 agosto \u00e8 stata annullata a causa della pandemia di COVID-19. A seguito di ci\u00f2 sono state annullate anche le processioni religiose del mese di febbraio per gli anni 2021 e 2022.\nTradizioni culinarie.\nNon possono mancare, in periodo di festa per la Santa catanese, i dolci legati alla tradizione della santa catanese:\noltre alla \"calia e simenza\" (ceci secchi, semi di zucca, arachidi), presente in ogni festa a Catania, vengono realizzati per la ricorrenza alcuni dolciumi che hanno un riferimento a sant'Agata, come i \"cassateddi di sant'Aita\" e le \"alivetti\" (pasta di zucchero fragrante di colore verde a forma di olive). Si tratta di dolci caratteristici della festa di sant'Agata e sono simbolici e attinenti alla vergine catanese. Le \"cassateddi\" fanno riferimento alle mammelle, per questo detti anche \"minnuzzi ri sant'\u00c0jta\", che furono strappate alla santa durante i martirii a cui venne sottoposta per obbligarla ad abiurare la sua fede. Le alivetti, invece, si riferiscono ad una leggenda che vuole sia stato un albero di ulivo, sorto improvvisamente, a nascondere la vergine Agata mentre era ricercata dai soldati del console romano Quinziano.\nControversie.\nSecondo le indagini della Procura di Catania e in base alle dichiarazioni dei collaboratori di giustizia, l'antico cerimoniale sarebbe stato contaminato dall'ombra di infiltrazioni di Cosa nostra, tra il 1995 e il 2005, \"finalizzate ad ottenere il controllo di fatto della gestione dell\u2019associazione cattolica denominata \u00abCircolo cittadino S. Agata\u00bb\". La festa avrebbe subito interferenze che in qualche caso ne avrebbero alterato la scelta di tempi e luoghi della sosta.\nFinora due sono stati i processi gi\u00e0 conclusi, nel tentativo di fare chiarezza, senza prove. Nel 2009 inizi\u00f2 il processo per le presunte infiltrazioni, poi finito con l'assoluzione degli imputati nel 2013, malgrado le successive contestazioni della Procura.\nIl secondo processo, con una nuova assoluzione in appello, \u00e8 terminato nel 2015.\nUn terzo processo per incidente, conclusosi nel 2011, condann\u00f2 in prima istanza il capovara per omicidio colposo di un devoto, perito durante la mattina del 6 febbraio 2004, calpestato in via Di San Giuliano dagli altri fedeli, dopo essere caduto rovinosamente davanti al fercolo."}
{"id": "2463323", "revid": "1543377", "url": "https://it.wikipedia.org/wiki?curid=2463323", "title": "Monster Hunter Tri", "text": ", anche noto come Monster Hunter 3, \u00e8 il terzo capitolo della serie \"Monster Hunter\", realizzato per Nintendo Wii. Precedentemente pensato per PlayStation 3, la produzione venne spostata sulla console di Nintendo a causa degli alti costi di sviluppo.\nNel corso del Tokyo Game Show 2008 fu annunciato l'arrivo in Giappone di \"Monster Hunter Tri\" per il 1\u00ba agosto 2009, In Europa il gioco venne rilasciato solo il 23 aprile 2010. il terzo capitolo della saga Monster Hunter \u00e8 dotato di una componente online che prevede la partecipazione da due a quattro giocatori, supporta il Wii Speak per poter parlare con gli amici.\nCapcom ha anche aggiunto che per il gioco sono state sviluppate, sia nuove mappe, che nuovi mostri, la cui IA fu completamente riscritta, in modo da ricreare un ecosistema credibile. Le azioni di gioco comprendono anche aree sottomarine.\nDistribuzione.\nDurante la progettazione del gioco, la Capcom ha dichiarato che \"Monster Hunter Tri\" sarebbe uscito in America e di conseguenza anche in Europa: \"\"non vi \u00e8 alcun cambiamento significativo nella strategia dell'azienda: pubblicheremo principalmente videogiochi per PS3, Xbox 360 e Wii. Inoltre, abbiamo in programma di rilasciare i nostri videogiochi principali oltreoceano per acquisire utenti, poich\u00e9 il mercato estero della piattaforma Wii \u00e8 ampio. Uno dei nostri titoli principali \u00e8 'Monster Hunter 3.' Se riusciamo a ottenere il riconoscimento di questo prodotto da parte dei mercati europei e nordamericani, la nostra strategia di mercato vedr\u00e0 un cambiamento evidente. Nel frattempo, stiamo rivedendo la possibilit\u00e0 di rilasciare nuovi titoli oltre ad \"Ace Attorney\" per Nintendo DS\"\". \nNell'ultimo \"Nintendo Media Summit\" fu confermato che l'uscita del videogioco sarebbe avvenuta in America il 20 aprile 2010 ed in Europa il 23 aprile 2015. Fu anche annunciato che il gioco sar\u00e0 completamente gratuito e libero da ogni abbonamento mensile, bimestrale per la campagna online.\nAnche in Italia era disponibile la limitatissima Ultimate Hunter Edition, che comprende, oltre al gioco, un Classic controller nero per Wii, l'accessorio Wii Speak e la statuetta della testa del Drago Lagiacrus.\nTrama.\nIl protagonista \u00e8 un cacciatore novizio inviato dalla Gilda Dei Cacciatori nel villaggio di Moga, costantemente colpito da una serie di spaventosi terremoti che rischiano di far inabissare l'isola e che si verificano frequentemente. Dopo essere arrivato ed aver assistito ad una devastante scossa che distrugge la fattoria, il cacciatore fa la conoscenza del Capo Villaggio, di Zuccherino (referente della Gilda e addetta al banco missioni dell'isola) e di altri personaggi, tra i quali il Figlio del Capo (soprannominato Junior). Il Capo illustra quindi la situazione: \u00e8 sicuro che i terremoti siano causati dal \"Lagiacrus\", terribile Leviathan simile ad un coccodrillo capace di produrre elettricit\u00e0 tramite degli organi presenti sulla sua schiena (nonch\u00e9 mostro sulla copertina del gioco originale). Tuttavia, il protagonista non \u00e8 ancora pronto per affrontare la bestia, essendo un novizio, e viene incitato ad imparare i fondamenti della caccia.\nNel mentre, Zuccherino sta ancora cercando di convincere la Gilda dei Cacciatori ad iniziare ad inviare delle missioni per il protagonista. Tuttavia, l'organizzazione si dimostra estremamente disinteressata e cede solo dopo un determinato periodo di tempo (che il cacciatore utilizza per imparare la meccanica delle uscite nei Boschi di Moga). Finalmente, dalla Gilda giungono le prime missioni, relative alla raccolta di alcuni funghi speciali e alla consegna di delle budella di mostro. Dopo aver completato la prima missione ed aver aiutato il Capo Contadino a sbarazzarsi di alcune Jaggia che intralciavano i raccolti, il cacciatore si dirige a raccogliere le budella, facendo per\u00f2 un inaspettato incontro: infatti, il \"Lagiacrus\" invade l'area, obbligando alla fuga il protagonista, che riesce comunque a completare la missione.\nCompletate le prime missioni, dalla Gilda giunge la prima missione urgente, che il cacciatore deve completare per poter passare alle missioni di rango successivo (le due stelle), relativa all'uccisione di alcune \"Ludroth\". Cos\u00ec, il Capo Villaggio assegna al protagonista la prima missione di caccia ad un mostro grande: un \"Gran Jaggi\" da affrontare nelle Piane Sabbiose, seconda area di gioco. Dopo aver eliminato il \"Gran Jaggi\", imparando cos\u00ec anche i fondamenti della cattura ai mostri, un ragazzino del villaggio rientra senza fiato affermando di avere visto un \"folletto\" nei Boschi di Moga e si offre di pagare lui stesso la quota per la missione. Il protagonista accetta di aiutarlo, pur sapendo che il compenso della missione sar\u00e0 a dir poco misero, e fa la conoscenza della misteriosa creatura: uno \"Shakalaka\", piccolo essere umanoide membro di una trib\u00f9 che risiede molto lontano da Moga. Questo individuo afferma di chiamarsi \"Cha-Cha\". Per ringraziare il cacciatore per averlo salvato da alcune \"Jaggia\" e \"Ludroth\", accetta di accompagnarlo come \"assistente\" nelle missioni.\nSuccessivamente, il protagonista si occupa di alcune missioni (avendo gi\u00e0 raggiunto le tre stelle) relative all'eliminazione di un \"Qurupeco\" nella Piane Sabbiose ed un \"Ludroth Reale\" nella Foresta Inondata (nuova zona di caccia); la seconda missione \u00e8 per conto della Pescivendola del villaggio, la quale ha bisogno di aiuto: i capitani delle tre principali navi da pesca di Moga (\"Leader\", \"Lancianera\" e \"Lanciarossa\") hanno appena visto le loro navi distrutte dal \"Lagiacrus\", che nel frattempo si sta avvicinando sempre pi\u00f9 a Moga. Abbattuto il \"Ludroth Reale\", il cacciatore elimina anche un \"Barroth\" nelle Piane Sabbiose, convincendo la Gilda ad assegnargli la missione urgente. Inoltre, il Capo Villaggio afferma di considerare ormai il cacciatore pronto per affrontare il \"Lagiacrus\" e promette di avvisarlo quando qualcuno avvister\u00e0 la bestia.\nTale missione prevede di affrontare un inquietante Leviathan della Foresta Inondata noto come \"Gobul\", colpevole di aver appena distrutto la nave di un mercante che commercia con il villaggio di Moga. Il protagonista fa cos\u00ec anche la conoscenza del Capitano del Mercantile, uomo orientale che smercia i beni di Moga con altre aree, portando poi i frutti del viaggio al villaggio. Tuttavia, il Capo Villaggio ha delle notizie importanti: il \"Lagiacrus\" \u00e8 stato avvistato sulla costa. Il protagonista parte per affrontarlo e riesce a respingerlo, facendolo ripiegare in mare aperto. L'intero villaggio \u00e8 in festa, sapendo di avere finalmente dalla loro parte qualcuno capace di poter sconfiggere il terribile mostro. Nonostante ci\u00f2, il Capo sa che il \"Lagiacrus\" non \u00e8 morto e che, di conseguenza, torner\u00e0; inoltre, aggiunge che la prossima volta lo scontro sar\u00e0 molto pi\u00f9 duro (in quanto il \"Lagiacrus\" si far\u00e0 affrontare solo in acqua, dove possiede molta pi\u00f9 mobilit\u00e0 del cacciatore). Tuttavia, per tenere alto il morale del villaggio, Zuccherino presenta al cacciatore una nuova zona di caccia, la Tundra, e per tenerlo in allenamento, gli comunica la prossima missione della Gilda: affrontare una \"Rathian\".\nEliminata anche la \"Rathian\", il Capo Villaggio comunica al protagonista del ritorno del \"Lagiacrus\": la belva questa volta pare essere a dir poco furiosa e punta dritta su Moga, decisa a distruggerla. Cos\u00ec, supportato da tutto il villaggio, il protagonista si prepara al duello finale e, dopo un epocale scontro, abbatte finalmente il terribile Leviathan. Tuttavia, le scosse sono tutt'altro che finite; infatti, un altro potente terremoto colpisce il villaggio, lasciandone gli abitanti scioccati. Come se non bastasse, Cha-Cha \u00e8 misteriosamente sparito dopo lo scontro con il \"Lagiacrus\" e la Gilda si prepara a far evacuare Moga. Tuttavia, grazie all'insistenza di Zuccherino, l'organizzazione sospende l'ordine di evacuazione e si mobilita per scoprire la vera causa delle scosse.\nDopo aver completato un'altra missione assegnata della Gilda (consegna di alcune Pietre-Polvere o cattura di un altro \"Lagiacrus\", la decisione spetta al giocatore) il giocatore sblocca un'altra zona di caccia, il Vulcano.\nCha-Cha fa il suo ritorno al villaggio, affermando di aver scoperto la vera origine dei terremoti, causati, a quanto sembra, da un gigantesco drago marino. Sebbene questa notizia non venga inizialmente creduta da nessuno nel villaggio, la Gilda ne conferma, davanti allo stupore di tutti, la veridicit\u00e0: il colpevole \u00e8 un mastodontico Drago Anziano marino noto come \"Ceadeus\". L'organizzazione ordina cos\u00ec l'immediata evacuazione del villaggio, affermando semplicemente che \"non \u00e8 la prima volta che il \"Ceadeus\" si comporta in questo modo\". Cos\u00ec, il Capo Villaggio si rassegna e comunica al protagonista la verit\u00e0: lui era, un tempo, un cacciatore, e conosceva molto bene la Gilda dei Cacciatori. I suoi antenati fecero costruire, dove ora sorge Moga, uno splendido villaggio, che venne poi inabissato dal \"Ceadeus\", esattamente come ora sta succedendo a Moga. Ormai rassegnato, il Capo afferma che, cos\u00ec come i suoi antenati sono caduti davanti al drago marino, ora tocca a loro.\nTuttavia, il protagonista non ha intenzione di arrendersi e decide di affrontare personalmente il \"Ceadeus\", contrariamente al pensiero della Gilda, che preferiva lasciare che inabissasse il villaggio per costringerlo ad uscire allo scoperto ed inviargli contro un intero esercito. Cos\u00ec, consegna a Junior una serie di materiali (500 Punti Risorsa, Scaglie di \"Lagiacrus\", minerale \"Pelagicite\" e Pelle di \"Sharq\") necessari a riparare la \"Maschera Antica\", strumento utilizzato dai loro antenati per respirare sott'acqua, in quanto l'unico ambiente dove \u00e8 possibile affrontare il \"Ceadeus\" \u00e8 l'oceano. La Gilda viene, tuttavia, a sapere dell'idea del protagonista e minaccia di far perdere il posto sia a lui che a Zuccherino se dovessero tentare di affrontare il drago marino.\nOvviamente, n\u00e9 il protagonista n\u00e9 la sua \"fidata referente\", come ella stessa si autodefinisce, hanno intenzione di lasciar perdere e decidono quindi di depistare la Gilda facendo affrontare al protagonista un \"Rathalos\" nel Vulcano ed un \"Barioth\" nella Tundra, facendo credere all'organizzazione che il cacciatore abbia cambiato idea. Mentre Zuccherino studia un modo per togliersi letteralmente le attenzione della Gilda di dosso, il protagonista viene a sapere che la \"Maschera Antica\" \u00e8 troppo piccola per essere indossata da lui e che quindi il piano sarebbe tecnicamente fallito. Tuttavia, entra in gioco Cha-Cha, abbastanza minuto da poter indossare la maschera e capace di rilasciare ossigeno per il protagonista ad ogni sua richiesta.\nSuccessivamente, il cacciatore consegna alcuni materiali (1500 Punti Risorsa, Pelli di \"Gigginox\", Speroni di \"Rathian\" e \"Rathalos\" e del minerale \"Machalite\") a Junior per permettergli di stabilire un accampamento esattamente sopra la tana del \"Ceadeus\", garantendo cos\u00ec al protagonista un rapido ingresso. Proprio quando tutto sembra andare per il migliore dei modi, la Gilda torna alla carica, ordinando l'immediata evacuazione di Moga per evitare che il cacciatore e Zuccherino compiano \"gesti sconsiderati\". Cos\u00ec, il protagonista \u00e8 costretto ad abbattere un \"Uragaan\" per convincere l'organizzazione della loro onest\u00e0. Il piano va a buon fine grazie a Zuccherino, che invia una lettera alla Gilda nella quale afferma che lei ed il cacciatore sorveglieranno l'evacuazione, garantendo cos\u00ec al protagonista un escamotage per rimanere ed eliminare il Drago Anziano.\nTerminati i preparativi, ha inizio la missione: facendo indossare ad allo \"Shakalaka\" la \"Maschera Antica\", il protagonista si tuffa in mare ed affronta il \"Ceadeus\", che si presenta come un titanico mostro simile ad una balena dotata di enormi corni, il sinistro molto pi\u00f9 grande del destro. Tuttavia, durante lo scontro, il cacciatore scopre la totale non ostilit\u00e0 del mostro, il quale stava semplicemente sbattendo il corno sinistro contro il fondale per alleviarne il dolore, in quanto con il passare degli anni, esso gli avrebbe lentamente coperto l'occhio sinistro. Dopo una lunga lotta, il protagonista ferisce gravemente il Drago Anziano che viene cos\u00ec intrappolato.\nIl duello finale ha luogo nelle rovine ormai sommerse del villaggio costruito dagli antenati, dove cacciatore e bestia si affrontano in un duello all'ultimo sangue, con il \"Ceadeus\" che sfodera finalmente tutta la sua forza. Dopo un lungo ed estenuante scontro, grazie alle Catapulte Subacquee ed all'Ammazzadraghi presenti nelle rovine, il protagonista riesce a spezzare di netto il corno sinistro del mostro il quale, finalmente libero dal dolore, abbandona le acquee limitrofe a Moga e scompare per sempre. Cos\u00ec, a Moga torna la pace: il Capitano del Mercantile dona al cacciatore la sua Spada Lunga e la Gilda, pur conscia del fatto che il protagonista e la sua fidata referente le hanno mentito, decide di non licenziarli. Un ultimo filmato che mostra una grande festa al villaggio conclude il gioco ed il cacciatore si stabilisce definitivamente a Moga per proteggerla da eventuali minacce.\nLa storia prosegue in \"Monster Hunter 3 Ultimate\"\nModalit\u00e0 di gioco.\nArmi.\nLe armi si dividono in due gruppi principali: armi da mischia e armi da distanza. Le armi da mischia sono generalmente dotate di un potere di attacco molto pi\u00f9 efficiente delle armi a distanza, ma comportano lo svantaggio di essere costantemente alla portata degli attacchi dei mostri. Le armi da distanza sono tendenzialmente inutili da sole, ma sono efficaci in gruppo, specie se supportate da dei buoni attaccanti, dotati di potenti armi da mischia.\nLe diverse armi da mischia sono dotate di \"acutezza\" o grado di affilatura, che corrisponde alle capacit\u00e0 di penetrazione: con l'uso questa pu\u00f2 calare, diminuendo la potenza degli attacchi. Si distinguono in base al colore, dalla minima alla massima: rossa, arancione, gialla, verde, blu e bianca. L'\"acutezza\" viola, ulteriore potenziamento di quella bianca, \u00e8 disponibile solo nella versione Freedom Unite.\nLa \"guardia\" corrisponde alle capacit\u00e0 di difesa.\nLe armi dispongono inoltre di colpi critici, o \"affinit\u00e0\", caratteristica che corrisponde alla possibilit\u00e0 di infliggere un maggior danno: la quantit\u00e0, o frequenza, dei colpi critici \u00e8 espressa tramite percentuale nella barra delle informazioni. I colpi critici positivi aumentano i danni del 25%, quelli negativi li diminuiscono del 25%.\nCha-Cha.\nSostituisce i Felyne da combattimento di Monster Hunter Portable 2nd G. Il cacciatore pu\u00f2 impartirgli ordini, rendendo pi\u00f9 tattica la caccia con questo esserino. Inoltre, le maschere che indossa si possono cambiare. Una di queste, per esempio, \u00e8 un barbeque e si pu\u00f2 utilizzare per cucinare la carne per poi darla al cacciatore o a Cha-Cha.\nCuriosit\u00e0.\nIl gioco \u00e8 uno dei 27 ad aver ricevuto il \"Perfect Score\" dalla rivista \"Famits\u016b\", 40/40.\nNella versione giapponese del gioco \u00e8 presente la spada Tessaiga chiaro riferimento all'anime \"Inuyasha\", grazie ad una collaborazione dei creatori del gioco con la rivista che lo pubblicava in Giappone.\n\"Monster Hunter 3 Ultimate\".\nIl 10 dicembre 2011 \u00e8 stata pubblicata in Giappone un'espansione per Nintendo 3DS, . Dopo la sua uscita si era ipotizzato che il gioco venisse pubblicato anche negli Stati Uniti e in Europa, e la Capcom ha ufficializzato che ci\u00f2 avverr\u00e0 nel marzo 2013, con il nome di Monster Hunter 3 Ultimate. Una versione in HD verr\u00e0 invece distribuita in Giappone per la console Wii U l'8 dicembre 2012, con modalit\u00e0 online completa, multiplayer locale e possibilit\u00e0 di trasferimento di dati dal Nintendo 3DS.\nCaratteristiche.\nIl gioco contiene elementi sia di \"Monster Hunter Tri\" che di \"Monster Hunter Portable 3\". \u00c8 di nuovo disponibile la possibilit\u00e0 di nuotare sott'acqua durante le missioni e sono disponibili tutti i mostri del terzo capitolo, pi\u00f9 altri degli episodi precedenti e altri inediti. Fa inoltre il suo ritorno Cha-Cha, affiancato ora da un altro suo simile, di nome Kayanba, che lo aiuter\u00e0 a dare supporto al cacciatore con nuove maschere ed abilit\u00e0. Come nei precedenti capitoli, sono presenti anche i Felyne, ma essi non danno alcun aiuto nella caccia."}
{"id": "2463325", "revid": "39224", "url": "https://it.wikipedia.org/wiki?curid=2463325", "title": "Daniil Izotov", "text": ""}
{"id": "2463328", "revid": "1305772", "url": "https://it.wikipedia.org/wiki?curid=2463328", "title": "Premi e riconoscimenti di Elton John", "text": "Quella che segue \u00e8 la lista di alcuni dei vari premi e riconoscimenti ottenuti da Sir Elton John nel corso della sua carriera.\nTra i pi\u00f9 importanti, occorre citare due premi Oscar per \"Can You Feel the Love Tonight?\" (proveniente dalla colonna sonora de \"Il re leone\") e per \"(I'm Gonna) Love Me Again\" (dalla colonna sonora del film \"Rocketman\"), e due Golden Globe per i medesimi brani, un Tony Award per la colonna sonora del musical \"Aida\" e ben cinque Grammy Awards. Numerose sono anche le nomination: basti citare quella dell'album \"Elton John\" al Grammy per l'album dell'anno (1971), quelle di \"Circle of Life\" e \"Hakuna Matata\" al Premio Oscar (1994) e quella di \"The Heart of Every Girl\" ai Golden Globe 2003 come migliore canzone originale. Per i suoi brani, inoltre, il pianista di Pinner ha conquistato 25 dischi di platino e 35 d'oro.\nNel 1975, Elton ha conseguito una stella nella \"Hollywood Walk of Fame\" per i suoi meriti in ambito musicale, mentre nel 1992 \u00e8 stato inserito, insieme all'inseparabile paroliere Bernie Taupin, nella \"Songwriters Hall of Fame\". In quell'anno egli aveva fondato la \"Elton John AIDS Foundation\", una delle principali organizzazioni non-profit del mondo. \nNel 1993 John \u00e8 diventato Ufficiale dell'Ordine delle Arti e delle Lettere (il massimo riconoscimento culturale francese, paragonabile alla nobilitazione).\nNel 1994 \u00e8 stato ammesso nella \"Rock and Roll Hall of Fame\", anno in cui vi entrarono anche John Lennon e Bob Marley; vi fu introdotto da Axl Rose, leader dei Guns N' Roses, il quale afferm\u00f2 di aver deciso di diventare un cantante dopo aver ascoltato \"Bennie and the Jets\". \nNel 1995 Elton ha ricevuto da Sua Maest\u00e0 Carlo XVI Gustavo Re di Svezia il Polar Music Prize, mentre nel 1996 \u00e8 stato insignito del titolo di \"Comandante dell'Eccellentissimo Ordine dell'Impero Britannico\" (\"CBE\") da Sua Maest\u00e0 la Regina Elisabetta II del Regno Unito. L'anno successivo l'Accademia Reale di Musica di Londra lo ha accolto come membro onorario: un simile privilegio viene concesso solamente a compositori del calibro di Strauss, Liszt e Mendelssohn. \nUno dei massimi riconoscimenti risale al 24 febbraio 1998. Quel giorno, infatti, John \u00e8 stato nobilitato dalla Regina d'Inghilterra per i servigi resi alla musica e alla beneficenza: ammesso nella Cavalleria (con il rango di \"Knight Bachelor\"), pot\u00e9 fregiarsi del titolo di \"Sir\". Elton ha quindi conseguito una doppia onorificenza all'interno dell'Ordine dell'Impero Britannico, cosa molto rara e inusuale. \nNel 2004, inoltre, ha ottenuto il premio \"Kennedy Center Honor\" (insieme a Dame Joan Sutherland, John Williams, Warren Beatty, Ossie Davis e Ruby Dee), mentre due anni dopo ha ricevuto i premi Disney Legends e (primo artista di tutti i tempi) \"Leggenda Vivente\"."}
{"id": "2463330", "revid": "307923", "url": "https://it.wikipedia.org/wiki?curid=2463330", "title": "Episodi de L'Africa nel cuore", "text": "In Italia la prima ed unica stagione de \"L'Africa nel cuore\" \u00e8 stata trasmessa da Rai 2 dal 20 giugno 2009 il sabato alle 15.35 (il 27 giugno e 4 luglio doppio episodio e orario anticipato alle ore 14.00). "}
{"id": "2463332", "revid": "123358468", "url": "https://it.wikipedia.org/wiki?curid=2463332", "title": "Chiesa di San Gregorio (Venezia)", "text": "La ex chiesa di San Gregorio \u00e8 un edificio religioso sconsacrato di Venezia, situato nel sestiere di Dorsoduro.\nSi affaccia sul campo omonimo a pochi passi dalla basilica di Santa Maria della Salute (che si erge subito poco pi\u00f9 a est, al di l\u00e0 del rio della Salute).\nStoria.\nEretta, sembra, agli inizi del IX secolo, nel 989 fu sottoposta ai benedettini dell'abbazia di Sant'Ilario. A causa della decadenza di quest'ultima, negli anni successivi si assistette a un progressivo trasferimento dei monaci verso San Gregorio che culmin\u00f2 nel 1214, quando divenne sede principale della comunit\u00e0.\nAl contempo la chiesa esercitava funzioni di pieve, attestate in un documento del 1164, con sacerdoti nominati dai monaci. Era in origine affiliata alla chiesa di Santa Maria Zobenigo sicch\u00e9 il pievano aveva l'obbligo di recarsi nella matrice il sabato santo per assistere alla benedizione del fonte battesimale, ricevendone l'acqua santa.\nRidotta a commenda nel 1450, l'abbazia attravers\u00f2 un lungo periodo di decadenza sia economica che spirituale che termin\u00f2 con la soppressione del monastero nel 1775. La chiesa mantenne per breve tempo il ruolo di parrocchiale, ma venne chiusa al culto nel 1808 sotto Napoleone e la sua giurisdizione pass\u00f2 a Santa Maria del Rosario (\"vulgo\" Gesuati).\nMentre gli stabili del monastero venivano adibiti ad abitazioni, la chiesa venne occupata da un'officina della Zecca per la raffineria dell'oro. Dopo il restauro degli anni 1959-60 fu adibita a laboratorio di restauro della Soprintendenza per i beni artistici e storici di Venezia. Oggi risulta da tempo in disuso.\nEdificio.\nL'edificio attuale \u00e8 il risultato della ricostruzione quattrocentesca ad opera di Antonio Cremonese, che sostitu\u00ec al precedente stile veneto-bizantino il gotico.\nLa facciata a capanna \u00e8 tripartita da quattro lesene. Al centro si trovano il portale, racchiuso da un'elegante cornice a rosette, e, appena sopra, il grande rosone. Il pieno dei mattoni a vista \u00e8 alleggerito da due bifore sovrapposte per lato.\nAll'interno, a navata unica, resistono ancora resti di affreschi. Interessanti le tre absidi con i soffitti a capriate."}
{"id": "2463349", "revid": "119168056", "url": "https://it.wikipedia.org/wiki?curid=2463349", "title": "Casa dei Tre Oci", "text": "La Casa dei Tre Oci o Casa di Maria \u00e8 un palazzo di Venezia, situato nel sestiere di Dorsoduro, nell'isola della Giudecca. \u00c8 affacciata sul Canale della Giudecca, all'altezza della fondamenta delle Zitelle.\nStoria.\nLa Casa dei Tre Oci \u00e8 un edificio del XX secolo legato a numerosi nomi illustri. Esso fu concepito tra 1912 e 1913 dal pittore emiliano Mario de Maria, che ne fece la sua nuova dimora veneziana. Volle cos\u00ec commemorare l'amata figlioletta Silvia, scomparsa qualche anno prima: i tre finestroni della facciata rappresentano infatti i tre membri superstiti della famiglia de Maria (lo stesso Mario, la moglie Emilia Voight e il figlio Astolfo), mentre la bifora che li sovrasta simboleggia la piccola defunta.\nIn questo palazzo, dopo la morte di de Maria, soggiornarono e abitarono personaggi legati al mondo dell'arte, come l'architetto Renzo Piano. Nel 1970 Enrico Maria Salerno vi ambienta alcune scene del film \"Anonimo veneziano\".\nOggi la Casa \u00e8 di propriet\u00e0 della Polymnia Venezia srl, societ\u00e0 che vi organizza eventi culturali legati all'arte novecentesca; al suo interno sono conservati ancora gli arredi originali e molti materiali fotografici e artistici legati alle vicende di de Maria e della casa.\nIl 23 febbraio 2021, la Polymnia Venezia srl, ha firmato un accordo di vendita dell'immobile con gli americani del Berggruen Institute, fondatori del Berggruen Museum di Berlino (del quale \u00e8 proprietario, come per altre strutture) e del 21\u00b0 Century Council for the Future of Europe.\nDescrizione.\nEsempio di architettura neogotica primo-novecentesca, Casa dei Tre Oci \u00e8 frutto di diverse tendenze architettoniche, da quelle della tradizionale casa-fondaco veneziana a quelle avanguardistiche del XX secolo.L'edificio \u00e8 di tre piani, ma \u00e8 sottolineata l'importanza del piano nobile, con i tre enormi \"\u00f2ci\" (veneto per \"occhi\"), grandi finestre ogivali con vista sul Canale della Giudecca e sul Bacino di San Marco. Centralmente, al secondo piano, va segnalata la presenza di una bifora incorniciata da decorazioni neogotiche."}
{"id": "2463352", "revid": "229244", "url": "https://it.wikipedia.org/wiki?curid=2463352", "title": "Sound System", "text": ""}
{"id": "2463355", "revid": "229244", "url": "https://it.wikipedia.org/wiki?curid=2463355", "title": "Malale\u00e8l", "text": ""}
{"id": "2463361", "revid": "212348", "url": "https://it.wikipedia.org/wiki?curid=2463361", "title": "La tela di Carlotta", "text": ""}
{"id": "2463362", "revid": "339392", "url": "https://it.wikipedia.org/wiki?curid=2463362", "title": "Charlotte's Web (film 1973)", "text": ""}
{"id": "2463363", "revid": "682087", "url": "https://it.wikipedia.org/wiki?curid=2463363", "title": "2,3-BPG", "text": ""}
{"id": "2463364", "revid": "212348", "url": "https://it.wikipedia.org/wiki?curid=2463364", "title": "Charlotte's Web", "text": ""}
{"id": "2463368", "revid": "76963", "url": "https://it.wikipedia.org/wiki?curid=2463368", "title": "Linda Cristal", "text": "Carriera.\nInizia la sua carriera cinematografica interpretando diverse pellicole sia in Argentina che in Messico, ma la svolta arriva con il suo primo film girato a Hollywood, il western \"La saga dei comanches\" (1956), al quale fa seguito la commedia romantica \"In licenza a Parigi\" (1958), che le permette di vincere nel 1959 il premio Golden Globe per la migliore attrice debuttante.\nContinua a interpretare diversi western, ma il grande successo giunge grazie al ruolo di Victoria Cannon nella serie televisiva \"Ai confini dell'Arizona\" (1967-1971), che le fa vincere il premio Golden Globe per la miglior attrice in una serie drammatica.\nDirada in seguito i suoi impegni artistici per dedicarsi completamente alla famiglia. La sua ultima apparizione risale al 1985, quando figura tra gli interpreti della telenovela argentina \"Ross\u00e9\"."}
{"id": "2463374", "revid": "486946", "url": "https://it.wikipedia.org/wiki?curid=2463374", "title": "Tel'Aran'Rhiod", "text": ""}
{"id": "2463378", "revid": "229244", "url": "https://it.wikipedia.org/wiki?curid=2463378", "title": "Life is Wild", "text": ""}
{"id": "2463380", "revid": "229244", "url": "https://it.wikipedia.org/wiki?curid=2463380", "title": "Giuseppe Bigazzi", "text": ""}
{"id": "2463381", "revid": "1186766", "url": "https://it.wikipedia.org/wiki?curid=2463381", "title": "Santo Araniti", "text": "Biografia.\nIncomincia la sua carriera criminale a fianco del capobastone di Reggio Calabria Domenico Tripodo.\nSantista, e alleato dei De Stefano durante le due guerre di 'Ndrangheta.\nNegli anni settanta diventa santista e fece parte della Massoneria. Fu un alleato chiave dei De Stefano nella guerra proprio contro Tripodo, (prima guerra di 'Ndrangheta). Nel 1985 quando scoppi\u00f2 la seconda guerra di 'Ndrangheta si alle\u00f2 con i Serraino-Condello e gli Imerti in lotta contro i De Stefano e Tegano.\nCondanna e arresto.\nNel 1990 fu condannato a 9 anni per traffico di stupefacenti e successivamente condannato all'ergastolo per l'omicidio del 1989 di Lodovico Ligato, ex capo delle ferrovie dello stato.\nPer un periodo \u00e8 stato considerato il capo della commissione interprovinciale, ente istituito dopo la seconda guerra di 'Ndrangheta per dirimere questioni tra le 'ndrine.\nVenne arrestato il 24 maggio 1994 a Roma e incarcerato con il 41 bis. Al momento dell'arresto aveva in tasca un telefono cellulare intestato al \"Capo Vice Delegazione del Vertice G7 presso la Farnesina\".\nDal novembre 2008 viene tolto da quel regime carcerario.\nIndagato per l'omicidio Scopelliti.\nNel 2019 il procuratore Giuseppe Lombardo riapre l'inchiesta per l'omicidio di Antonino Scopelliti e risulta tra gli indagati insieme a Pasquale Bertuca, Vincenzo Bertuca, Giorgio De Stefano, Gino Molinetti, Antonino Pesce, Giuseppe Piromalli, Giovanni Tegano, Pasquale Tegano, Vincenzo Zito e esponenti di Cosa Nostra."}
{"id": "2463385", "revid": "219355", "url": "https://it.wikipedia.org/wiki?curid=2463385", "title": "Gruppo aldeidico", "text": ""}
{"id": "2463386", "revid": "219355", "url": "https://it.wikipedia.org/wiki?curid=2463386", "title": "Riducenti", "text": ""}
{"id": "2463387", "revid": "219355", "url": "https://it.wikipedia.org/wiki?curid=2463387", "title": "Legame O-glicosidico", "text": ""}
{"id": "2463390", "revid": "599523", "url": "https://it.wikipedia.org/wiki?curid=2463390", "title": "Windows Internet Explorer", "text": ""}
{"id": "2463393", "revid": "486946", "url": "https://it.wikipedia.org/wiki?curid=2463393", "title": "Lipidi di accumulo", "text": ""}
{"id": "2463394", "revid": "219355", "url": "https://it.wikipedia.org/wiki?curid=2463394", "title": "Lipidi di membrana", "text": ""}
{"id": "2463401", "revid": "219355", "url": "https://it.wikipedia.org/wiki?curid=2463401", "title": "Zwitterioni", "text": ""}
{"id": "2463403", "revid": "219355", "url": "https://it.wikipedia.org/wiki?curid=2463403", "title": "Legami a idrogeno", "text": ""}
{"id": "2463404", "revid": "219355", "url": "https://it.wikipedia.org/wiki?curid=2463404", "title": "Sintesi del glicogeno", "text": ""}
{"id": "2463407", "revid": "219355", "url": "https://it.wikipedia.org/wiki?curid=2463407", "title": "Uridinadifosfoglucosio", "text": ""}
{"id": "2463408", "revid": "219355", "url": "https://it.wikipedia.org/wiki?curid=2463408", "title": "Uridina-difosfoglucosio", "text": ""}
{"id": "2463409", "revid": "767487", "url": "https://it.wikipedia.org/wiki?curid=2463409", "title": "Uridina difosfoglucosio", "text": "L'uridina difosfoglucosio (o UDPG) \u00e8 una molecola ad alta energia che prende parte alla sintesi del glicogeno: \u00e8 il donatore di un glucosio nella reazione di sintesi della catena, catalizzata dalla glicogenosintasi.\nL'UDPG si forma a partire dal glucosio-1-fosfato e UTP, ad opera dell'enzima UDPG pirofosforilasi.\n\u00c8 costituita da una molecola di uridina nucleotidedifosfato e da una di glucosio."}
{"id": "2463412", "revid": "1038459", "url": "https://it.wikipedia.org/wiki?curid=2463412", "title": "Dominio (biochimica)", "text": "Si definisce dominio strutturale (o dominio o modulo) di una proteina un'unit\u00e0 globulare o fibrosa formata da catene polipeptidiche ripiegate in pi\u00f9 regioni compatte le quali costituiscono divisioni della struttura terziaria.\nSono zone distinguibili della proteina ma unite da segmenti flessibili di catene polipeptiche.\nI domini sono \"strutture supersecondarie complesse\" delle proteine, da non confondere con le strutture supersecondarie semplici. Spesso sono sufficientemente stabili da esistere nella stessa conformazione (o essere prodotti) isolatamente dalla proteina a cui appartengono.\nSi distinguono in:\nSpesso domini diversi hanno diverse funzioni. Per piccole proteine a volte il dominio corrisponde all'intera proteina."}
{"id": "2463415", "revid": "219355", "url": "https://it.wikipedia.org/wiki?curid=2463415", "title": "Alfa eliche", "text": ""}
{"id": "2463416", "revid": "219355", "url": "https://it.wikipedia.org/wiki?curid=2463416", "title": "Foglietti beta", "text": ""}
{"id": "2463417", "revid": "219355", "url": "https://it.wikipedia.org/wiki?curid=2463417", "title": "Strutture secondarie", "text": ""}
{"id": "2463418", "revid": "219355", "url": "https://it.wikipedia.org/wiki?curid=2463418", "title": "Modulo (biochimica)", "text": ""}
{"id": "2463421", "revid": "486946", "url": "https://it.wikipedia.org/wiki?curid=2463421", "title": "Numero di Hill", "text": ""}
{"id": "2463422", "revid": "486946", "url": "https://it.wikipedia.org/wiki?curid=2463422", "title": "Costante di Hill", "text": ""}
{"id": "2463423", "revid": "219355", "url": "https://it.wikipedia.org/wiki?curid=2463423", "title": "Sistemi enzimatici a cascata", "text": ""}
{"id": "2463424", "revid": "682087", "url": "https://it.wikipedia.org/wiki?curid=2463424", "title": "2,3 DPG", "text": ""}
{"id": "2463425", "revid": "682087", "url": "https://it.wikipedia.org/wiki?curid=2463425", "title": "2,3-DPG", "text": ""}
{"id": "2463428", "revid": "648716", "url": "https://it.wikipedia.org/wiki?curid=2463428", "title": "Disolfuro isomerasi", "text": "Le disolfuro isomerasi (o PDI) sono una classe di enzimi che catalizzano reazioni di scambio tra gruppi -S-H e gruppi S-S-, la formazione o la rottura di ponti solfuro facilitando la formazione dei corretti legami solfuro tra le coppie di cisteina e garantendo cos\u00ec una maggiore stabilit\u00e0 e funzionalit\u00e0 della proteina.\nInsieme agli chaperones molecolari esistono specifici enzimi che influenzano l'auto-avvolgimento proteico, tra cui appunto la disolfuro isomerasi."}
{"id": "2463429", "revid": "219355", "url": "https://it.wikipedia.org/wiki?curid=2463429", "title": "Cisteine", "text": ""}
{"id": "2463431", "revid": "219355", "url": "https://it.wikipedia.org/wiki?curid=2463431", "title": "Proteina disolfuro isomerasi", "text": ""}
{"id": "2463432", "revid": "1437331", "url": "https://it.wikipedia.org/wiki?curid=2463432", "title": "Proteina fibrosa", "text": "Le proteine fibrose sono proteine costituite da catene polipeptidiche disposte in fasci o foglietti, costituite per lo pi\u00f9 da un solo tipo di struttura secondaria. Queste proteine hanno funzioni fondamentalmente strutturali, a differenza delle proteine globulari tra le quali si annoverano numerosi enzimi, e costituiscono strutture di sostegno e di protezione all'interno o all'esterno della cellula, in genere resistenti all'attacco di enzimi proteolitici.\nAlcuni esempi di proteine fibrose sono l'\u03b1-cheratina, il collagene, l'elastina e la fibroina della seta.\nStruttura.\nLe proteine fibrose sono proteine lunghe (con un rapporto lunghezza:larghezza superiore a 10), dalla struttura semplice a forma di barra o filamento. Queste proteine sono proteine strutturali o proteine coinvolte nello stoccaggio di elementi (ioni o amminoacidi) che sono tipicamente inerti e insolubili in acqua. Le proteine fibrose sono spesso costituite da aggregati di monomeri o polimeri mantenuti insieme dall'interazione di gruppi laterali idrofobici che sporgono dalla molecola.\nLa sequenza peptidica delle proteine fibrose presenta in genere un numero limitato di residui ripetuti; questa disposizione pu\u00f2 generare strutture secondarie insolite, come avviene per l'elica collagene. Le strutture presentano spesso legami crociati tra le catene (ad esempio, ponti disolfuro tra le catene di cheratina).\nGrazie alla loro struttura semplice e all'assenza di strutture fondamentali quali le strutture terziarie e quaternarie, presenti invece nelle proteine globulari, le proteine fibrose tendono a non denaturare con la stessa facilit\u00e0 di proteine globulari e ad essere pertanto molto pi\u00f9 resistenti alle alte temperature e a condizioni di pH non fisiologiche.\nFunzione.\nLe proteine fibrose determinano la forma, la protezione e la resistenza delle cellule dei vertebrati. La cheratina, ad esempio, si \u00e8 evoluta per resistere alla tensione meccanica ed \u00e8 presente infatti in quei distretti corporei soggetti a sollecitazioni fisiche (pelle, peli, unghie e artigli). Il collagene e l'elastina, similmente, sono resistenti alla tensione ma sono nettamente pi\u00f9 elastici rispetto alla cheratina: la loro funzione \u00e8 infatti quella di mantenere l'elasticit\u00e0 di strutture quali vasi sanguigni, tendini e membrane basali offrendo contemporaneamente resistenza strutturale.\nGrazie alla loro struttura semplice e alla loro resistenza, le proteine fibrose hanno giocato un ruolo fondamentale nello sviluppo delle conoscenze sulle proteine e sulla loro struttura, e sul rapporto tra struttura e funzione."}
{"id": "2463433", "revid": "219355", "url": "https://it.wikipedia.org/wiki?curid=2463433", "title": "Proteine fibrose", "text": ""}
{"id": "2463436", "revid": "547034", "url": "https://it.wikipedia.org/wiki?curid=2463436", "title": "Fibroina", "text": "La fibroina della seta \u00e8 una proteina fibrosa prodotta da ragni, la larva di Bombyx mori e alcuni insetti. Rappresenta la quota proteica maggiore all'interno della fibra di seta grezza, assieme alla sericina; si dispone secondo due filamenti separati ricoperti da uno strato di sericine con funzione cementante.\nLa fibroina \u00e8 costituita da catene polipeptidiche quasi totalmente in conformazione \u03b2 con disposizione antiparallela.\nLa sua sequenza primaria \u00e8 caratterizzata dalla presenza di molti residui di alanina e glicina disposti secondo la sequenza amminoacidica ricorrente (Gly-Ser-Gly-Ala-Gly-Ala)\"n\". L'elevata percentuale di glicina permette di formare un foglietto \u03b2 molto compatto, che contribuisce alla rigidit\u00e0 della struttura della fibroina e alla genesi della tipica forza della fibra di seta: la struttura \u00e8 ulteriormente stabilizzata da legami deboli quali legami a idrogeno e legami di van der Waals, che la rendono flessibile.\nLa combinazione di rigidit\u00e0 e resistenza rendono la fibroina il materiale adatto per applicazioni in aree che spaziano dalla biomedicina alla manifattura tessile.\nIsoforme.\nLa fibroina \u00e8 in grado di disporsi secondo tre strutture, dette seta I, II e III. La seta I \u00e8 la forma della fibroina naturale, che acquisisce quando \u00e8 prodotta dalle ghiandole di \"Bombyx mori\". La seta II si riferisce ad un arrangiamento delle molecole di fibroina che si ottiene a seguito di filatura, che offre una forza maggiore ed \u00e8 generalmente sfruttata in applicazioni commerciali. La seta III \u00e8 una struttura di fibroina scoperta recentemente. La seta III \u00e8 formata prevalentemente all'interfaccia di soluzioni di fibroina (ad esempio interfaccia aria-acqua, interfaccia acqua-olio, ecc.)\nDegradazione.\nMolte specie di batteri \"Amycolatopsis\" e \"Saccharotrix\" sono in grado di degradare sia la fibroina, sia l'acido polilattico."}
{"id": "2463438", "revid": "77990", "url": "https://it.wikipedia.org/wiki?curid=2463438", "title": "\u0391-cheratina", "text": ""}
{"id": "2463440", "revid": "219355", "url": "https://it.wikipedia.org/wiki?curid=2463440", "title": "Alfa eliche destrorse", "text": ""}
{"id": "2463446", "revid": "171091", "url": "https://it.wikipedia.org/wiki?curid=2463446", "title": "Becca di Suessa", "text": "La Becca di Suessa (3.423 - detta anche \"Pointe des Mines\" - lett. Punta delle miniere) \u00e8 una montagna delle Alpi della Grande Sassi\u00e8re e del Rutor nelle Alpi Graie. Si trova lungo la linea di confine tra l'Italia e la Francia. Dal versante italiano sovrasta la Valgrisenche; da quello francese la Val d'Is\u00e8re. \u00c8 collocata a met\u00e0 strada tra l'Aiguille de la Grande Sassi\u00e8re e l'Ormelune.\nToponimo.\nLa grafia \"Suessa\" altro non \u00e8 che l'adattamento italiano della pronuncia in patois valgrisein \"Schu\u00e9tse\", unico toponimo ufficiale per il comune di Valgrisenche.\nAccesso.\nSi pu\u00f2 salire sulla vetta partendo dalla Valgrisenche e passando dal Rifugio Mario Bezzi (2.284\u00a0m).\nCollegamenti esterni.\nScheda su summitpost.org"}
{"id": "2463447", "revid": "24443", "url": "https://it.wikipedia.org/wiki?curid=2463447", "title": "Pointe de Mine", "text": ""}
{"id": "2463451", "revid": "486946", "url": "https://it.wikipedia.org/wiki?curid=2463451", "title": "Pensiero complesso", "text": ""}
{"id": "2463453", "revid": "729019", "url": "https://it.wikipedia.org/wiki?curid=2463453", "title": "Focke-Wulf Fw 62", "text": "Il Focke-Wulf Fw 62 era un idroricognitore marittimo biplano sviluppato dall'azienda tedesca Focke-Wulf-Flugzeugbau AG negli anni trenta e rimasto allo stadio di prototipo.\nStoria del progetto.\nDopo l'introduzione dell'Heinkel He 114 ci si rese conto che le prestazioni non erano adeguate ad un utilizzo come ricognitore marittimo a supporto della Kriegsmarine, la marina militare tedesca del periodo. Per ovviare al problema nei primi mesi del 1936 il Reichsluftfahrtministerium (RLM), il ministero che all'epoca era responsabile dell'intera aviazione tedesca, emise una specifica per la fornitura di un idrovolante da ricognizione catapultabile destinato ad equipaggiare le maggiori unit\u00e0 di superficie della Kriegsmarine.\nLa richiesta venne avanzata alla Focke-Wulf-Flugzeugbau ed all'Arado Flugzeugwerke che proposero con progetti molto diversi fra loro. La Focke-Wulf realizz\u00f2 il Fw 62, un modello in configurazione alare biplana, convinta che tale formula meglio si adattasse alle necessit\u00e0 di un idrovolante di piccole dimensioni. La Arado invece prefer\u00ec una soluzione monoplana a scarponi, l'Ar 196.\nIl primo dei 4 prototipi, l'Fw 62V1 (W.Nr. 2062), ed immatricolato con marche civili D-OFWF venne portato in volo per la prima volta nella primavera 1937 nella configurazione con i galleggianti a scarponi, seguito successivamente dall'Fw 62V2 (W.Nr. 2063, D-OKDU) con la stessa configurazione, mentre i successivi Fw 62V3 (W.Nr. 2064, D-OHGF) e Fw 62V4 (W.Nr. 2065, D-OMCR) mutavano la configurazione in quella a galleggiante centrale pi\u00f9 galleggianti equilibratori posti sotto l'ala inferiore.\nLa modernit\u00e0 del progetto e le buone caratteristiche generali evidenziate fin dalle prime prove, indussero le autorit\u00e0 militari ad orientare la scelta verso l'Ar 196 risultato superiore in prestazioni all'Fw 62.\nTecnica.\nL'Fw 62 era un idrovolante biplano di impostazione classica. I prototipi vennero completati nel 1937 e videro la luce in due configurazioni diverse: due esemplari avevano due galleggianti affiancati in posizione centrale mentre le altre due erano dotate di un solo galleggiante centrale e due pi\u00f9 piccoli, con funzione di stabilizzatori, posizionati sotto le estremit\u00e0 delle ali.\nLa fusoliera presentava due abitacoli posti in tandem, l'anteriore riservato al pilota ed il posteriore per l'osservatore/mitragliere. Posteriormente terminava in un impennaggio cruciforme monoderiva caratterizzato dai piani orizzontali controventati di grandi dimensioni.\nLa configurazione alare era biplana, con le ali di ugual misura, la superiore caratterizzata da uno scanso centrale per facilitare l'accesso all'abitacolo del pilota e l'inferiore traslata leggermente verso coda. Le due erano collegate tra loro da un paio di montanti ad N per lato integrati da una serie di tiranti in cavetto d'acciaio; la superiore inoltre era collegata alla fusoliera da un castello tubolare e l'inferiore alla struttura che collegava inferiormente i galleggianti. Questi ultimi introducevano una interessante soluzione tecnica atta ad ammortizzare le sollecitazioni ricevute in fase di decollo ed ammaraggio: erano realizzati in gomma e riempiti di petrolio.\nLa propulsione era affidata ad un motore BMW 132K posizionato sul muso, un radiale 9 cilindri a singola stella raffreddato ad aria capace in quella configurazione di erogare una potenza di 812 PS (597 kW), racchiuso in una cappottatura bugnata ed abbinato ad un'elica bipala.\nL'armamento era affidato a due mitragliatrici, una MG 17 calibro 7,92 mm posta in caccia ed una MG 15 brandeggiabile, sempre calibro 7,92 mm, posizionata nell'abitacolo posteriore ed azionata dall'osservatore."}
{"id": "2463455", "revid": "36426", "url": "https://it.wikipedia.org/wiki?curid=2463455", "title": "Distribuzione dei beni", "text": ""}
{"id": "2463457", "revid": "17204", "url": "https://it.wikipedia.org/wiki?curid=2463457", "title": "Indiana Jones e l'ultima crociata (videogioco)", "text": ""}
{"id": "2463460", "revid": "118477392", "url": "https://it.wikipedia.org/wiki?curid=2463460", "title": "Litra", "text": "Litra (greco antico \u03bb\u03af\u03c4\u03c1\u03b1) \u00e8 una moneta, ed una unit\u00e0 di misura ponderale, usata nelle colonie greche in Sicilia e Magna Grecia.\nMoneta.\nFu usata nelle colonie greche in Sicilia, prima della dominazione romana con valore pari a un quinto della dracma. In et\u00e0 arcaica e classica la litra era in argento e pesava 0,85 g (il peso era quasi uguale a quello dell'obolo che aveva un rapporto 1:6 con la dracma).\nLa litra, come l'asse romana, era suddivisa in 12 \"onkiai\". Le frazioni note sono: \"hexas\" (1/6 di litra o 2 \"onkiai\") \"tetras\" (1/4 o 3 onkiai), \"trias\" (1/3 o 4 onkiai), pentonkion (5 onkiai) e l'hemilitron (1/2 litra o 6 onkiai). I termini \"litra\" e \"onkia\" sono di origine italica e corrispondono alla \"libra\" e all'\"uncia\".\nDopo il dominio dei dinomenidi, in Sicilia, la litra fu coniata in bronzo e di peso pari a 16 g (sebbene sarebbe dovuta pesare 102 g, essendo 120 il rapporto di equivalenza tra argento e bronzo). La litra di bronzo di 16 g fu sopravvalutata, come valore, di un rapporto 6:1 rispetto a quella circolante precedentemente. Successivamente Dionisio I, per sopperire alle spese militari, raddoppi\u00f2 per decreto il valore delle monete, all'epoca circolanti, equiparando la tetradramma d'argento alla didramma (statere), favorendo la diffusione dello statere di Corinto in Sicilia e nella Magna Grecia.\nDurante il suo lungo principato fu coniata una litra di peso pari a 32 con D/testa di Atena e R/ due delfini e della quale era coniato il quarto di 8 g che aveva sul rovescio la testa di Atena, su modello della moneta corinzia e sul verso fu impresso l'ippocampo. .\nFu usata anche in epoca successiva fino al Regno delle Due Sicilie.\nBibliografia.\nStoria\nLitra antica\nLitra moderna"}
{"id": "2463466", "revid": "33689", "url": "https://it.wikipedia.org/wiki?curid=2463466", "title": "E! News Italia", "text": ""}
{"id": "2463467", "revid": "144796", "url": "https://it.wikipedia.org/wiki?curid=2463467", "title": "Luigi Capranica", "text": "Biografia.\nAppartenente alla famiglia romana Capranica, ramo dei marchesi del Grillo, era figlio secondogenito del marchese Bartolomeo Capranica e di sua moglie, la principessa Flaminia Odescalchi. In giovinezza guardia nobile del papa. Il suo esordio nell'attivit\u00e0 letteraria avvenne nel 1848 come drammaturgo con le opere \"La Congiura dei Fieschi\" e \"Francesco Ferruccio\".\nNel 1849 appoggi\u00f2 la Repubblica Romana e combatt\u00e9 in sua difesa. Ritornato Pio IX da Gaeta, Luigi Capranica, dopo un breve periodo detentivo, lasci\u00f2 Roma esule per recarsi dapprima a Venezia, dove partecip\u00f2 alle ultime fasi dell'insurrezione, e poi a Milano.\nDurante il soggiorno veneziano Capranica scrisse il dramma \"Vittoria Accoramboni\", che tuttavia fu un insuccesso. In seguito a questo fiasco, pertanto, Capranica abbandon\u00f2 l'attivit\u00e0 di drammaturgo per dedicarsi alla poesia e, soprattutto, alla composizione di romanzi storici e patriottici fra cui \"Giovanni dalle Bande Nere\" (1857), \"Fra Paolo Sarpi\" (1863), \"Donna Olimpia Panfili\" (1868), \"Papa Sisto\" (1877), \"Re Manfredi\" (1884), \"Le donne di Nerone\" (1890). I suoi romanzi sono apparsi anacronistici gi\u00e0 ai contemporanei. Appare evidente l'intento patriottico quando illustra personaggi positivi italiani, come Giovanni delle bande nere o Paolo Sarpi, mentre papi ed ecclesiastici sono messi in cattiva luce; nell'intreccio complicato, nell'abbondanza di colpi di scena e nella psicologia romantica dei personaggi, l'arte di Capranica pi\u00f9 che a quella di Manzoni \u00e8 stata paragonata a quella di Dumas."}
{"id": "2463474", "revid": "86599", "url": "https://it.wikipedia.org/wiki?curid=2463474", "title": "GSC 02620-00648 A b", "text": ""}
{"id": "2463479", "revid": "1442080", "url": "https://it.wikipedia.org/wiki?curid=2463479", "title": "Swedish Open 2009 - Singolare femminile", "text": "Il singolare femminile dello Swedish Open 2009 \u00e8 stato un torneo di tennis facente parte del WTA Tour 2009.\nMar\u00eda Jos\u00e9 Mart\u00ednez S\u00e1nchez ha battuto in finale Caroline Wozniacki 7\u20135, 6\u20134."}
{"id": "2463481", "revid": "1543377", "url": "https://it.wikipedia.org/wiki?curid=2463481", "title": "Open Hub", "text": "Black Duck Open Hub, formalmente Open Hub, precedentemente conosciuto come Ohloh, \u00e8 un sito web che offre una suite di web service e una piattaforma di comunit\u00e0 online, con l'obiettivo dichiarato di mappare il panorama mondiale dello sviluppo di software open source. \u00c8 stato fondato nel 2004 da Jason Allen e Scott Collison, entrambi ex-manager di Microsoft, a cui si \u00e8 unito in seguito lo sviluppatore Robin Luckey. Il 28 maggio 2009, Ohloh \u00e8 stato acquisito da SourceForge, successivamente da Synopsys nel 2017 per 565 milioni di dollari. Il 14 luglio 2014 Peter Degen-Portnoy, Ingegnere software della Black Duck Software ha annunciato, con un post sul sito, il cambio del nome di Ohloh in OpenHub. Oggi (settembre 2014) il sito conta pi\u00f9 di 650.000 progetti.\nServizi.\nTramite il recupero automatico di informazioni dai sistemi di versionamento e revisione (come CVS, SVN, o Git), OpenHub fornisce statistiche sui progetti, le loro licenze (incluso i conflitti tra le informazioni di licenza) e le metriche software, come numero di linee di codice o statistiche sui \"commit\" (rilasci di nuovo codice)."}
{"id": "2463483", "revid": "121200140", "url": "https://it.wikipedia.org/wiki?curid=2463483", "title": "Toku", "text": "TOKU \u00e8 un canale tematico statunitense che si occupa di anime e trasmesso su varie piattaforme di pay tv via cavo e satellitari. Lanciato il 31 dicembre 2015, in sostituzione del Funimation Channel (che \u00e8 stato rilanciato come servizio di streaming nel gennaio 2016), dopo la scadenza del contratto dell'Olympusat con Funimation."}
{"id": "2463484", "revid": "339392", "url": "https://it.wikipedia.org/wiki?curid=2463484", "title": "FUNimation", "text": ""}
{"id": "2463486", "revid": "36426", "url": "https://it.wikipedia.org/wiki?curid=2463486", "title": "Prado", "text": ""}
{"id": "2463490", "revid": "287204", "url": "https://it.wikipedia.org/wiki?curid=2463490", "title": "Swedish Open 2009 - Doppio femminile", "text": "Il doppio femminile dello Swedish Open 2009 \u00e8 stato un torneo di tennis facente parte del WTA Tour 2009.\nGisela Dulko e Flavia Pennetta hanno battuto in finale Nuria Llagostera Vives e Mar\u00eda Jos\u00e9 Mart\u00ednez S\u00e1nchez 6\u20132, 0\u20136, 10\u20135\nCollegamenti esterni.\nTabellone"}
{"id": "2463494", "revid": "177966", "url": "https://it.wikipedia.org/wiki?curid=2463494", "title": "Wyoming (disambigua)", "text": ""}
{"id": "2463496", "revid": "1305772", "url": "https://it.wikipedia.org/wiki?curid=2463496", "title": "Woodside", "text": "Woodside pu\u00f2 riferirsi a varie localit\u00e0:"}
{"id": "2463497", "revid": "247222", "url": "https://it.wikipedia.org/wiki?curid=2463497", "title": "Ritornare a vivere", "text": ""}
{"id": "2463504", "revid": "1305772", "url": "https://it.wikipedia.org/wiki?curid=2463504", "title": "Seaford", "text": "Seaford pu\u00f2 riferirsi a vari luoghi:"}
{"id": "2463505", "revid": "380654", "url": "https://it.wikipedia.org/wiki?curid=2463505", "title": "Ben Savage", "text": "Biografia.\nSavage nasce a Highland Park, nell'Illinois, il 13 settembre del 1980 da una famiglia ebraica di origini polacche, ucraine, tedesche e lettoni, figlio di Lewis e Joanne Savage. Suo fratello maggiore \u00e8 il ben pi\u00f9 noto Fred Savage, mentre sua sorella Kala \u00e8 una musicista. Inizia a recitare a soli 5 anni e il suo primo grande ruolo \u00e8 \"Giovanni Gentile\" (1988) con Judd Hirsch. Poi inizia a interpretare nei film pi\u00f9 importanti come \"Wild Palms\" (1993) e nella sitcom \"Crescere, che fatica!\" che lo ha reso famoso. \nDurante il lavoro come attore, studiava all'universit\u00e0 nel celebre Stanford University dove nel 2004 si \u00e8 laureato in Scienze Politiche. \nNell'estate del 2003 ha seguito uno stage presso l'ufficio del senatore Arlen Specter.\nRiconoscimenti.\nDurante la sua carriera l'attore ha conseguito una vittoria ai \"Blimp Award\" relativamente alla serie televisiva \"Crescere, che fatica!\", per la quale ha ricevuto anche 3 nomination concernenti gli \"Young Artist Awards\" e una nomination riguardante gli \"YoungStar Award\"; un'altra nomination per gli \"Young Artist Awards\" \u00e8 stata ottenuta per il film \"Piccoli mostri\".\nDoppiatori italiani.\nNelle versioni in lingua italiana dei suoi lavori, Ben Savage \u00e8 stato doppiato da:"}
{"id": "2463508", "revid": "287204", "url": "https://it.wikipedia.org/wiki?curid=2463508", "title": "North Star", "text": ""}
{"id": "2463511", "revid": "212348", "url": "https://it.wikipedia.org/wiki?curid=2463511", "title": "Tooniverse", "text": "Tooniverse (dai termini \"Cartoon e \"Universe) \u00e8 un canale tematico sudcoreano che trasmette anime. La rete inizi\u00f2 il suo periodo di attivit\u00e0 nel 1995 e attualmente \u00e8 una delle maggiori stazioni televisive per anime nel paese."}
{"id": "2463512", "revid": "25307035", "url": "https://it.wikipedia.org/wiki?curid=2463512", "title": "Storia dell'umanit\u00e0", "text": ""}
{"id": "2463516", "revid": "228587", "url": "https://it.wikipedia.org/wiki?curid=2463516", "title": "Millville", "text": ""}
{"id": "2463518", "revid": "587728", "url": "https://it.wikipedia.org/wiki?curid=2463518", "title": "Lingua zarfatica", "text": "La lingua zarfatica (codice ISO 639-3 zrp) o giudaico-francese (in zarfatico: Tsarfatit) \u00e8 stata una lingua giudaica, oramai estinta, parlata dalle comunit\u00e0 ebraiche nel nord della Francia ed in parte in quella che ora \u00e8 la sezione centro-occidentale della Germania, corrispondente alle citt\u00e0 di Magonza, Francoforte sul Meno e Aquisgrana. La lingua si \u00e8 estinta nel XIV secolo a causa delle deportazioni e delle persecuzioni subite dagli ebrei.\nEtimologia.\nIl nome Zarfatico deriva dal nome con il quale Lingua ebraica definiva la Francia, Tzarfat (\u05e6\u05e8\u05e4\u05ea), sebbene tale etimologia sia ancora oggetto di discussione fra numerosi studiosi.\nScrittura.\nSi scrive con un alfabeto ebraico modificato, apparso per la prima volta nel XI secolo come glosse della Bibbia ebraica e come Talmud scritti da Rashi e da Moshe ha-Darshan. Una caratteristica della lingua, a differenza delle altre lingue giudaiche, era che le vocali non venivano rappresentate con l'alfabeto ebraico, bens\u00ec con le vocali tiberiane, usate per definire tutte le vocali del francese antico."}
{"id": "2463519", "revid": "228587", "url": "https://it.wikipedia.org/wiki?curid=2463519", "title": "Middletown", "text": ""}
{"id": "2463525", "revid": "3831", "url": "https://it.wikipedia.org/wiki?curid=2463525", "title": "Biblioteca Comunale dell'Archiginnasio", "text": ""}
{"id": "2463528", "revid": "1305772", "url": "https://it.wikipedia.org/wiki?curid=2463528", "title": "Leipsic", "text": "Leipsic \u00e8 l'antico nome inglese della citt\u00e0 tedesca di Lipsia \"(Leipzig)\".\nGeografia.\nIn Germania:\nNegli Stati Uniti:"}
{"id": "2463536", "revid": "125019", "url": "https://it.wikipedia.org/wiki?curid=2463536", "title": "Helena Rubinstein", "text": "Biografia.\nHelena, il cui vero nome era Chaja Rubinstein, fu la maggiore degli otto figli di Augusta Gitte (Gitel) Scheindel Silberfeld e di Naftali Herz Horace Rubinstein, entrambi ebrei.\nPer un breve periodo la Rubinstein studi\u00f2 medicina in Svizzera. Nel 1902 si trasfer\u00ec in Australia, dove cambi\u00f2 il nome in Helena e l'anno seguente apr\u00ec un negozio a Coleraine, nella regione del Western Victoria. Qui ebbero successo unguenti e medicamenti vari che affermava fossero importati dai Monti Carpazi; essi erano, in realt\u00e0, ottenuti da una forma grezza di lanolina, il cui odore era camuffato dal profumo di lavanda, di corteccia di pino e di ninfee. Passi successivi della sua attivit\u00e0 la portarono a Melbourne, Sydney, Londra, Parigi.\nAllo scoppio della prima guerra mondiale si trasfer\u00ec con la famiglia a New York, dove apr\u00ec un salone di bellezza.\nHelena Rubinstein fond\u00f2 una delle prime case cosmetiche al mondo, la sua impresa ebbe un grande successo e la rese ricchissima. In seguito ella si serv\u00ec della sua ricchezza per sostenere organizzazioni benefiche nel campo dell'istruzione, dell'arte e della salute.\nNel 1908 spos\u00f2 il giornalista statunitense Edward William Titus a Londra. La coppia ebbe due figli, Roy Valentine Titus e Horace Titus."}
{"id": "2463538", "revid": "1566286", "url": "https://it.wikipedia.org/wiki?curid=2463538", "title": "William Sanderson", "text": "Biografia.\nNato nel Tennessee, figlio di un'insegnante elementare e di un designer paesaggista, dopo aver trascorso due anni nell'esercito, studia alla Southern Methodist University ed in seguito all'Universit\u00e0 di Memphis; in quegli anni si avvicina al teatro.\nDopo aver preso parte a numerose produzioni off-Broadway e a film indipendenti, nel 1982 si fa notare nel film di fantascienza \"Blade Runner\" di Ridley Scott nel ruolo di J.F. Sebastian. Negli anni seguenti si \u00e8 diviso tra cinema e televisione, partecipando a film come \"Una magnum per McQuade\" e \"Il giorno della luna nera\". Per otto anni (1982-1990) ha lavorato nella sit-com \"Newhart\", recitando al fianco di Bob Newhart.\nNegli anni novanta recita in film come \"Le avventure di Rocketeer\", \"A volte ritornano\" e \"Ancora vivo\". Partecipa come guest star a molte serie televisive come \"Babylon 5\", \"E.R. - Medici in prima linea\", \"The Practice - Professione avvocati\", \"Walker Texas Ranger\", mentre tra il 2004 e il 2006 recita nella serie della HBO \"Deadwood\".\nSempre per la televisione ha preso parte all'episodio \"Lui \u00e8 il nostro \"te\"\" della serie televisiva \"Lost\", dove interpretava il torturatore Oldham appartenente al Progetto DHARMA. Dal 2008 ha il ruolo ricorrente dello sceriffo Bud Dearborne nella serie vampiresca della HBO \"True Blood\"."}
{"id": "2463539", "revid": "1305772", "url": "https://it.wikipedia.org/wiki?curid=2463539", "title": "Kenton", "text": "Kenton pu\u00f2 riferirsi a pi\u00f9 termini:"}
{"id": "2463542", "revid": "1516566", "url": "https://it.wikipedia.org/wiki?curid=2463542", "title": "Palazzo Soranzo", "text": "Palazzo Soranzo \u00e8 un edificio storico di Venezia del sestiere di San Polo. Composto di un complesso di due edifici attigui, si affaccia su Campo San Polo.\nStoria.\nIl palazzo fu voluto nel XIV secolo dai Soranzo, nobile famiglia che diede anche un doge alla Repubblica di Venezia, Giovanni Soranzo e sedici procuratori di San Marco. Fu Giovanni Soranzo che accolse in questa dimora Dante Alighieri mentre fungeva da ambasciatore per i Da Polenta signori di Ravenna. Tale edificio era solo met\u00e0 dell'attuale, ampliato successivamente nel XV secolo, per poi essere affrescato esternamente nel XVI secolo dal Giorgione, del cui lavoro non resta niente.La facciata principale, secondo la tradizione veneziana, guardava su un canale, che nel 1761 fu interrato, integrando cos\u00ec il palazzo nel campo San Polo.\nDal 1987 al 2002 fu sede del Seminario di Cinese del Dipartimento di Studi indologici ed Estremo Orientali dell'Universit\u00e0 Ca' Foscari, con la relativa biblioteca.\nOggi, dopo aver ospitato tutte le generazioni della famiglia, il palazzo \u00e8 ancora dei discendenti dei Soranzo.\nDescrizione.\nL'edificio si compone del Palazzo Soranzo vecchio, l'edificio di sinistra, e del Palazzo Soranzo nuovo, quello di destra, entrambi su tre livelli pi\u00f9 l'ammezzato nel sottotetto. I due componenti del complesso, entrambi espressione dell'architettura gotica veneziana, si presentano uniti e coperti dello stesso intonaco, a formare un unico edificio; tuttavia, guardando le caratteristiche della forometria, risulta chiaro che l'edificio di destra \u00e8 successivo, esempio di un gotico pi\u00f9 tardo.\nIl palazzo vecchio presenta due portali asimmetrici e non gotici, probabilmente di epoca precedente a quella delle aperture dei due piani nobili, che sono caratterizzate da due quadrifore simmetricamente sovrapposte, inserite in cornici marmoree elegantemente decorate da patere con motivi simmetrici, faunistici e mitologici.Il palazzo nuovo, oltre ad avere un solo portale, anch'esso non simmetrico n\u00e9 gotico (inserito in cornice assieme a una piccola finestra a lunetta), presenta una forometria diversa ai due piani nobili: il primo si fregia di una polifora a otto fori decorata con marmi pregiati, mentre il secondo ha una quadrifora che richiama quelle del palezzo vecchio.\nInternamente, le testimonianze parlano di un arredo e di opere d'arte di grande valore (forse addirittura una tela del Giorgione), di cui oggi, per\u00f2, molta parte \u00e8 andata persa."}
{"id": "2463543", "revid": "228587", "url": "https://it.wikipedia.org/wiki?curid=2463543", "title": "Houston (disambigua)", "text": ""}
{"id": "2463547", "revid": "339392", "url": "https://it.wikipedia.org/wiki?curid=2463547", "title": "Museo Civico del Risorgimento", "text": ""}
{"id": "2463548", "revid": "767487", "url": "https://it.wikipedia.org/wiki?curid=2463548", "title": "Next Generation Adelaide International 2007", "text": "Il Next Generation Adelaide International 2007 \u00e8 stato un torneo di tennis giocato sul cemento.\n\u00c8 stata la 31\u00aa edizione del Next Generation Adelaide International,\nche fa parte della categoria International Series nell'ambito dell'ATP Tour 2007.\nSi \u00e8 giocato ad Adelaide in Australia dal 31 dicembre 2006 al 6 gennaio 2007.\nCampioni.\nSingolare.\n Novak \u0110okovi\u0107 ha battuto in finale Chris Guccione, 6-3, 6-7(6), 6-4\nDoppio.\n Wesley Moodie / Todd Perry hanno battuto in finale Novak \u0110okovi\u0107 / Radek \u0160t\u011bp\u00e1nek, 6-4, 3-6, [15-13]"}
{"id": "2463553", "revid": "1522738", "url": "https://it.wikipedia.org/wiki?curid=2463553", "title": "Hadnan Kadere", "text": ""}
{"id": "2463554", "revid": "124120854", "url": "https://it.wikipedia.org/wiki?curid=2463554", "title": "Generale d'armata", "text": "Generale d'armata \u00e8 un grado militare utilizzato in molte forze armate mondiali, cui \u00e8 investito un ufficiale che nominalmente comanda un'armata. A causa della riduzione di organico delle forze armate mondiali, tale grado \u00e8 oggi raramente usato.\nNei paesi socialisti dell'Europa orientale il grado di generale d'armata era sinonimo di generale dell'Esercito. Dopo la fine del blocco sovietico gli stati satelliti dell'Unione Sovietica hanno adottato il sistema di grado in vigore nella Nato.\nIl grado di generale d'armata \u00e8 in vigore nelle Forze armate della Federazione Russa, nelle Forze terrestri e nelle Forze aerospaziali ed \u00e8 in vigore nelle forze armate di alcuni degli stati nati dalla dissoluzione dell'Unione Sovietica.\nTra i paesi aderenti alla NATO il grado \u00e8 in vigore in Turchia; nelle forze armate turche il grado di generale d'armata (turco: Orgeneral) \u00e8 il grado pi\u00f9 alto nell'Esercito ed \u00e8 riservato al Comandante in capo dell'Esercito, e nell'Aeronautica, anche in questo caso riservato al comandante in capo della forza aerea, mentre nella Marina il grado gerarchicamente corrispontente \u00e8 ammiraglio d'armata (turco: Orgamiral) riservato al comandante in capo delle forze navali.\nItalia.\nIn Italia nel Regio Esercito, precedentemente al primo conflitto mondiale, i gradi degli ufficiali generali erano tre: maggior generale, Tenente generale e generale d'esercito, cui si aggiunse alla vigilia del primo conflitto mondiale il grado di Generale in comando d'armata, intermedio tra tenente generale e generale d'esercito.\nNel corso della prima guerra mondiale per distinguere meglio gli incarichi di comando, nel Regio Esercito i gradi gerarchici degli ufficiali generali passarono da tre a otto. La massima suddivisione si ebbe nel 1918 quando il grado di colonnello in comando di brigata venne trasformato in brigadier generale ed inserito nella categoria degli ufficiali generali; durante il conflitto il grado di maggior generale, venne suddiviso in maggior generale in comando di brigata e maggior generale in comando di divisione e il grado di tenente generale suddiviso in Tenente generale in comando di divisione, Tenente generale in comando di corpo d'armata e vennero istituiti i gradi di Tenente generale in comando di armata e tenente generale capo di stato maggiore dell'esercito.\nCon la riforma dei gradi degli anni venti i gradi di brigadier generale e di maggior generale in comando di brigata furono sostituiti dal grado di generale di brigata, i gradi di maggior generale in comando di divisione e Tenente generale in comando di divisione dal grado di generale di divisione, i gradi di Tenente generale in comando di corpo d'armata e di Tenente generale in comando di armata ridenominati rispettivamente generale di corpo d'armata e generale designato d'armata, (corrispondente all'odierno Generale di corpo d'armata con incarichi speciali), gradi rimasti in vigore fino alla fine della seconda guerra mondiale, il grado di generale d'esercito sostituito da quello di generale d'armata, raggiungibile solo per meriti di guerra e abolito nel 1947 e venne istituito il titolo onorifico di Maresciallo d'Italia, conferito solo per meriti di guerra e abolito nel 1947\nAll'avvento della seconda guerra mondiale erano sei, tra cui quelli di generale d'armata e di generale designato d'armata, che vennero definitivamente aboliti, dopo la proclamazione della Repubblica, dall'Esercito Italiano nel 1947.\nI corrispondenti gradi nella Regia Marina e nella Regia Aeronautica erano ammiraglio d'armata e generale d'armata aerea (istituito nel 1933).\nBrasile.\nIn Brasile, il grado di General de Ex\u00e9rcito \u00e8 il terzo grado dell'ufficiales generale nell'Esercito, sopra il grado di General de Divis\u00e3o. \u00c8 il pi\u00f9 alto rango militare in tempo di pace. L'equivalente nella Marina \u00e8 Almirante de Esquadra e nell'Aeronautica \u00e8 Tenente Brigadeiro.\nFrancia.\nIl grado militare di g\u00e9n\u00e9ral d'arm\u00e9e (tradotto dal francese: generale d'armata) \u00e8 la pi\u00f9 alta posizione nella gerarchia militare dell'Esercito francese, della Gendarmeria e dell'Aeronautica militare.\nAnche se ufficialmente ci sono solo due gradi per il ruolo di ufficiali generali, quello di \"g\u00e9n\u00e9ral de brigade\" e \"g\u00e9n\u00e9ral de division\", i generali di divisione sono elevati al rango ed al titolo di g\u00e9n\u00e9raux de corps d'arm\u00e9e e poi di generale d'armata, in base ad un decreto del 6 giugno 1939.\nI marescialli di Francia, per il protocollo, non hanno alcuna autorit\u00e0 gerarchica su un generale d'armata: infatti, il titolo di maresciallo non \u00e8 un grado o un rango, ma ma \u00e8 titolo puramente onorifico di \"dignit\u00e0 dello Stato\".\nUn \"g\u00e9n\u00e9ral d'arm\u00e9e\" ha il comando di un'armata composta generalmente da vari corpi d'armata e non va confuso con il grado di generale dell'Esercito. Anche se entrambi i distintivi di grado sono formati da cinque stelle, questo numero di stelle non ha relazione con gli altri gradi militari dei paesi della NATO, per i quali il livello \u00e8 OF-10, mentre il livello di un \"g\u00e9n\u00e9ral d'arm\u00e9e\" \u00e8 OF-9.\nIl grado corrispondente per l'Aeronautica militare \u00e8 quello di \"g\u00e9n\u00e9ral d'arm\u00e9e a\u00e9rienne\", mentre per la Marina \u00e8 \"amiral\".\nI generali d'armata possono ricoprire le seguenti cariche:\nUnione Sovietica e Russia.\nNelle forze armate dell'Unione Sovietica il grado di generale dell'armata (russo: \u0433\u0435\u043d\u0435\u0440\u0430\u043b \u0430\u0440\u043c\u0438\u0438, general armii) venne istituito nel 1940 ed era secondo al grado di maresciallo dell'Unione Sovietica. Analogamente nelle forze armate della federazione russa il grado di generale d'armata \u00e8 immediatamente inferiore a quello di maresciallo della Federazione Russa. Il distintivo di grado \u00e8 formato da quattro stelle \u00e8 il livello di grado \u00e8 OF-9, mentre il livello di grado di generale dell'esercito nei paesi della NATO \u00e8 OF-10.\nEserciti del patto di Varsavia.\nSul modello dei gradi dell'Armata Rossa, nei paesi del patto di Varsavia si trovava il seguente sistema: maggior generale \u2013 tenente generale \u2013 colonnello generale \u2013 generale d'armata \u2013 maresciallo. Il livello di grado di un generale d'armata era OF-9, mentre il livello di grado di generale dell'esercito nei paesi della NATO \u00e8 OF-10.\nLa denominazione dei gradi nei vari paesi era la seguente:\nPolonia.\nNelle forze armate polacche il grado di generale d'armata (polacco: genera\u0142 armii) \u00e8 stato istituito per la prima volta 19 aprile 1951. La nomina veniva fatta dal presidente della Repubblica, su richiesta del ministro della Difesa nazionale. Il grado era il secondo della gerarchia dell'esercito polacco inferiore solo al grado di maresciallo di Polonia. Il grado, abolito il 9 gennaio 1958, venne ripristinato il 28 settembre 1973 e la nomina veniva fatta dal Consiglio di Stato della Repubblica Popolare di Polonia.\nGli ufficiali dell'esercito popolare polacco che hanno raggiunto il grado di generale d'armata sono stati:\nDopo la fine dell'epoca socialista il grado di generale d'armata \u00e8 stata abolito il 9 dicembre 1991 ma i generali che erano titolari di tale grado prima di quella data hanno continuato a mantenere il loro rango.\nRepubblica Democratica Tedesca.\nNella Repubblica Democratica Tedesca il grado di Armeegeneral \u00e8 stato il pi\u00f9 alto grado dell'esercito nella gerarchia militare fino al 25 marzo 1982 quando venne istituito dal Consiglio di Stato della Repubblica Democratica Tedesca, ad imitazione del grado di maresciallo dell'Unione Sovietica, il grado di maresciallo della Repubblica Democratica Tedesca, che per\u00f2 non venne mai assegnato ad alcun ufficiale generale fino alla sua abolizione, nel novembre 1989.\nIl grado era anche presente anche nella gerarchia della Stasi e della Volkspolizei.\nGli ufficiali che hanno raggiunto tale grado sono stati:\nCecoslovacchia e Repubblica Ceca.\nNell'esercito della Cecoslovacchia socialista il grado di generale dell'esercito (ceco: arm\u00e1dn\u00ed gener\u00e1l) era pi\u00f9 alto della gerarchia militare e lo \u00e8 ancora anche nelle forze armate della Repubblica Ceca.\nNel mondo.\nDi seguito \u00e8 riportata una lista dell'equivalente del grado per le principali forze armate mondiali:"}
{"id": "2463555", "revid": "1522738", "url": "https://it.wikipedia.org/wiki?curid=2463555", "title": "Rhuarc", "text": ""}
{"id": "2463556", "revid": "33277", "url": "https://it.wikipedia.org/wiki?curid=2463556", "title": "Leggi penali", "text": ""}
{"id": "2463565", "revid": "1522738", "url": "https://it.wikipedia.org/wiki?curid=2463565", "title": "Keille", "text": ""}
{"id": "2463569", "revid": "484362", "url": "https://it.wikipedia.org/wiki?curid=2463569", "title": "Battaglia d'Oporto", "text": ""}
{"id": "2463571", "revid": "118982902", "url": "https://it.wikipedia.org/wiki?curid=2463571", "title": "Muscoli peronei", "text": "Nell'anatomia umana i muscoli peronei sono un gruppo di muscoli della gamba, situati nella sua parte antero-laterale. Vengono chiamati in tal modo in quanto si inseriscono sul perone (e sulle ossa metatarsali del piede).\nAnatomia.\nEssi sono:\nEssi sono irrorati dall'arteria fibulare e tibiale anteriore.\nFunzioni.\nLa loro funzione prevede flessione, abduzione e rotazione laterale del piede."}
{"id": "2463572", "revid": "104485", "url": "https://it.wikipedia.org/wiki?curid=2463572", "title": "Farnocchia", "text": "Farnocchia \u00e8 una frazione del comune di Stazzema in provincia di Lucca, con circa 114 abitanti.\nGeografia fisica.\nSi trova nell'alta Versilia ad un'altitudine di 652 m s.l.m., da cui \u00e8 ben visibile il Monte Gabberi (Alpi Apuane, 1108 m).\nStoria.\nIl toponimo \u00e8 ritenuto derivare da \"far\" (\"bosco\") e \"nucola\" (\"nocciola\").\nLa prima attestazione scritta della presenza di un abitato risale ad un documento dell'archivio vescovile di Lucca del 789.\nL'abitato fu distrutto in diverse occasioni: nel 1202 in occasione della guerra tra i lucchesi e i Cattani di Versilia, nella seconda met\u00e0 del XV secolo nella guerra tra Lucca e Pietrasanta e durante la seconda guerra mondiale, quando fu messo a fuoco dai tedeschi l'8 agosto del 1944.\nFino al 1776 fu un comune autonomo, amministrato da tre governatori rinnovati ogni anno e comprendente le frazioni di Sant'Anna, La Culla e Gallena.\nLe attivit\u00e0 tradizionali erano in passato il commercio e la produzione del carbone, la raccolta delle castagne e la coltivazione e la produzione della canapa.\nPopolazione censimento 2011.\nAl censimento del 2011 risultavano 114 residenti, 12 dei quali stranieri.\nDalla tabella \"suddivisione per fasce di et\u00e0 della popolazione\" i bambini residenti in paese sotto i 10 anni erano 7; i ragazzi tra 10 e 19 anni erano 8 e i ventenni 14. \nGli anziani sopra i 70 anni erano 24. \nLe abitazioni censite in paese sono 171 di cui solo 51 abitate tutto l'anno. Attualmente (1/2016) gli abitanti sono 93."}
{"id": "2463574", "revid": "599013", "url": "https://it.wikipedia.org/wiki?curid=2463574", "title": "Guillermo Silva", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Paraguay, al FIFA Futsal World Championship 1992 ad Hong Kong dove la nazionale sudamericana non ha superato il primo turno, eliminata nel girone comprendente , e ."}
{"id": "2463575", "revid": "1543377", "url": "https://it.wikipedia.org/wiki?curid=2463575", "title": "Pedro Franco", "text": "Carriera.\nUtilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 del Paraguay al FIFA Futsal World Championship 1992 ad Hong Kong dove la nazionale sudamericana non ha superato il primo turno, eliminata nel girone comprendente , e ."}
{"id": "2463576", "revid": "1543377", "url": "https://it.wikipedia.org/wiki?curid=2463576", "title": "Carlos Peralta (giocatore di calcio a 5)", "text": "Biografia.\nUtilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 del Paraguay al FIFA Futsal World Championship 1992 ad Hong Kong dove la nazionale sudamericana non ha superato il primo turno, eliminata nel girone comprendente , e ."}
{"id": "2463577", "revid": "1543377", "url": "https://it.wikipedia.org/wiki?curid=2463577", "title": "Felipe Ocampos", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 del Paraguay al FIFA Futsal World Championship 1992 ad Hong Kong dove la nazionale sudamericana non ha superato il primo turno, eliminata nel girone comprendente , e ."}
{"id": "2463578", "revid": "599013", "url": "https://it.wikipedia.org/wiki?curid=2463578", "title": "Juan Montiel", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Paraguay, al FIFA Futsal World Championship 1992 ad Hong Kong dove la nazionale sudamericana non ha superato il primo turno, eliminata nel girone comprendente , e ."}
{"id": "2463579", "revid": "3831", "url": "https://it.wikipedia.org/wiki?curid=2463579", "title": "Museo di paleontologia e preistoria &quot;Piero Leonardi&quot;", "text": ""}
{"id": "2463582", "revid": "599013", "url": "https://it.wikipedia.org/wiki?curid=2463582", "title": "Jorge Gim\u00e9nez", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 del Paraguay al FIFA Futsal World Championship 1992 ad Hong Kong dove la nazionale sudamericana non ha superato il primo turno, eliminata nel girone comprendente , e ."}
{"id": "2463583", "revid": "729019", "url": "https://it.wikipedia.org/wiki?curid=2463583", "title": "Juan Coronel", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 del Paraguay al FIFA Futsal World Championship 1992 ad Hong Kong dove la nazionale sudamericana non ha superato il primo turno, eliminata nel girone comprendente , e ."}
{"id": "2463586", "revid": "38120", "url": "https://it.wikipedia.org/wiki?curid=2463586", "title": "Batman Bianco&amp;Nero", "text": ""}
{"id": "2463587", "revid": "1543377", "url": "https://it.wikipedia.org/wiki?curid=2463587", "title": "Tom\u00e1s Bobadilla", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 del Paraguay al FIFA Futsal World Championship 1992 ad Hong Kong dove la nazionale sudamericana non ha superato il primo turno, eliminata nel girone comprendente , e ."}
{"id": "2463588", "revid": "729019", "url": "https://it.wikipedia.org/wiki?curid=2463588", "title": "Jhons Saucedo", "text": "Carriera.\nUtilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 del Paraguay al FIFA Futsal World Championship 1992 ad Hong Kong dove la nazionale sudamericana non ha superato il primo turno, eliminata nel girone comprendente , e ."}
{"id": "2463589", "revid": "192365", "url": "https://it.wikipedia.org/wiki?curid=2463589", "title": "Manifesto della letteratura futurista", "text": ""}
{"id": "2463590", "revid": "1543377", "url": "https://it.wikipedia.org/wiki?curid=2463590", "title": "Luis Villamayor", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 del Paraguay al FIFA Futsal World Championship 1992 ad Hong Kong dove la nazionale sudamericana non ha superato il primo turno, eliminata nel girone comprendente , e ."}
{"id": "2463593", "revid": "1564499", "url": "https://it.wikipedia.org/wiki?curid=2463593", "title": "Dialetto j\u00e8rriais", "text": "Il j\u00e8rriais (in inglese: \"Jersey French\" o \"Jersey Norman French\"; in francese: \"jersiais\" o \"normand de Jersey\") \u00e8 un dialetto della lingua normanna parlata a Jersey, nelle Isole del Canale al largo delle coste francesi.\nIl nome \"Jersey French\" o \"Jersey Norman French\" pu\u00f2 trarre in inganno e far considerare il j\u00e8rriais come un dialetto francese. Il j\u00e8rriais \u00e8 una lingua a s\u00e9 stante, diversa dal francese di Jersey che \u00e8 invece la variante del francese utilizzata ufficialmente a livello amministrativo a Jersey.\nDeclino e iniziative di tutela.\nLa lingua \u00e8 decisamente in declino in seguito all'enorme diffusione, sia nell'istruzione, nella cultura, nell'amministrazione e nel commercio della lingua inglese. Oggigiorno solo poche persone sono in grado di sostenere una conversazione in j\u00e8rriais, sebbene si stiano effettuando sforzi per proteggere la lingua, come sta succedendo anche al guern\u00e9siais sull'isola di Guernsey.\nL'espansione dell'inglese ha causato un drammatico declino della lingua che, secondo il censimento del 2001, era parlata regolarmente solo dal 3% della popolazione e compresa dal 15%, malgrado nelle ultime statistiche si evidenzi un incremento della conoscenza del j\u00e8rriais, in particolare nei bambini, frutto delle opere di tutela della lingua.\nIl parlamento di Jersey ha attuato un programma di supporto e d'insegnamento della lingua a livello scolastico, favorendo la diffusione di scritte e indicazioni in j\u00e8rriais. \u00c8 in discussione la ratifica della Carta europea per le lingue regionali e minoritarie.\nNel settembre 2005 il parlamento ha approvato lo sviluppo di una strategia culturale per la tutela della lingua."}
{"id": "2463594", "revid": "1086846", "url": "https://it.wikipedia.org/wiki?curid=2463594", "title": "Arsenal Football Club 1997-1998", "text": "Questa voce raccoglie le informazioni riguardanti l'Arsenal Football Club nelle competizioni ufficiali della stagione 1997-1998."}
{"id": "2463596", "revid": "729019", "url": "https://it.wikipedia.org/wiki?curid=2463596", "title": "Frontier Records", "text": "La Frontier Records \u00e8 un'etichetta indipendente specializzata in punk e hardcore, fondata nel 1980 da Lisa Fancher a Los Angeles. Tra i principali gruppi che sono stati sotto contratto con l'etichetta ci sono Circle Jerks, Suicidal Tendencies, American Music Club, Heatmiser, Redd Kross, Thin White Rope, T.S.O.L., Christian Death e Young Fresh Fellows. Nel sorso degli anni l'etichetta ha contribuito alla visibilit\u00e0 sia della scena punk di L.A. sia ad altre scene come il Paisley Underground."}
{"id": "2463597", "revid": "599013", "url": "https://it.wikipedia.org/wiki?curid=2463597", "title": "Gert Pans", "text": "Carriera.\nUtilizzato nel ruolo di portiere, come massimo riconoscimento in carriera ha la partecipazione con la Nazionale di calcio a 5 del Belgio al FIFA Futsal World Championship 1992 ad Hong Kong dove i belgi hanno raggiunto il secondo turno, eliminata nel girone comprendente , e . In totale, ha disputato 34 incontri con i \"diavoli rossi\"."}
{"id": "2463601", "revid": "697352", "url": "https://it.wikipedia.org/wiki?curid=2463601", "title": "Nick Pope", "text": "Facendo parte del dipartimento noto allora come \"Sec(AS)2a\" (Secretariat of the Air Staff), Pope era a conoscenza di molte circostanze segrete riguardo aspetti tecnici e possibilit\u00e0 di rilevamento ottico, infrarosso, ultravioletto e radar di svariati velivoli militari, dal momento che \u00e8 stato per quattro anni (1991-1994) il principale referente del ministero, col compito di ricevere rapporti, notizie di avvistamenti ed interpellanze dal pubblico in generale e di investigare e fornire notizie e spiegazioni alla stampa sulla fenomenologia UFO.\nBiografia.\nDurante il periodo in servizio al MOD, aveva il grado e la paga del \"Senior Executive Officer\", un grado intermedio nel Servizio civile del Regno Unito. \u00c8 stato mandato in missione anche durante la guerra in Iraq e Afghanistan.\nHa occupato diversi incarichi in stazioni all'estero e ha ricoperto una serie di mansioni dentro il suddetto dipartimento, che includevano la presenza nel \"Joint Operations Centre\" durante la Guerra del Golfo. Qui aveva l'incarico di relatore (\"briefer\") nella Air Force Operations Room.\nTra il 1991 e il 1994, venne assegnato alla divisione nota come \"Secretariat (Air Staff)\" e gli venne assegnato il posto di Sec(AS) 2a,\ncon l'incarico di gestire le attivit\u00e0 non-operative della Royal Air Force d'oltremare e il nastro rosso per diplomatici impegnati in voli oltremare.\nIn aggiunta ai suoi incarichi principali gli venne assegnato l'incarico minore di documentare il fenomeno UFO,\ncreando in qualche modo la versione britannica del Progetto Blue Book statunitense (progetto allora concluso). Anche se la maggior parte dei casi potevano essere spiegati come errate identificazioni di oggetti e fenomeni noti, rimaneva un nucleo di osservazioni scarsamente spiegato.\nEra il principale ufficiale incaricato dal Ministry of Defence per la ricerca e l'investigazione degli UFO, dei presunti casi di rapimento alieno, dei crop circles, della mutilazione del bestiame e di qualsiasi strano fenomeno vagamente imputabile all'azione di eventuali entit\u00e0 extraterrestri. Il suo coinvolgimento nello studio del fenomeno UFO all'interno del MOD porta alla sua auto-descrizione come il \"Fox Mulder britannico\" (con riferimento al famoso personaggio della serie televisiva \"The X Files\").\nSostenitore della presenza aliena.\nDopo le molte perplessit\u00e0 destate dai casi esaminati, Nick Pope divenne un convinto sostenitore dell'esistenza di qualche caso inspiegabile di avvistamento UFO e cominci\u00f2 a ritenere che gli UFO costituissero un grave problema in materia di difesa e di sicurezza della nazione.\nPope si \u00e8 detto testimone di episodi nei quali presunti UFO vennero rilevati dai radar, fino al punto da ordinare lo \"scramble\" di caccia-intercettori da parte del comando della difesa aerea. Nei suoi libri segnala presunte mancate collisioni (\"near-misses\") tra gli UFO e aeromobili civili. Tutto questo lo ha indotto a credere nella possibile spiegazione extraterrestre per alcuni avvistamenti, come ad esempio nel caso del cosiddetto \"Incidente di Cosford\" la presenza di aeromobili alieni, extraterrestri o di una civilt\u00e0 tecnologicamente pi\u00f9 avanzata di quella umana.\nDimissioni dal MOD.\nDopo 21 anni di servizio (era nel Ministry of Defence sin dal 1985)\nnel novembre 2006 ha rinunciato al suo incarico nel MOD, criticandolo e sostenendo che ormai la ricerca sugli X file governativi \u00e8 stata chiusa (\"'X-Files have been closed down.'\")\n Anche se non lavora pi\u00f9 per il governo, continua le sue ricerche e indagini in una struttura privata.\nNick Pope attualmente scrive sulla rubrica \"Weird World\" della webzine online \"Hot Gossip\" e ha redatto la prefazione del libro di Georgina Bruni riguardante l'incidente di Rendlesham, \"You Can't Tell the People\".. Nel marzo del 2006 un articolo che esponeva il suo punto di vista sugli UFO apparve nella rivista \"Focus\", pubblicata dal Ministry of Defence, l'articolo aveva il titolo: \"The Official Who Wants to Believe\" (L'ufficiale che vuole credere).\nSpesso compare nei media informativi, tra questi il programma notturno della BBC britannica Newsnight e sul programma \"Today\" della Radio-4 britannica. Ha tenuto conferenze in universit\u00e0, licei, musei, basi militari e nella Oxford Union.\nOpere di saggistica.\nNel gennaio 2009 Nick Pope aveva scritto quattro libri e centinaia di articoli relativi all'ufologia. Tutti i suoi lavori scritti richiesero la liberatoria da parte del Ministry of Defence prima della pubblicazione; questa autorizzazione \u00e8 necessaria ogni volta che qualsiasi impiegato del MOD scrive un libro, ma non implica che il MOD difenda in qualsiasi modo le ipotesi sostenute nei suoi lavori.\nI libri \"Operation Lightning Strike\" (ISBN 0-7432-0333-X)\n\"Operation Thunder Child\" e \"Operation Lightning Strike\" sono romanzi di fantascienza basati sul suo lavoro governativo.\nNick Pope attualmente sta collaborando con Brigitte Grant nella stesura del libro - \"The Alien Within\" che narra le sue presunte esperienze di avvistamento di UFO e di abduction.\nOpen Skies, Closed Minds.\n\u2018'Open Skies, Closed Minds'\u2019 \u00e8 la autobiografia ufficiale di Nick Pope. Il libro narra eventi classificabili nell'ambito dell'ufologia, ed esprime i punti di vista di Pope, nel suo ruolo di investigatore UFO inquadrato nel MOD britannico.\nFornisce un riassunto della fenomenologia UFO, dando risalto ai tre anni trascorsi da Nick Pope come responsabile dell'ufficio UFO del Ministry of Defence britannico. Esamina un buon numero di casi UFO ben conosciuti, che includono l'incidente di Roswell e quello della Rendlesham Forest Incident, come altri casi meno noti esaminati dal MOD. Pope affronta la questione delle politiche riguardo alla gestione, divulgazione o copertura del fenomeno UFO da parte del governo e dei militari.\nTelevisione.\nL'ufologo \u00e8 apparso in numerose produzioni TV riguardanti l'ufologia e nel 2007 apparve in una biografia televisiva ufficiale col titolo \"NICK POPE - The man who left the MOD\" (\"NICK POPE - L'uomo che abbandon\u00f2 il MOD\")."}
{"id": "2463602", "revid": "339392", "url": "https://it.wikipedia.org/wiki?curid=2463602", "title": "Neda Agha-Soltani", "text": ""}
{"id": "2463604", "revid": "111486908", "url": "https://it.wikipedia.org/wiki?curid=2463604", "title": "Electricity (Elton John)", "text": "Electricity \u00e8 un brano composto ed interpretato dall'artista britannico Elton John. Il testo \u00e8 di Lee Hall.\nIl brano.\nLa canzone \u00e8 stata composta da Elton appositamente per il musical \"Billy Elliot the Musical\" (2005). Da un punto di vista musicale, si presenta come un pezzo di stampo pop rock, anche classificabile nel piano rock; insieme ad Elton (presente al pianoforte) suona la Elton John Band, formata da Davey Johnstone (chitarre elettrica e acustica, cori), Nigel Olsson (batteria, cori), Bob Birch (basso, cori), Guy Babylon (tastiere, programmazione) e John Mahon (percussioni, cori). Ai cori si cimentano anche Gary Barlow e Rick Astley. Il testo di Lee (il titolo significa chiaramente \"Elettricit\u00e0\") si riferisce ovviamente al musical, e parla delle sensazioni provate da Billy nel momento in cui, impegnandosi nel ballo, libera tutta la sua anima. Curioso \u00e8 il videoclip del brano, dato che vede nuovamente Elton come narratore al pianoforte accanto al giovane Billy danzante (nonostante le dichiarazioni dell'artista riguardo al video di \"Believe\").\n\"Electricity\" ha avuto un grande successo commerciale e di critica, raggiungendo la #4 nel Regno Unito; \u00e8 cos\u00ec divenuta la 63\u00b0 hit di Elton John a raggiungere la Top 40 nella \"Official Singles Chart\". La canzone \u00e8 stata anche inserita nell'edizione speciale del 2005 di \"Peachtree Road\"."}
{"id": "2463605", "revid": "599013", "url": "https://it.wikipedia.org/wiki?curid=2463605", "title": "Alan Mahon", "text": ""}
{"id": "2463607", "revid": "1048993", "url": "https://it.wikipedia.org/wiki?curid=2463607", "title": "Michael Lehmann", "text": "Biografia.\nNato a San Francisco ha studiato alla Columbia University, inizia lavorando come centralinista per l'American Zoetrope di Francis Ford Coppola, in seguito lavora come supervisore alle telecamere nelle produzioni dei film \"I ragazzi della 56\u00aa strada\" e \"Un sogno lungo un giorno\". Successivamente frequenta la scuola di cinema presso la University of Southern California dove si laurea nel 1985. In quegli anni realizza il film studentesco \"Beaver Gets a Boner\".\nIl suo debutto cinematografico avviene nel 1988, dirigendo la commedia nera \"Schegge di follia\" con Winona Ryder e Christian Slater. Negli anni seguenti dirige Bruce Willis in \"Hudson Hawk - Il mago del furto\" e Josh Hartnett in \"40 giorni &amp; 40 notti\", mentre nel 2007 dirige la commedia romantica \"Perch\u00e9 te lo dice mamma\".\nOltre al cinema Lehmann lavora per la televisione, ha diretto alcuni episodi della serie di breve vita \"The Comeback\", tre episodi di \"Californication\" e svariati episodi per le serie della HBO \"Big Love\" e \"True Blood\"."}
{"id": "2463611", "revid": "599013", "url": "https://it.wikipedia.org/wiki?curid=2463611", "title": "Youssef El-Guir", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Belgio, a due edizioni della Coppa del Mondo: nel 1992 ad Hong Kong dove i diavoli rossi hanno raggiunto il secondo turno, eliminata nel girone comprendente , e ; nel 1996 in Spagna dove i diavoli rossi hanno raggiunto di nuovo il secondo turno, eliminata nel girone comprendente , e . Ha inoltre partecipato al European Futsal Tournament 1996 dove il Belgio ha conquistato la medaglia di bronzo battendo nella finalina l'Italia per 3-2. In totale, ha disputato 77 incontri con la Nazionale di calcio a 5 del Belgio, realizzando 19 reti."}
{"id": "2463614", "revid": "338769", "url": "https://it.wikipedia.org/wiki?curid=2463614", "title": "Youssef El Guir", "text": ""}
{"id": "2463616", "revid": "767487", "url": "https://it.wikipedia.org/wiki?curid=2463616", "title": "Th\u00e9o Bloemen", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Belgio, al FIFA Futsal World Championship 1992 a Hong Kong dove i diavoli rossi hanno raggiunto il secondo turno, eliminati nel girone comprendente , e . In totale, ha disputato 29 incontri con la Nazionale di calcio a 5 del Belgio, realizzando 6 reti."}
{"id": "2463618", "revid": "599013", "url": "https://it.wikipedia.org/wiki?curid=2463618", "title": "Marc Maes", "text": "Carriera.\nCome massimo riconoscimento in carriera ha la partecipazione con la Nazionale di calcio a 5 del Belgio al FIFA Futsal World Championship 1992 ad Hong Kong dove i diavoli rossi hanno raggiunto il secondo turno, eliminata nel girone comprendente , e . In totale, ha disputato 33 incontri con la Nazionale di calcio a 5 del Belgio, realizzando 3 reti."}
{"id": "2463619", "revid": "119229505", "url": "https://it.wikipedia.org/wiki?curid=2463619", "title": "Pian di Gembro", "text": "Il Pian di Gembro \u00e8 una localit\u00e0 montana situata in Valtellina a 1350\u00a0m s.l.m. appartenente al comune di Villa di Tirano (provincia di Sondrio). Dista circa 5\u00a0km da Aprica e dall'omonimo passo.\n\u00c8 caratterizzato da un altopiano di 127 ettari in cui \u00e8 presente una torbiera di transizione a dossi di sfagni creatasi nel periodo dell'ultima glaciazione (circa 10.000 anni fa), durante il Quaternario.\nDescrizione.\nIl territorio: la torbiera.\nNei primi anni del XX secolo l'area ha subito dei grossi cambiamenti a causa della massiccia estrazione di torba per fini industriali, causando la comparsa di grandi pozze tuttora presenti nel territorio. La torba estratta veniva infatti impiegata come combusibile fossile.\nNel 1988 la Torbiera di Pian di Gembro \u00e8 stata istituita dalla Regione Lombardia Riserva Naturale Parziale Botanica.\nFlora e Fauna.\nLa vegetazione del Pian di Gembro \u00e8 di notevole interesse ed \u00e8 costituita da diverse specie di piante carnivore, come la Drosera e la Pinguicola delle zone interrate o l'Utricularia delle pozze d'acqua. Il territorio della torbiera ospita anche altre variet\u00e0 di piante, come il Mirtillo di palude, l'Andromeda Polifolia, l'Equiseto, le Canne di palude. Dal punto di vista della fauna, nell'area del Pian di Gembro sono presenti diverse variet\u00e0 di anfibi, tra cui il tritone crestato, le rane, le salamandre; sono inoltre presenti libellule, gerridi, bisce d'acqua.\nPercorsi storici e didattici.\nNell'altopiano, nei pressi del Monte Croce, sono presenti vecchi tracciati militari, tuttora percorribili ed opportunamente segnalati, risalenti al periodo della I guerra mondiale.\nNel 2007, all'interno del territorio del Pian di Gembro, \u00e8 stata allestita un'aula didattica presso l'edificio Centro visite della Comunit\u00e0 Montana Valtellina di Tirano. Visitando l'aula didattica \u00e8 possibile vedere da vicino diverse specie animali e vegetali tipiche del territorio circostante.\nSport.\nNei mesi invernali, nella conca del Pian di Gembro, \u00e8 praticato lo sci di fondo.\nCollegamenti esterni.\nhttps://www.cmtirano.so.it/ccmnvltt/zf/index.php/servizi-aggiuntivi/index/index/idtesto/29"}
{"id": "2463621", "revid": "729019", "url": "https://it.wikipedia.org/wiki?curid=2463621", "title": "Muscolo peroneo lungo", "text": "Nell'anatomia umana il muscolo peroneo lungo \u00e8 un muscolo bipennato della gamba, situato nella sua parte antero-laterale. Gli altri muscoli peronei sono il muscolo peroneo breve e il muscolo peroneo anteriore.\nAnatomia.\nSi ritrova sopra il muscolo peroneo breve nella loggia laterale della gamba, al fianco del legamento patellare e sotto il tratto ileo-tibiale. \u00c8 innervato dal nervo peroneo superficiale.\nOrigina dalla testa e dalla faccia laterale della fibula; decorre dall'alto verso il basso in un lungo tendine che passa posteriormente al malleolo fibulare, all'interno del retinacolo dei muscoli estensori, e raggiunge la tuberosit\u00e0 del primo osso metatarsale e primo cuneiforme"}
{"id": "2463622", "revid": "599013", "url": "https://it.wikipedia.org/wiki?curid=2463622", "title": "Ivan Hechtermans", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Belgio, a due edizioni della Coppa del Mondo: nel 1992 i \"diavoli rossi\" hanno raggiunto il secondo turno, eliminati nel girone comprendente , e ; nel 1996 hanno raggiunto di nuovo il secondo turno, eliminata nel girone comprendente , e . Inoltre, \u00e8 stato convocato all'European Futsal Tournament 1996 dove il Belgio si \u00e8 aggiudicato la medaglia di bronzo battendo nella finalina l'Italia per 3-2. In totale, ha disputato 54 incontri con la Nazionale di calcio a 5 del Belgio, realizzando 18 reti."}
{"id": "2463624", "revid": "1543377", "url": "https://it.wikipedia.org/wiki?curid=2463624", "title": "Willy Maes", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Belgio, al FIFA Futsal World Championship 1992 nel quale i \"diavoli rossi\" hanno raggiunto il secondo turno, eliminati nel girone comprendente , e . In totale, ha disputato 14 incontri con la Nazionale di calcio a 5 del Belgio."}
{"id": "2463625", "revid": "390153", "url": "https://it.wikipedia.org/wiki?curid=2463625", "title": "Srebenica", "text": ""}
{"id": "2463626", "revid": "599013", "url": "https://it.wikipedia.org/wiki?curid=2463626", "title": "Jos Sweron", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Belgio, al FIFA Futsal World Championship 1992 nel quale i \"diavoli rossi\" hanno raggiunto il secondo turno, eliminati nel girone comprendente , e . In totale, ha disputato 36 incontri con la Nazionale di calcio a 5 del Belgio, realizzando 13 reti."}
{"id": "2463628", "revid": "599013", "url": "https://it.wikipedia.org/wiki?curid=2463628", "title": "Marc Penders", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Belgio, al FIFA Futsal World Championship 1992 nel quale i \"diavoli rossi\" hanno raggiunto il secondo turno, eliminati nel girone comprendente , e . In totale, ha disputato 25 incontri con la Nazionale di calcio a 5 del Belgio, realizzando 11 reti."}
{"id": "2463629", "revid": "287204", "url": "https://it.wikipedia.org/wiki?curid=2463629", "title": "Campionati mondiali di nuoto 2009 - 400 metri stile libero maschili", "text": "Le qualifiche per finale si sono svolte la mattina del 26 luglio 2009, mentre la finale si \u00e8 svolta la sera dello stesso giorno.\nRecord.\nPrima della manifestazione il record del mondo (WR) e il record dei campionati (CR) erano i seguenti.\nDurante l'evento sono stati migliorati i seguenti record:\nBatterie.\nLe qualificazioni per la finale si sono svolte la mattina del 26 luglio, mentre la finale si \u00e8 svolta la sera del 26 luglio."}
{"id": "2463631", "revid": "61051", "url": "https://it.wikipedia.org/wiki?curid=2463631", "title": "Westminster (Colorado)", "text": "Westminster \u00e8 un comune degli Stati Uniti d'America, nella Contea di Adams, nello Stato del Colorado. Ha una popolazione di 113.479 abitanti."}
{"id": "2463634", "revid": "204012", "url": "https://it.wikipedia.org/wiki?curid=2463634", "title": "Muscolo peroneo anteriore", "text": ""}
{"id": "2463635", "revid": "108622640", "url": "https://it.wikipedia.org/wiki?curid=2463635", "title": "Thornton (Colorado)", "text": "Thornton \u00e8 un comune degli Stati Uniti d'America, nella Contea di Adams, nello Stato del Colorado. Ha una popolazione di 139.436 abitanti."}
{"id": "2463636", "revid": "287204", "url": "https://it.wikipedia.org/wiki?curid=2463636", "title": "Campionati mondiali di nuoto 2009 - 400 metri stile libero femminili", "text": "Le qualificazioni per la finale si \u00e8 svolta la mattina del 26 luglio 2009, mentre la finale si \u00e8 svolta la sera dello stesso giorno.\nRecord.\nPrima dei campionati il record del mondo (WR) e il record dei campionati (CR) erano i seguenti.\nDurante l'evento sono stati migliorati i seguenti record:"}
{"id": "2463638", "revid": "204391", "url": "https://it.wikipedia.org/wiki?curid=2463638", "title": "Fondo (anatomia)", "text": ""}
{"id": "2463641", "revid": "767487", "url": "https://it.wikipedia.org/wiki?curid=2463641", "title": "The Enemy (gruppo musicale)", "text": "The Enemy (The Enemy UK negli Stati Uniti) \u00e8 una band britpop/indie rock formatasi a Coventry (Regno Unito) nel 2006. I componenti del gruppo sono Tom Clarke (chitarra, voce), Andy Hopkins (basso, seconda voce) e Liam Watts (batteria).\nLa loro musica \u00e8 influenzata da gruppi quali The Jam, The Clash e Oasis. L'album d'esordio, \"We'll Live and Die in These Towns\", ha suscitato molto interesse nel Regno Unito, raggiungendo la prima posizione in classifica. Il 27 aprile 2009 \u00e8 uscito il secondo album, \"Music For The People\", che ha debuttato alla seconda posizione delle classifiche britanniche.\nNel 2007 La rivista NME ha definito gli Enemy \"il gruppo che stavamo aspettando dai tempi degli Oasis\".\nStoria.\nLa formazione e i primi anni (2006-2007).\nI The Enemy sono un gruppo musicale formato dal batterista Liam Watts, dal bassista Andy Hopkins e dal frontman e polistrumentista Tom Clarke. Liam Watts e Andy Hopkins sono di Coventry, mentre Tom Clarke \u00e8 di Birmingham e solo successivamente si trasfer\u00ec a Coventry.\nClarke e Hopkins frequentarono la Finham Park Secondary School in citt\u00e0 a differenza di Watts che studiava alla Cardinal Newman Secondary School.\nConobbero il loro primo manager, John Dawkins, grazie alla zia di Watts che lavorava con un membro della famiglia Dawkins, quest'ultimo chiese al produttore Matt Terry di fargli un favore, prestare lo studio ai ragazzi nella fascia oraria pi\u00f9 economica per poter incidere i loro brani. Terry, produsse il loro primo Demo composto da tre canzoni: Heart Attack, Had Enough e 40 Days and 40 Nights; in seguito Dawkins invio il Demo a David Bianchi della A&amp;R Warner.\nWe'll Live And Die In These Town (2007-2008).\nGuadagnarono i loro primi consensi quando furono citati dalla NME nel 2007. Aprirono i concerti degli Oasis, The Fratellis, Kasabian, The Paddingtons, Ash, Manic Street Preachers e Stereophonics nei loro tour Inglesi.\nNel giugno del 2007, i The Enemy suonarono due volte al Glastonbury Festival, prima nel 'Guardian Lounge' di sabato e poi nel 'Other Stage' di domenica. Hanno suonato anche come gruppo principale nel 'T In The Park' il 7 luglio del 2007.\nIl loro singolo 'Away From Here' debutt\u00f2 in classifica alla posizione numero 8 e la successiva 'Had Enough' entr\u00f2 invece alla posizione numero 4.\nGrazie alla loro rapida ascesa al successo, da settembre a ottobre 2007 suonarono nel 'NME Rock 'N' Roll Riot Tour' insieme ai Lethal Bizzle e ai The Wombats, suonarono anche al 'Jersey Live Festival'. A settembre del 2007, aprirono anche l'ultima serata del tour dei Rolling Stones nell'O2 Arena.\nNello stesso mese, i The Enemy, dopo aver suonato il loro singolo 'You're Not Alone' per sette secondi, dichiararono di non avere pi\u00f9 intenzione di suonare nella trasmissione XFM Breakfast, stando a quanto dichiarato dal presentatore 'Alex Zane'.\nSempre a quanto detto da quest'ultimo, il problema potrebbe essere stato un'intervista che ci fu fra lui e la band. Comunque, durante l'XFM Review del 2008, i presentatori 'Sunta Templeton' e 'Matt Dyson' commentarono quanto accaduto fra la band e Zane.\n'Aggro' \u00e8 stata inclusa nel video game Guitar Hero World Tour.\n'Pressure' \u00e8 stata usata nella pubblicit\u00e0 della terza stagione di 'The Sara Jane Adventures', una famosa serie prodotta dalla BBC.\n'We'll Live And Die In These Town' \u00e8 stata usata nella pubblicit\u00e0 'Kit-Kat' durante la 'coppa del mondo' del 2010.\nMusic For The People (2008-2009).\nNel marzo del 2008 la band cominci\u00f2 la produzione del secondo album e suonarono sei date consecutive al London Astoria.\nAd aprile 2008 suonarono al 'Coventry's Ricoh Arena', facendo il tutto esaurito in due serate. Il mese consecutivo hanno aperto il concerto dei Kaiser Chiefs al 'Elland Road Stadium'. Hanno suonato come gruppo principale al 'Godiva Festiva'l il 5 luglio del 2008 e al 'Reading &amp; Leeds Festivals' sul palco principale ad agosto.\nInsieme ai Kasabian e ai Twisted Wheel, i The Enemy aprirono i concerti degli Oasis del tour Dig Out Your Soul nel 2009, suonando anche al 'Ricoh Arena', situato a Coventry, citt\u00e0 natale dei The Enemy. A marzo e aprile 2009 la band cominci\u00f2 il proprio tour in Inghilterra ed Irlanda, suonando davanti a 70.000 persone, supportati dai Twisted Wheel e Kid British. La cantante di Birmingham Emma Skipp si un\u00ec a loro in 'No Time For Tears'. Il 4 giugno i The Enemy si sono visti costretti a lasciare il concerto degli Oasis all'Heaton Park a causa di un avvelenamento da cibo da parte del cantante/chitarrista Tom Clarke. Anche se la band torn\u00f2 la sera successiva fu comunque rimpiazzata. L'11 luglio Il trio di Coventry disse che sono stati costretti a lasciare il concerto poich\u00e9 il cantante Tom Clarke ebbe un'intossicazione da giglio.\nBe Somebody fu inclusa nel videogame FIFA 10, e il suo video su ITV Sports nella Coppa FA del 2009-2010, 2010-2011, 2011-2012. Il clip della loro canzone 'No Time For Tears' \u00e8 stata usata nella pubblicit\u00e0 sulla BBC di \"Lost Land Of The Volcano\". No Time For Tears fu anche usata per il video game Wii 'Need For Speed: Nitro'. Be Somebody \u00e8 attualmente usate nei video di ITV e FA Cup."}
{"id": "2463649", "revid": "74801", "url": "https://it.wikipedia.org/wiki?curid=2463649", "title": "Greeley (Colorado)", "text": "Greeley \u00e8 un comune degli Stati Uniti d'America, nella Contea di Weld, nello Stato del Colorado. Ha una popolazione di abitanti."}
{"id": "2463651", "revid": "287204", "url": "https://it.wikipedia.org/wiki?curid=2463651", "title": "Campionati mondiali di nuoto 2009 - 800 metri stile libero maschili", "text": "Le qualifiche per la finale si sono svolte la mattina del 28 luglio 2009, mentre la finale si \u00e8 svolta la sera del 29 luglio 2009.\nRecord.\nPrima della manifestazione il record del mondo (WR) e il record dei campionati (CR) erano i seguenti.\nDurante l'evento sono stati migliorati i seguenti record:"}
{"id": "2463652", "revid": "1543377", "url": "https://it.wikipedia.org/wiki?curid=2463652", "title": "Anthony Musumeci", "text": "Utilizzato nel ruolo di portiere, come massimo riconoscimento in carriera ha la partecipazione con la Nazionale di calcio a 5 dell'Australia al FIFA Futsal World Championship 1992 ad Hong Kong dove i \"socceroos\" sono stati eliminati al primo turno, nel girone comprendente , e ."}
{"id": "2463653", "revid": "767487", "url": "https://it.wikipedia.org/wiki?curid=2463653", "title": "Longmont", "text": "Longmont \u00e8 un comune degli Stati Uniti d'America, nella Contea di Boulder, nello Stato del Colorado. Ha una popolazione di 71.093 abitanti."}
{"id": "2463655", "revid": "729019", "url": "https://it.wikipedia.org/wiki?curid=2463655", "title": "Robert Stuart", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 dell'Australia al FIFA Futsal World Championship 1992 ad Hong Kong dove i \"futsalroos\" sono stati eliminati al primo turno, nel girone comprendente , e ."}
{"id": "2463656", "revid": "1543377", "url": "https://it.wikipedia.org/wiki?curid=2463656", "title": "Vince Nastoski", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 dell'Australia al FIFA Futsal World Championship 1992 ad Hong Kong dove i \"socceroos\" sono stati eliminati al primo turno, nel girone comprendente , e ."}
{"id": "2463657", "revid": "1543377", "url": "https://it.wikipedia.org/wiki?curid=2463657", "title": "Borce Atanasovski", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 dell'Australia al FIFA Futsal World Championship 1992 ad Hong Kong dove i \"socceroos\" sono stati eliminati al primo turno, nel girone comprendente , e ."}
{"id": "2463658", "revid": "1543377", "url": "https://it.wikipedia.org/wiki?curid=2463658", "title": "Stephen Duval", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 dell'Australia al FIFA Futsal World Championship 1992 ad Hong Kong dove i \"socceroos\" sono stati eliminati al primo turno, nel girone comprendente , e ."}
{"id": "2463659", "revid": "666668", "url": "https://it.wikipedia.org/wiki?curid=2463659", "title": "Erkin Osman", "text": "Carriera.\nOriginario di Cipro, come massimo riconoscimento in carriera vanta la partecipazione, con la Nazionale di calcio a 5 dell'Australia, al FIFA Futsal World Championship 1992 a Hong Kong dove i \"socceroos\" sono stati eliminati al primo turno, nel girone comprendente , e . Nel giugno del 2008 viene nominato commissario tecnico della Nazionale di calcio a 5 della Nuova Zelanda in procinto di disputare la OFC Futsal Championship 2008."}
{"id": "2463660", "revid": "729019", "url": "https://it.wikipedia.org/wiki?curid=2463660", "title": "Are You Ready for Love (DVD)", "text": "Are You Ready for Love \u00e8 un DVD dell'artista britannico Elton John, pubblicato dalla \"Mercury Records\" nel 2003.\nNon ha una lunghissima durata, e mostra il videoclip del brano omonimo \"Are You Ready for Love\", ripescato dall'oblio proprio in quell'anno. Infatti, al momento della sua pubblicazione nel 1979, era passato abbastanza inosservato; poi, nel 2003, dopo il successo in una sua remix in occasione della \"Love Parade di Berlino 2003\", il brano \u00e8 stato nuovamente distribuito in questa nuova versione cavalcando l'eco dell'inaspettata sorpresa. I risultati sono stati lusinghieri, dato che \"Are You Ready for Love\" \u00e8 stata la hit pi\u00f9 fortunata dell'Elton anni Duemila, raggiungendo tra l'altro la prima posizione nel Regno Unito."}
{"id": "2463661", "revid": "1543377", "url": "https://it.wikipedia.org/wiki?curid=2463661", "title": "Loveland (Colorado)", "text": "Loveland \u00e8 un centro abitato (\"city\") degli Stati Uniti d'America e seconda citt\u00e0 pi\u00f9 popolosa della contea di Larimer nello Stato del Colorado. La popolazione era di 66,859 persone al censimento del 2010, il che la rende la quattordicesima citt\u00e0 pi\u00f9 grande dello Stato. La citt\u00e0 si trova a 46 miglia (74 km) a nord dal Campidoglio di Denver.\nStoria.\nLa citt\u00e0 \u00e8 stata fondata nel 1866 lungo la costruzione di una nuova linea della Colorado Central Railroad, vicino al suo attraversamento del Big Thompson. Prende questo nome in onore di William A.H. Loveland, il presidente della Colorado Central Railroad.\nGeografia fisica.\nLoveland \u00e8 situata a (40.404789, \u2212105.085868).\nSecondo lo United States Census Bureau, ha un'area totale di .\nSociet\u00e0.\nEvoluzione demografica.\nSecondo il censimento del 2000, c'erano 50,608 persone.\nEtnie e minoranze straniere.\nSecondo il censimento del 2000, la composizione etnica della citt\u00e0 era formata dal 92,85% di bianchi, lo 0,37% di afroamericani, lo 0,69% di nativi americani, lo 0,83% di asiatici, lo 0,03% di oceanici, il 3,21% di altre razze, e il 2,02% di due o pi\u00f9 etnie. Ispanici o latinos di qualunque razza erano l'8,57% della popolazione."}
{"id": "2463663", "revid": "1543377", "url": "https://it.wikipedia.org/wiki?curid=2463663", "title": "Brett Duval", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 dell'Australia al FIFA Futsal World Championship 1992 ad Hong Kong dove i \"socceroos\" sono stati eliminati al primo turno, nel girone comprendente , e ."}
{"id": "2463666", "revid": "831312", "url": "https://it.wikipedia.org/wiki?curid=2463666", "title": "Team DSM", "text": "Il Team DSM, noto in precedenza come \"Skil-Shimano\", \"Argos-Shimano\", \"Giant-Alpecin\" e \"Team Sunweb\" \u00e8 una squadra maschile olandese di ciclismo su strada con licenza UCI World Tour.\nNata nel 2005 come formazione Professional Continental, la squadra ha base a Deventer ed \u00e8 diretta da Iwan Spekenbrink e Rudi Kemna. Dal 2013 ha licenza World Tour e dal 2015, nonostante la sede olandese, \u00e8 affiliata alla Federazione tedesca. Dopo tre anni di patrocinio Giant, dal 2016 ha come sponsor principale il sito di servizi vacanze Sunweb.\nIl team ha ottenuto i principali successi dal 2012 in poi, principalmente con i velocisti tedeschi Marcel Kittel e John Degenkolb, e del passista-cronoman olandese Tom Dumoulin: il primo ha vinto otto tappe al Tour de France e due al Giro d'Italia, mentre il secondo si \u00e8 aggiudicato una tappa al Giro d'Italia e nove alla Vuelta a Espa\u00f1a, oltre a diverse classiche tra cui, nel 2015, la Milano-Sanremo e la Parigi-Roubaix; Dumoulin ha invece ottenuto la vittoria nella classifica finale del Giro d'Italia 2017, il secondo posto al Giro d'Italia 2018 e al Tour de France 2018 e successi di tappa nei tre Grandi Giri.\nStoria.\n2005-2007: i primi anni.\nLa squadra venne fondata nel 2005 con il nome Shimano-MemoryCorp, come continuazione e fusione del sodalizio giapponese Shimano Racing e di quello olandese Bankgiroloterij. Lo sponsor era Shimano, nota azienda giapponese di articoli per bicicletta; la formazione ottenne lo status di team Professional Continental. La prima stagione fu caratterizzata dalle vittorie del tedesco Stefan Schumacher allo Ster Elektrotoer, al Giro della Bassa Sassonia ed al Rheinland-Pfalz-Rundfahrt, che gli permisero di concludere al quinto posto la prima edizione dell'Europe Tour. Hidenori Nodera vinse inoltre il titolo giapponese in linea.\nA partire dal 2006 Rudi Kemna, appena ritiratosi dall'attivit\u00e0 dopo la stagione tra le file della Shimano-MemoryCorp, divent\u00f2 direttore sportivo della squadra. Il sodalizio olandese cambi\u00f2 peraltro nome in Skil-Shimano: lo sponsor principale diventava Skil, marchio di elettroutensili del gruppo Robert Bosch; peraltro come divisa venne adottata una maglia simile a quella della Skil di Jean de Gribaldy, attiva nelle stagioni 1984 e 1985. Schumacher pass\u00f2 alla Gerolsteiner: i migliori risultati arrivarono cos\u00ec con Maarten Tjallingii, vincitore delle classifiche finali del Tour of Qinghai Lake in Cina e del Giro del Belgio. Paul Martens fece suo il M\u00fcnsterland Giro, Aart Vierhouten il Profronde van Friesland e Sebastian Langeveld il Grand Prix Pino Cerami, oltre al secondo posto in linea ai campionati olandesi. La squadra partecip\u00f2 anche a diverse gare del circuito ProTour: i migliori risultati furono l'undicesimo posto di Tjallingii all'Eneco Tour e il quattordicesimo di Vierhouten alla Parigi-Roubaix.\nDurante il 2007 i corridori della Skil-Shimano vinsero solo tre gare dell'Europe Tour: Kenny van Hummel il Ronde van Noord-Holland, Maarten den Bakker il Profronde van Friesland, Floris Goesinnen il Nationale Sluitingsprijs. Come nel 2006, la squadra partecip\u00f2 ad alcune prove del ProTour 2007: le tre classiche del pav\u00e9 (Giro delle Fiandre, Gand-Wevelgem, Parigi-Roubaix) e l'Amstel Gold Race in primavera, l'Eindhoven Team Time Trial, la Vattenfall Cyclassics, il Giro di Germania e l'Eneco Tour in estate, la Parigi-Tours nel finale di stagione. Il miglior risultato nelle classiche del pav\u00e9 fu ottenuto da Maarten den Bakker, ventottesimo al Giro delle Fiandre. La squadra si classific\u00f2 ventitreesima nella cronometro di Eindhoven, mentre Paul Martens chiuse nono all'Eneco Tour.\n2008-2010: l'esordio al Tour de France.\nNel 2008 il team ottenne vittorie solo in corse minori dei calendari continentali: Robert Wagner vinse il Ronde van Noord-Holland, Tom Veelers una tappa del Tour of Qinghai Lake, Sebastian Siedler una frazione del Tour de Picardie, mentre Hidenori Nodera ripet\u00e9 il successo in linea di tre anni prima ai campionati giapponesi. Come nelle stagioni precedenti, la squadra venne invitata ad alcune prove storiche e/o del ProTour, come la 2008 (in cui vinse la classifica scalatori con Cl\u00e9ment Lhotellerie), tutte le classiche del pav\u00e9 e delle Ardenne, l'Eneco Tour, il Deutschland Tour e la Vattenfall Cyclassics.\nNel 2009 vennero messi sotto contratto, tra gli altri, Jonathan Hivert e Cyril Lemoine dalla dismessa Cr\u00e9dit Agricole, Simon Geschke dalla Milram e Koen de Kort dall'Astana. Grazie alle buone prestazioni durante la Parigi-Nizza del 2008 e del 2009, la squadra ricevette una \"wildcard\" per partecipare al Tour de France 2009, facendo cos\u00ec la sua prima apparizione in un cosiddetto Grande Giro. In quell'edizione della \"Grande Boucle\" i risultati principali giunsero con Cyril Lemoine, terzo allo sprint nella terza tappa, e con Thierry Hupond e Fumiyuki Beppu, combattivi di giornata rispettivamente nella decima e nella ventunesima frazione di corsa. Nella stagione 2009 si mise inoltre in evidenza il velocista Kenny van Hummel, autore di cinque vittorie, tra cui quelle alla Veenendaal-Veenendaal e nella prima tappa della Quatre Jours de Dunkerque, e secondo classificato nella graduatoria individuale dell'Europe Tour.\nIn vista della stagione 2010 arrivarono in rosa, tra gli altri, il belga Dominque Cornu (dalla Quick Step) e il francese Yann Huguet (dall'Agritubel). La squadra, pur non ricevendo \"wildcard\" per nessuno dei tre Grandi Giri, venne comunque invitata a partecipare a tutte le classiche del Nord, eccetto la Liegi-Bastogne-Liegi. I successi arrivarono per\u00f2 solo in gare dei calendari continentali: Kenny van Hummel vinse sei corse, tra cui quattro tappe al Tour of Hainan e una al Giro del Belgio, mentre Robert Wagner si aggiudic\u00f2 quattro gare, tra cui una frazione alla Tre Giorni delle Fiandre Occidentali e una al Giro di Baviera.\n2011-2012: le prime vittorie di Kittel.\nPer il 2011 vennero messi sotto contratto Roger Kluge e Johannes Fr\u00f6hlinger dalla dismessa Milram, e il giovane velocista Marcel Kittel dalla Th\u00fcringer Energie. Proprio il neoprofessionista Kittel fu grande protagonista, ottenendo ben diciassette vittorie stagionali: spiccano nel bottino le quattro affermazioni di tappa al Tour de Pologne, le prime per il team in un evento del World Tour (ex ProTour), e soprattutto il successo nella frazione di Talavera de la Reina alla Vuelta a Espa\u00f1a, che diede alla Skil-Shimano il primo alloro in un Grande Giro. Lo sprinter tedesco si aggiudic\u00f2 inoltre una tappa al Tour de Langkawi, quattro alla Quatre Jours de Dunkerque, la ProRace Berlin, una tappa e la vittoria finale al Delta Tour Zeeland, il Kampioenschap van Vlaanderen, il M\u00fcnsterland Giro e due tappe al Sun Tour, chiudendo quarto nella graduatoria individuale dell'Europe Tour 2011; la Skil-Shimano fu invece seconda nella classifica a squadre.\nNonostante i successi del team, nel settembre del 2011 la Skil annunci\u00f2 la conclusione del legame di sponsorizzazione con la formazione diretta da Spekenbrink. In attesa di un nuovo sponsor, il cui nome (Argos) sarebbe stato annunciato nel marzo del 2012, la squadra assunse, per i primi mesi del 2012, la denominazione di Project 1T4I. Il significato del nome era legato alle linee guida per lo sviluppo del progetto: in inglese \"Team spirit\", \"Inspiration\", \"Integrity\", \"Improvement\", \"Innovation\". Per la nuova stagione vennero messi sotto contratto diversi giovani: tra essi Tom Dumoulin dalla Rabobank Continental, John Degenkolb e Patrick Gretsch dalla dismessa HTC-Highroad, Dominic Klemme e Tom Stamsnijder dal Team Leopard-Trek. Proprio per l'arrivo della compagnia petrolifera olandese Argos quale primo sponsor, la squadra cambi\u00f2 nome in Argos-Shimano. Con la nuova denominazione la formazione fece il suo debutto al Giro delle Fiandre, il 1\u00ba aprile 2012.\nNel 2012 la squadra partecip\u00f2 nuovamente al Tour de France, ottenendo una delle \"wild-card\", e alla Vuelta a Espa\u00f1a. Marcel Kittel partecip\u00f2 al Tour de France ma dovette ritirarsi gi\u00e0 nella quinta tappa; durante la stagione ottenne comunque tredici successi, perlopi\u00f9 in gare di secondo piano: vinse tra le altre due tappe al Tour of Oman, una tappa alla Driedaagse De Panne, lo Scheldeprijs e due frazioni all'Eneco Tour, gara del calendario World Tour. Nel corso della stagione si mise in evidenza anche il neoarrivato John Degenkolb, capace di cogliere dodici successi: due tappe alla Quatre Jours de Dunkerque, due tappe e la classifica finale del Tour de Picardie, una frazione al Tour de Pologne, il Grand Prix d'Isbergues e, soprattutto, ben cinque tappe alla Vuelta a Espa\u00f1a, sempre in volata. I successi e i piazzamenti ottenuti consentirono a Degenkolb e Kittel di concludere rispettivamente primo e secondo nella classifica individuale dell'Europe Tour 2012; l'Argos-Shimano fu invece seconda nella graduatoria per squadre.\n2013-2014: i trionfi con Kittel e Degenkolb.\nNel 2013, sempre con la denominazione Argos-Shimano, la formazione di Spekenbrink e Kemna acquis\u00ec una delle diciotto (poi diciannove) licenze World Tour. Vennero messi sotto contratto alcuni giovani come Warren Barguil (stagista negli ultimi mesi del 2012 e gi\u00e0 vincitore del Tour de l'Avenir), Nikias Arndt (dalla LKT-Team Brandenburg), Reinardt Janse van Rensburg (dalla MTN-Qhubeka) e Luka Mezgec (dalla Sava); Kittel e Degenkolb rimasero comunque i capitani. Durante l'anno la squadra pot\u00e9 fare il suo debutto di diritto al Giro d'Italia, ottenendo un successo con Degenkolb nella tappa di Matera. Lo stesso Degenkolb colse altre cinque vittorie stagionali, tra cui quelle nella Vattenfall Cyclassics di Amburgo, nella Parigi-Bourges e nella Parigi-Tours, sempre allo \"sprint\". L'exploit principale del 2013 per l'Argos-Shimano giunse per\u00f2 da Marcel Kittel, capace di vincere quattro tappe in volata al Tour de France, tra cui la prima in Corsica e l'ultima sugli \"Champs-\u00c9lys\u00e9es\" a Parigi. Kittel fece sue in tutto sedici corse nel 2013: spiccano una tappa alla Parigi-Nizza, il secondo Scheldeprijs, due tappe e la classifica finale al Tour de Picardie, la ProRace Berlin. In evidenza si mise anche il giovane scalatore francese Warren Barguil, vincitore in quattro giorni di due frazioni alla Vuelta a Espa\u00f1a.\nPer il 2014 subentr\u00f2 come sponsor principale l'azienda taiwanese produttrice di telai Giant, cui rimase affiancata come secondo sponsor Shimano. Unico rinforzo di rilievo per il nuovo Team Giant-Shimano, sempre licenziato World Tour, fu Dries Devenyns dall'Omega Pharma-Quickstep. In una stagione ricca di vittorie (quarantuno) furono sempre Kittel e Degenkolb gli atleti pi\u00f9 rappresentativi e vincenti. Kittel si aggiudic\u00f2 in volata il suo terzo Scheldeprijs, due tappe al Giro d'Italia, quattro al Tour de France (come gi\u00e0 nel 2013, e comprese la prima nel Regno Unito e l'ultima sugli \"Champs-\u00c9lys\u00e9es\") e due al Tour of Britain, per un totale di tredici trionfi. Degenkolb dal canto suo prevalse nella terza tappa della Parigi-Nizza, nella prestigiosa Gand-Wevelgem, in quattro tappe della Vuelta a Espa\u00f1a (con annessa classifica a punti) \u2013 portando a nove il bottino di successi nella gara spagnola \u2013 e, come l'anno prima, nella Parigi-Bourges: dieci furono le sue vittorie nel 2014. Altri successi di rilievo arrivarono dal terzo velocista di punta, Luka Mezgec, capace di imporsi in tre frazioni della Volta Ciclista a Catalunya, nella tappa conclusiva del Giro d'Italia a Trieste e nella tappa di apertura del Tour of Beijing, nonch\u00e9 da Nikias Arndt e da Tom Dumoulin, vincitori di una tappa rispettivamente al Crit\u00e9rium du Dauphin\u00e9 e all'Eneco Tour (entrambe gare World Tour).\nPalmar\u00e8s.\n\"Aggiornato al 5 settembre 2021\".\nOrganico 2022.\n\"Aggiornato al 1\u00ba gennaio 2022.\""}
{"id": "2463667", "revid": "729019", "url": "https://it.wikipedia.org/wiki?curid=2463667", "title": "Muscolo peroneo breve", "text": "Nell'anatomia umana il muscolo peroneo breve \u00e8 un muscolo della gamba, situato nella sua parte antero-laterale. Gli altri muscoli peronei sono il muscolo peroneo lungo e il muscolo peroneo anteriore.\nAnatomia.\nSi ritrova al fianco del muscolo estensore lungo dell'alluce e sotto il muscolo peroneo lungo. Origina nei due terzi inferiori della faccia anteriore della fibula e si dirige all'apice del malleolo laterale, terminando poi sulla tuberosit\u00e0 del V metatarsale. Flette la caviglia plantarmente ed everte il piede."}
{"id": "2463669", "revid": "599013", "url": "https://it.wikipedia.org/wiki?curid=2463669", "title": "Juan Manuel L\u00f3pez", "text": "Carriera.\nClub.\nHa militato per l'intera carriera nell', facendo parte prima della seconda squadra fra il 1988 e il 1992 e successivamente della prima fino al 2000. Coi biancorossi madrilegni nella stagione 1995-1996 ha vinto l'accoppiata Liga - Coppa del Re.\nNazionale.\nHa fatto parte della selezione olimpica ai Giochi olimpici del 1992, dove vinse la medaglia d'oro. Successivamente ha giocato in nazionale maggiore, venendo convocato agli Europei del 1996 e disputando complessivamente 11 partite."}
{"id": "2463670", "revid": "204012", "url": "https://it.wikipedia.org/wiki?curid=2463670", "title": "Peroniero anteriore", "text": ""}
{"id": "2463671", "revid": "204012", "url": "https://it.wikipedia.org/wiki?curid=2463671", "title": "Peroniero laterale lungo", "text": ""}
{"id": "2463672", "revid": "204012", "url": "https://it.wikipedia.org/wiki?curid=2463672", "title": "Peroniero lungo", "text": ""}
{"id": "2463673", "revid": "204012", "url": "https://it.wikipedia.org/wiki?curid=2463673", "title": "Peroniero laterale corto", "text": ""}
{"id": "2463674", "revid": "204012", "url": "https://it.wikipedia.org/wiki?curid=2463674", "title": "Peroniero corto", "text": ""}
{"id": "2463676", "revid": "188116", "url": "https://it.wikipedia.org/wiki?curid=2463676", "title": "Palazzo Salviati (Roma)", "text": "Il cinquecentesco Palazzo Salviati (gi\u00e0 Adimari) si trova a Roma in via della Lungara 82-83.\nLa storia.\nCostruito nella prima met\u00e0 del Cinquecento per Filippo Adimari, camerario segreto di Leone X, su un terreno agricolo a vigna di propriet\u00e0 di Orazio Farnese, il palazzo \u00e8 una delle principali opere giovanili di Giulio Romano. Probabilmente fu, intorno al 1520, il suo primo progetto autonomo dopo la morte di Raffaello.\nLa lunga facciata si presenta simmetricamente divisa in cinque sezioni da bugnature verticali, con al centro il grande portale di ingresso sormontato da un balcone poggiato su grandi mensole. All'interno, al primo piano, Giulio Romano disegn\u00f2 anche una cappella in stile bramantesco.\nIl modello generale dell'impianto architettonico sembra da riferire al palazzo Pandolfini di Raffaello a Firenze.\nNel 1552 il palazzo fu venduto al cardinale Giovanni Salviati. Passato, di l\u00ec a poco, di propriet\u00e0 al fratello Bernardo Salviati, priore dell'Ordine di Malta, nel 1569 fu ristrutturato da Nanni di Baccio Bigio, che complet\u00f2 l'alzato nelle forme attuali e ne ampli\u00f2 il retro. L'edificio fu residenza del cardinale Fulvio della Corgna, nipote del papa Giulio III, fino alla sua scomparsa (1583): nel 1571 vi mor\u00ec il famoso fratello Ascanio della Corgna, di ritorno dalla battaglia di Lepanto.\nNel 1794, alla morte del cardinale Gregorio Salviati, ultimo discendente maschio della famiglia, divenne, dopo alterne vicende, di propriet\u00e0 dei Borghese, a seguito del matrimonio di Marcantonio IV con la nipote del cardinale, Anna Maria. Dopo altri passaggi di propriet\u00e0 (Paccanari, Lavaggi), fu acquistato nel 1840 dallo Stato Pontificio per farne sede dell'archivio urbano e di un orto botanico.\nCon l'espropriazione da parte dello Stato Italiano nel 1870, vi si ospit\u00f2 il tribunale militare e il collegio militare. Nel 1933 una nuova ala vi fu aggiunta a chiusura del cortile. Un sacrario conserva il ricordo dell'oggi soppresso istituto liceale-militare.\nDurante la seconda guerra mondiale, nel periodo dell'occupazione nazista, nei locali del collegio militare furono rinchiusi per qualche giorno (dal 16 al 18 ottobre 1943) gli oltre mille ebrei catturati nella retata al ghetto di Roma fino alla deportazione.\nIl palazzo \u00e8 oggi sede dell'Istituto alti studi per la difesa e dispone di un'importante biblioteca specializzata nelle discipline militari e geo-politico-strategiche in genere.\nIl ponte dei Fiorentini.\nAll'altezza di palazzo Salviati era la testata trasteverina del ponte detto dei Fiorentini, ponte sospeso con struttura in ferro costruito nel 1863 all'altezza di San Giovanni dei Fiorentini per fornire un collegamento aggiuntivo tra il nuovo quartiere in costruzione ai Prati di Castello e il centro storico. Il ponte, costruito da una societ\u00e0 privata francese, era a pedaggio, e la bussola del pedaggio era appunto in prossimit\u00e0 di palazzo Salviati; il passaggio costava 20 centesimi (1 soldo), ed era perci\u00f2 chiamato popolarmente \"ponte del Soldino\". Fu demolito nel 1941 e sostituito l'anno seguente dal ponte Principe Amedeo posto cento metri pi\u00f9 avanti."}
{"id": "2463679", "revid": "287204", "url": "https://it.wikipedia.org/wiki?curid=2463679", "title": "Campionati mondiali di nuoto 2009 - 800 metri stile libero femminili", "text": "Le qualifiche per la finale si sono svolte la mattina del 31 luglio 2009, mentre la finale si \u00e8 svolta la sera del 1\u00ba agosto 2009.\nRecord.\nIl record del mondo (WR) e il record dei campionati (CR) sono i seguenti.\nDurante l'evento sono stati migliorati i seguenti record:"}
{"id": "2463681", "revid": "287204", "url": "https://it.wikipedia.org/wiki?curid=2463681", "title": "Presidenza del consiglio", "text": ""}
{"id": "2463688", "revid": "2065807", "url": "https://it.wikipedia.org/wiki?curid=2463688", "title": "Joseph Boniface de La M\u00f4le", "text": "Biografia.\nFiglio di Jacques Boniface, signore di La M\u00f4le e di Collobri\u00e8res, era originario di Marsiglia. Fu implicato nel 1574 nei complotti dei \"Malcontent\" destinati a spodestare Carlo IX, gravemente malato, in favore del fratello minore Francesco duca d'Alen\u00e7on a scapito dell'altro fratello Enrico d'Angi\u00f2. Accusati di aver attentato alla vita di Carlo IX attraverso una bambola di cera infilzata con degli aghi, fornita dall'astrologo Cosimo Ruggieri, anch'egli arrestato perch\u00e9 sospettato di essere coinvolto nel complotto, venne prima torturato per estorcergli i nomi degli altri suoi compagni, ma La M\u00f4le non li trad\u00ec.Venne condannato a morte e decapitato in Place de la Greve a Parigi, con il suo amico Annibale di Coconas, anch'egli coinvolto nel complotto.\nCuriosit\u00e0.\nSecondo una leggenda l'amata del nobiluomo, Margherita di Valois, prima che il corpo fosse sepolto, prese fra le mani la testa mozzata e la baci\u00f2, in segno dell'amore che univa i due amanti. Questo avvenimento viene raccontato magistralmente da Stendhal ne \"Il Rosso e il nero\". Tra l'altro, l'epilogo del romanzo si rif\u00e0 a tale avvenimento: la testa mozzata di Julian Sorel, come quella di Boniface de La M\u00f4le, viene presa dall'amata, Mathilde de La M\u00f4le, e baciata."}
{"id": "2463690", "revid": "729019", "url": "https://it.wikipedia.org/wiki?curid=2463690", "title": "John White (giocatore di calcio a 5)", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 dell'Australia al FIFA Futsal World Championship 1992 ad Hong Kong dove i \"socceroos\" sono stati eliminati al primo turno, nel girone comprendente , e ."}
{"id": "2463692", "revid": "729019", "url": "https://it.wikipedia.org/wiki?curid=2463692", "title": "Glenn Jeffery", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 dell'Australia al FIFA Futsal World Championship 1992 ad Hong Kong dove i \"socceroos\" sono stati eliminati al primo turno, nel girone comprendente , e ."}
{"id": "2463694", "revid": "1543377", "url": "https://it.wikipedia.org/wiki?curid=2463694", "title": "Radovan Filipovi\u0107", "text": "Carriera.\nUtilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 dell'Australia al FIFA Futsal World Championship 1992 ad Hong Kong dove i \"socceroos\" sono stati eliminati al primo turno, nel girone comprendente , e ."}
{"id": "2463695", "revid": "637991", "url": "https://it.wikipedia.org/wiki?curid=2463695", "title": "Giorgio Vignando", "text": "Caratteristiche tecniche.\nMediano di spinta, era impiegato prevalentemente con compiti di copertura. Era anche un abile rigorista, il quarto in assoluto per reti realizzate dal dischetto nella storia della Reggiana.\nCarriera.\nGiocatore.\nTransitato nelle giovanili del Torino, senza riuscire ad esordire in prima squadra, viene prestato per una stagione all'. Nel 1967 il Torino lo cede definitivamente alla , con cui disputa da titolare sei stagioni (cinque di Serie B e una di Serie C), sfiorando anche la promozione in Serie A.\nDopo l'annata 1972-1973, nella quale va a segno in 9 occasioni (record personale), viene acquistato dall'Atalanta appena retrocessa fra i cadetti. Chiude la stagione all'undicesimo posto segnando un gol. In seguito viene ceduto al .\nIn Calabria disputa due stagioni da titolare, la prima fallendo la promozione in Serie A solo allo spareggio contro il Verona, mentre nella successiva il Catanzaro conquista il primo posto. Resta coi giallorossi anche nella stagione 1976-1977, riuscendo, a quasi 30 anni, ad esordire in Serie A, e ad andare a rete proprio nella partita di esordio (7 novembre 1976, nel pareggio interno contro la ). A fine stagione le presenze totali saranno 11, con la sola rete alla Roma e il ritorno immediato del Catanzaro in Serie B. Nel novembre 1977 accetta un ulteriore declassamento, al in Serie C, dove trover\u00e0 poco spazio disputando 11 partite con un gol. Conclude la carriera nella Mestrina, in Serie C2.\nIn carriera ha totalizzato complessivamente 11 presenze ed una rete in Serie A, 245 presenze e 19 reti in Serie B ed una presenza Nazionale Under-23 (20 dicembre 1967, sconfitta per 1-0 a Nottingham contro i pari et\u00e0 dell'Inghilterra).\nAllenatore.\nAppese le scarpette al chiodo, Vignando \u00e8 stato anche allenatore della Pro Mogliano nei campionati 1979-1980 e 1980-1981 di Promozione Veneta; allen\u00f2 poi il Pordenone nella prima parte della stagione 1983-1984, venendo sostituito da Furio Flora."}
{"id": "2463697", "revid": "1543377", "url": "https://it.wikipedia.org/wiki?curid=2463697", "title": "Paul Richardson", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 dell'Australia al FIFA Futsal World Championship 1992 ad Hong Kong dove i \"socceroos\" sono stati eliminati al primo turno, nel girone comprendente , e ."}
{"id": "2463699", "revid": "1543377", "url": "https://it.wikipedia.org/wiki?curid=2463699", "title": "Bruce Thurlow", "text": "Utilizzato nel ruolo di portiere, come massimo riconoscimento in carriera ha la partecipazione con la Nazionale di calcio a 5 dell'Australia al FIFA Futsal World Championship 1992 ad Hong Kong dove i \"socceroos\" sono stati eliminati al primo turno, nel girone comprendente , e ."}
{"id": "2463703", "revid": "287204", "url": "https://it.wikipedia.org/wiki?curid=2463703", "title": "Campionati mondiali di nuoto 2009 - 1500 metri stile libero maschili", "text": "Le qualifiche per la finale si sono svolte la mattina del 1\u00ba agosto 2009, mentre la finale si \u00e8 svolta la sera del 2 agosto 2009.\nRecord.\nPrima della manifestazione il record del mondo (WR) e il record dei campionati (CR) erano i seguenti."}
{"id": "2463716", "revid": "287204", "url": "https://it.wikipedia.org/wiki?curid=2463716", "title": "Campionati mondiali di nuoto 2009 - 1500 metri stile libero femminili", "text": "Le qualifiche per la finale si sono svolte la mattina del 27 luglio 2009 e vi hanno partecipato 32 atlete. La finale si \u00e8 svolta la sera del 28 luglio 2009.\nRecord.\nPrima di questa competizione il record del mondo (WR) e il record dei campionati (CR) erano i seguenti.\nDurante l'evento sono stati migliorati i seguenti record:"}
{"id": "2463718", "revid": "1543377", "url": "https://it.wikipedia.org/wiki?curid=2463718", "title": "Francisco Alp\u00edzar", "text": "Carriera.\nUtilizzato nel ruolo di portiere, come massimo riconoscimento in carriera ha la partecipazione con la Nazionale di calcio a 5 della Costa Rica al FIFA Futsal World Championship 1992 ad Hong Kong dove la nazionale centramericana \u00e8 stata eliminata al primo turno, nel girone comprendente , e ."}
{"id": "2463724", "revid": "767487", "url": "https://it.wikipedia.org/wiki?curid=2463724", "title": "Geovanny Jara", "text": "Carriera.\nCalcio a 5.\nUtilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Costa Rica al FIFA Futsal World Championship 1992 ad Hong Kong dove la nazionale centramericana \u00e8 stata eliminata al primo turno, nel girone comprendente , e ."}
{"id": "2463725", "revid": "599013", "url": "https://it.wikipedia.org/wiki?curid=2463725", "title": "Agnaldo Cordeiro Pereira", "text": "Carriera.\nInizia la propria carriera da centravanti nel 1992 nel Londrina in Serie B per poi tentare l'avventura europea nel 1994 con la maglia dell'Anderlecht ma non convince i dirigenti belgi e cos\u00ec torna nuovamente al Londrina dopo una sola stagione in cui non mette mai piede in campo per gare ufficiali. Nel 1996 raggiunge la serie A con il Vit\u00f3ria di Bahia che dopo un anno, 21 presenze e 3 reti, lo cede in prestito al Corinthians dove segna solamente 2 gol in 11 presenze. Ritorna al Vit\u00f3ria dove va a segno quattro volte nell'arco di diciassette incontri. Nel 1999 passa al Gr\u00eamio."}
{"id": "2463727", "revid": "436907", "url": "https://it.wikipedia.org/wiki?curid=2463727", "title": "Night (John Abercrombie)", "text": "Night \u00e8 l'undicesimo album in studio del chitarrista jazz John Abercrombie; venne pubblicato nel 1984 sotto l'etichetta discografica ECM, per la quale l'artista ha sempre lavorato.\nAd accompagnare la chitarra di Abercrombie ci sono Jan Hammer (tastiere e sintetizzatore), Jack DeJohnette (batteria; DeJohnette vantava gi\u00e0 una lunga collaborazione con Abercrombie, a partire dagli album Gateway e Gateway 2) e Michael Brecker (sassofono tenore). L'album \u00e8 fortemente sperimentale, spaziando tra pi\u00f9 generi musicali diversi (caratteristica tipica del fusion). \u00c8 decisamente marcata l'impronta elettronica data dalle tastiere di Hammer e dalle bizzarre distorsioni usate dal chitarrista, in contrasto con il suono pi\u00f9 classico del sassofono tenore. Tali aspetti apparentemente contraddittori riescono a fondersi perfettamente, dando all'album una notevole unit\u00e0 stilistica e un sound caratteristico."}
{"id": "2463729", "revid": "1543377", "url": "https://it.wikipedia.org/wiki?curid=2463729", "title": "V\u00edctor Castro", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Costa Rica al FIFA Futsal World Championship 1992 ad Hong Kong dove la nazionale centramericana \u00e8 stata eliminata al primo turno, nel girone comprendente , e ."}
{"id": "2463730", "revid": "1543377", "url": "https://it.wikipedia.org/wiki?curid=2463730", "title": "Sergio Barrientos", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Costa Rica al FIFA Futsal World Championship 1992 ad Hong Kong dove la nazionale centramericana \u00e8 stata eliminata al primo turno, nel girone comprendente , e ."}
{"id": "2463736", "revid": "666668", "url": "https://it.wikipedia.org/wiki?curid=2463736", "title": "Gilbert Alp\u00edzar", "text": "Biografia.\nAnche il fratello Alejandro \u00e8 stato un calciatore e giocatore di calcio a 5.\nCarriera.\nCome massimo riconoscimento in carriera vanta la partecipazione, con la Nazionale di calcio a 5 della Costa Rica, al FIFA Futsal World Championship 1992 ad Hong Kong dove la nazionale centroamericana \u00e8 stata eliminata al primo turno, nel girone comprendente , e . Ha poi fatto parte della spedizione costaricana al FIFA Futsal World Championship 2000 in Guatemala, fermatasi anche in questo caso al primo turno."}
{"id": "2463740", "revid": "1543377", "url": "https://it.wikipedia.org/wiki?curid=2463740", "title": "Daniel Knowlen", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Costa Rica al FIFA Futsal World Championship 1992 ad Hong Kong dove la nazionale centramericana \u00e8 stata eliminata al primo turno, nel girone comprendente , e ."}
{"id": "2463741", "revid": "767487", "url": "https://it.wikipedia.org/wiki?curid=2463741", "title": "Paolo Tuttino", "text": "Carriera.\nEsordisce in prima squadra nel campionato di Serie C 1969-1970, disputando 4 partite con la maglia dell'. Nella stagione successiva diventa titolare nel centrocampo friulano, disputando 37 partite con un gol, e a fine campionato viene prelevato dalla .\nDebutta in Serie A il 31 ottobre 1971 sul campo del , totalizzando nella prima stagione due presenze. Nel novembre 1972 comincia a essere prestato nelle serie inferiori: , e . A partire dalla stagione 1975-1976 si impone come titolare nella Sampdoria: resta nella formazione genovese per quattro stagioni, le prime due in A e le successive fra i cadetti.\nNell'estate 1979 torna in massima serie con la maglia dell', dove per\u00f2 totalizza solo 12 presenze, e a fine stagione viene ceduto al , in Serie B, dove disputa 15 incontri nell'annata 1980-1981.\nNell'ottobre 1981 scende in Serie C1 con il , con cui ottiene la salvezza nel campionato di Serie C1 1981-1982. Rientrato al Pisa, viene ceduto definitivamente al Viareggio, e chiude la carriera in formazioni liguri delle serie minori.\nIn carriera ha totalizzato complessivamente 71 presenze e 4 reti in Serie A e 85 presenze e 4 reti in Serie B.\nCessata l'attivit\u00e0 agonistica, ha intrapreso quella di allenatore, suddividendosi fra serie minori e settori giovanili. Ha allenato i \"Pulcini\" della Sampdoria ed \u00e8 responsabile e tecnico delle giovanili del ."}
{"id": "2463742", "revid": "1543377", "url": "https://it.wikipedia.org/wiki?curid=2463742", "title": "Jos\u00e9 Carvajal", "text": "Carriera.\nUtilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Costa Rica al FIFA Futsal World Championship 1992 ad Hong Kong dove la nazionale centramericana \u00e8 stata eliminata al primo turno, nel girone comprendente , e . Ha poi fatto parte della spedizione costaricana al FIFA Futsal World Championship 2000 in Guatemala, fermatasi anche in questo caso al primo turno."}
{"id": "2463743", "revid": "1543377", "url": "https://it.wikipedia.org/wiki?curid=2463743", "title": "Miguel Porras", "text": "Carriera.\nUtilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Costa Rica al FIFA Futsal World Championship 1992 ad Hong Kong dove la nazionale centramericana \u00e8 stata eliminata al primo turno, nel girone comprendente , e ."}
{"id": "2463745", "revid": "1543377", "url": "https://it.wikipedia.org/wiki?curid=2463745", "title": "Ricardo Guti\u00e9rrez (giocatore di calcio a 5)", "text": "Carriera.\nUtilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Costa Rica al FIFA Futsal World Championship 1992 ad Hong Kong dove la nazionale centramericana \u00e8 stata eliminata al primo turno, nel girone comprendente , e ."}
{"id": "2463746", "revid": "1543377", "url": "https://it.wikipedia.org/wiki?curid=2463746", "title": "Diego Sol\u00eds", "text": "Carriera.\nCalcio.\nProdotto del settore giovanile del , nelle stagioni 1982 e 1983 viene integrato alla prima squadra. Tra il 1984 e il 1992 gioca con Puriscal, , e San Miguel de Goicoechea.\nCalcio a 5.\nDal 1985 inizia ad affiancare la pratica del calcio con quella del calcio a 5. A livello internazionale vanta la partecipazione, con la Nazionale di calcio a 5 della Costa Rica, al FIFA Futsal World Championship 1992 ad Hong Kong dove la selezione centroamericana \u00e8 stata eliminata al primo turno, nel girone comprendente , e . Ha poi fatto parte della spedizione costaricana al FIFA Futsal World Championship 2000 in Guatemala, fermatasi anche in questo caso al primo turno."}
{"id": "2463747", "revid": "1543377", "url": "https://it.wikipedia.org/wiki?curid=2463747", "title": "Rolando Valverde", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Costa Rica al FIFA Futsal World Championship 1992 ad Hong Kong dove la nazionale centramericana \u00e8 stata eliminata al primo turno, nel girone comprendente , e ."}
{"id": "2463749", "revid": "1543377", "url": "https://it.wikipedia.org/wiki?curid=2463749", "title": "Ronald Castillo", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Costa Rica al FIFA Futsal World Championship 1992 ad Hong Kong dove la nazionale centramericana \u00e8 stata eliminata al primo turno, nel girone comprendente , e ."}
{"id": "2463751", "revid": "6923", "url": "https://it.wikipedia.org/wiki?curid=2463751", "title": "Paolo Galletti (nuotatore)", "text": "\u00c8 stato uno dei migliori nuotatori italiani raggiungendo il prestigioso traguardo della finale alla XVII Olimpiade di Melbourne del 1956; partecipando poi anche alle Olimpiadi di Roma nel 1960. Fortissimo nelle lunghe distanze dello Stile libero sia in Italia che in Europa; dal 1961, dopo aver ammirato un'eclissi solare, ha coltivato il suo talento per la pittura, svolgendo l'attivit\u00e0 di pittore a Tavarnelle Val di Pesa sulle colline del Chianti, fino alla morte avvenuta nel 2015.\nPalmar\u00e8s.\n\"nota: questa lista \u00e8 incompleta\"\nCampionati italiani.\n11 titoli individuali, cos\u00ec ripartiti:"}
{"id": "2463758", "revid": "1005847", "url": "https://it.wikipedia.org/wiki?curid=2463758", "title": "Elezioni federali in Germania del 2009", "text": "Le elezioni federali in Germania del 2009 si tennero il 27 settembre per il rinnovo del Bundestag. In seguito all'esito elettorale, Angela Merkel espressione dell'Unione Cristiano-Democratica, fu riconfermata Cancelliere, nell'ambito di un governo di coalizione con l'Unione Cristiano Sociale di Baviera e il Partito Liberale Democratico (il precedente governo, invece, si fondava su una grande coalizione con il Partito Socialdemocratico).\nRisultati.\nRisultati per stato.\n\"Dati in percentuale\""}
{"id": "2463759", "revid": "287204", "url": "https://it.wikipedia.org/wiki?curid=2463759", "title": "Saturazione (elettronica)", "text": "Con saturazione si indica il fenomeno comune alla stragrande maggioranza dei sistemi elettronici per cui un segnale analogico o digitale non pu\u00f2 eccedere una certa dinamica di valori.\nElettronica analogica.\nUno stadio amplificatore non pu\u00f2 fornire in uscita un segnale con un'ampiezza (picco-picco) superiore alla tensione a cui \u00e8 alimentato. Per esempio, un ipotetico amplificatore avente guadagno 100 e tensione di alimentazione 12V andr\u00e0 in saturazione per segnali in ingresso con ampiezza (picco-picco) maggiore di 120 mV.\nTransistor BJT.\nNel caso dei transistor BJT si definisce \"condizione di saturazione\" la condizione in cui il diodo base-collettore \u00e8 polarizzato direttamente. In questo stato il transistor \u00e8 fortemente in conduzione e la tensione tra collettore ed emettitore \u00e8 molto bassa e sostanzialmente fissa (tale valore \u00e8 caratteristico del particolare tipo di transistor e si definisce \"tensione collettore-emettitore di saturazione\", spesso abbreviato in \"Vcesat\").\nElettronica digitale.\nUn segnale digitale rappresentato su N bit non pu\u00f2 superare il valore di formula_1"}
{"id": "2463760", "revid": "1305772", "url": "https://it.wikipedia.org/wiki?curid=2463760", "title": "Massimo Antonelli (giocatore di curling)", "text": "Carriera agonistica.\nNazionale.\nIl suo esordio con la nazionale italiana misti di curling fu il campionato europeo misto 2005 disputato ad Andorra: in quell'occasione l'Italia si piazz\u00f2 al settimo posto.\nCon la nazionale misti ha partecipato a quattro Europei di categoria.\nIn totale Antonelli vanta 6 presenze in azzurro.\nIl suo miglior risultato \u00e8 il sesto posto ottenuto agli Europei misti del 2011 di Copenaghen (Danimarca).\nCampionati italiani.\nMassimo ha preso parte ai campionati italiani di curling con il Curling Club 66 Cortina ed \u00e8 stato tre volte campione d'Italia:\nIncarichi sociali e sportivi.\nPresidente del Curling Club 66 Cortina e vicepresidente dell'Associazione Curling Cortina (ACC), Fondazione che riunisce e rappresenta i sei club di Cortina d'Ampezzo.\nAntonelli \u00e8 stato anche Presidente del Comitato Organizzatore dei Campionati mondiali di curling 2010 e dei Campionati Mondiali Doppio Misto di Curling 2009 che si sono svolti a Cortina d'Ampezzo nell'aprile 2009 e nel marzo 2010.\nAltro.\nAntonelli \u00e8 avvocato a Cortina d'Ampezzo."}
{"id": "2463762", "revid": "287204", "url": "https://it.wikipedia.org/wiki?curid=2463762", "title": "Jeunes de Saint-Augustin Bordeaux Basket", "text": "Il Jeunes de Saint-Augustin Bordeaux Basket, noto semplicemente come Jeunes de Saint-Augustin \u00e8 una societ\u00e0 cestistica avente sede a Bordeaux, in Francia. Fondata nel 1938, gioca nel campionato francese.\nDisputa le partite interne nella Salle des Peupliers, che ha una capacit\u00e0 di 1.200 spettatori."}
{"id": "2463766", "revid": "287204", "url": "https://it.wikipedia.org/wiki?curid=2463766", "title": "Lille M\u00e9tropole Basket Clubs", "text": "Il Lille M\u00e9tropole Basket Clubs \u00e8 una societ\u00e0 cestistica avente sede a Lilla, in Francia. Fondata nel 1994, gioca nel campionato francese.\nDisputa le partite interne nel Palais Saint Sauveur, che ha una capacit\u00e0 di 1.700 spettatori."}
{"id": "2463770", "revid": "1865216", "url": "https://it.wikipedia.org/wiki?curid=2463770", "title": "Personaggi de L'Uomo Tigre", "text": "Questa voce elenca i personaggi della serie manga e anime \"L'Uomo Tigre\", creata da Ikki Kajiwara.\nProtagonisti.\nNaoto Date.\n, ring name , nel doppiaggio italiano \"Uomo Tigre\", \u00e8 il protagonista della serie. \u00c8 un orfano cresciuto nella Chibikko House. Fuggito dall'orfanatrofio, viene assoldato dall'organizzazione criminale Tana delle Tigri, che addestra wrestler spietati e sanguinari, e sottoposto ad alcuni allenamenti disumani che lo temprano e lo formano come wrestler sleale e malvagio. Il suo costume da wrestler comprende una maschera da tigre, mutante nere, pantaloni grigi e stivali neri da combattimento. Decide di usare i suoi proventi per opere di bene e di non rispettare la clausola che impone ai wrestler popolari di dare met\u00e0 dei loro proventi a Tana delle Tigri, venendo perci\u00f2 bandito dall'organizzazione come traditore e condannato a morte. Prende dunque a gareggiare nella Japan Pro-Wrestling Association, creandosi una sorta d'alter ego, generoso da un lato e spietato dall'altro, mentre Tana delle Tigri gli continua a dare la caccia, inviandogli contro dei wrestler che sono dei veri e propri sicari con il compito di ucciderlo. Dopo aver sconfitto Tana delle Tigri, si sbarazza della sua maschera e muore investito da un autocarro nel tentativo di salvare un bambino che attraversava la strada in bicicletta, morendo cos\u00ec senza che nessuno venga a sapere della sua identit\u00e0 di wrestler. In \"Uomo Tigre II\", la sua morte viene confermata, con la differenza che tutti conoscono la sua vera identit\u00e0. Al contrario, in \"Tiger Mask W\" non \u00e8 morto e non si hanno pi\u00f9 sue notizie dalla notte in cui spar\u00ec per sempre dalla circolazione a bordo di un aereo con destinazione ignota, dopo essere stato smascherato davanti a tutti nel death match con Tiger the Great. \u00c8 doppiato in giapponese da Kei Tomiyama, ma sostituito da Katsuji Mori per malattia negli episodi da 31 a 39, e da Noriko Watanabe quando era ragazzo. In italiano \u00e8 interpretato da Marco Bonetti per i primi 52 episodi e da Oliviero Dinelli per i restanti. Nel film live action del 2013 \u00e8 interpretato da Eiji Wentz.\nDaigo Daimon.\n, ring name , \u00e8 un ex membro di Tana delle Tigri, nonch\u00e9 il migliore amico di Naoto, che lo considera quasi come un fratello maggiore. Originario di Hiroshima, \u00e8 rimasto orfano e senza casa dopo la tragedia della bomba atomica. Nonostante sia un wrestler di Tana delle Tigri, \u00e8 di animo buono, infatti non \u00e8 mai diventato ufficialmente un wrestler, preferendo lavorare nell'organizzazione come allenatore, anche se come wrestler \u00e8 praticamente allo stesso livello di Naoto. Il loro primo match \u00e8 in realt\u00e0 uno scontro: ingaggiato da Tana delle Tigri, combatte Naoto sotto le spoglie di Mister Fudo, un pro-wrestler che indossa la maschera di Acala, il demone della tradizione buddhista giapponese che rappresenta il fuoco. Dopo aver chiarito tutto, i due ritornano amici come un tempo. Dopo aver tradito Tana delle Tigri per fare fronte comune con Naoto fa vari lavori, inoltre va a vivere con Arashi, il quale gli insegna il judo migliorando la sua tecnica, poi combatte insieme a Tiger Mask unendosi alla Japan Pro-Wrestling Association. Riesce ad uccidere i capi della tana, Big Tiger e Black Tiger, morendo per\u00f2 all'ospedale Seimei per le ferite riportate ai polmoni dal tirapugni di Big Tiger. \u00c8 doppiato in giapponese da Kazuya Tatekabe, mentre da Yonehiko Kitagawa nell'episodio 15, e in italiano da Gabriele Carrara e Giovanni Brusatori.\nKentaro Takaoka.\n, ring name , \u00e8 un ragazzo giapponese di fede cattolica nel quartiere di Meiwa. Sconvolto dalla morte del padre, che era identico a lui, a 15 anni decide di fare una scelta: lasciare il karate e il lavoro part-time di lattaio ed iscriversi a Tana delle Tigri per dare alla madre malata e alla sorella minore un futuro migliore. \u00c8 il migliore tra gli allievi, ma durante l'addestramento succede una disgrazia. La madre muore e Mister X, come se fosse il suo defunto padre, coglie al volo l'occasione e spaccia Tiger Mask per la causa diretta della sua scomparsa: avendole detto che \u00e8 entrato a far parte di Tana delle Tigri, sarebbe morta di dolore, nonostante l'operazione chirurgica fosse andata bene. Cos\u00ec il suo odio, del tutto infondato, per Naoto cresce sempre di pi\u00f9, fino al punto da volerlo affrontare in uno death match all'ultimo sangue. Alla fine, grazie a Daimon, Naoto riesce a fargli capire che il vero cattivo \u00e8 Mister X, cos\u00ec diventa un altro inseparabile amico e discepolo di Tiger Mask e sale sul ring giapponese come . \u00c8 pronto a rischiare la vita per vendicare Daimon, il suo migliore amico Koroku e tutti i compagni uccisi da Tana delle Tigri, ma Naoto gli ricorda di pensare invece a sua sorella. Quando Naoto rimane coinvolto in un incidente, indossa di propria iniziativa la sua maschera e vince il match al suo posto. Finito gravemente infortunato nel death match con Tiger the Great, il capo di Tana delle Tigri, racconta a Ruriko tutta la verit\u00e0 su Tiger Mask e s'innamora ricambiato dell'infermiera responsabile del suo ricovero all'ospedale Miyata, un po' identica alla defunta madre. Alla fine, prima di lasciare per sempre il Giappone, Naoto lo sceglie come legittimo successore della sua maschera e giura fermamente di continuare a proteggere la felicit\u00e0 degli orfani svantaggiati, una volta guarito del tutto e tornato sul ring. Ricompare in \"Tiger Mask W\", ambientato pi\u00f9 di quarant'anni dopo, ormai anziano e invalido per tornare a combattere. \u00c8 doppiato in giapponese da Ry\u014dichi Tanaka, mentre da Osamu Ichikawa quando era ragazzo, e in italiano da Marco Joannucci.\nTana delle Tigri.\n \u00e8 un'organizzazione criminale specializzata nel raccogliere orfani in tutto il mondo per allenarli a diventare pro-wrestler. \u00c8 il reparto di wrestling del sindacato mondiale della criminalit\u00e0. Un vero covo di belve, i metodi di addestramento sono brutali e spesso inumani. Il metodo con cui l'organizzazione alleva i propri discepoli \u00e8 quello della violenza e del combattimento scorretto, e questi, una volta divenuti professionisti, devono versare all'organizzazione il 50% dei propri guadagni, pena l'essere considerati dei traditori e subire la sentenza di morte eseguita sia sul ring, per opera di altri wrestler inviati dalla stessa organizzazione, o in alcuni casi per mano di sicari dell'organizzazione. Il quartier generale si trova in Svizzera, in cima a un'impervia montagna sulle Alpi meridionali. Al vertice si trova il Boss che \u00e8 in realt\u00e0 il wrestler Tiger the Great, fondatore e capo supremo dell'organizzazione che per\u00f2 trascorre buona parte della serie nell'ombra lasciando che ad essere il volto della societ\u00e0 siano tre amministratori, a loro volta wrestler leggendari: Black Tiger, Big Tiger e King Tiger. Nel manga, invece, ne vengono mostrati quattro. Con la morte di Tiger the Great, finisce di esistere. Mister X era morto il giorno prima rimanendo vittima di un suo stesso attentato ai danni di Tiger Mask. Nel manga la sorte e il ruolo dell'organizzazione \u00e8 leggermente differente. Dopo essere stata letteralmente espugnata da Tiger Mask e dagli altri pro-wrestler giapponesi, scompare dalla storia e non viene fatta pi\u00f9 menzione di Mister X e dei quattro amministratori, che erano riusciti a fuggire in elicottero.\nMister X.\n \u00e8 l'antagonista principale della serie. \u00c8 un uomo dalla pelle violacea e dall'abbigliamento ricercato: cappello a cilindro, monocolo, smoking elegante, mantello e bastone da passeggio. Lavora per conto di Tana delle Tigri ed \u00e8 incaricato di ricondurre all'ordine e all'obbedienza i traditori che vi sfuggono e a organizzare tutti gli incontri-espedienti per ucciderli. Molto educato quanto sinistro, non si conosce nulla della sua vita privata se non che \u00e8 uno spregevole e vigliacco impresario dei wrestler, che cerca sempre di sbarazzarsi di Tiger Mask. Capace di incutere terrore persino ai combattenti pi\u00f9 potenti, non esita a servirsi, a volte anche al di fuori degli incontri, di metodi crudeli ed efferati per portare a termine il proprio compito. Non \u00e8 un wrestler, ma \u00e8 mezzo pazzo, davvero patetico e ha tanta paura della morte. La sua incombente figura rappresenta per Naoto un incubo costante: solo alla fine della serie, nell'anime e non nel manga, muore in un incidente stradale, tentando di eliminarlo, il giorno prima della sconfitta di Tana delle Tigri. In \"Tiger Mask W\", il nuovo Mister X, che \u00e8 identico a lui, conserva nel suo ufficio le reliquie: il bastone, il cilindro e la lente rotta. \u00c8 doppiato in giapponese da Hidekatsu Shibata e in italiano da Nino Scardina. Nel film live action del 2013 \u00e8 interpretato da Sh\u014d Aikawa.\nMiracle 3.\n, nel doppiaggio italiano \"Mistero Nero\", conosciuto anche come o , nel doppiaggio italiano \"Grande Tigre\", \u00e8 il capo dell'organizzazione. Fino a qualche anno prima dell'inizio della storia era un fenomenale wrestler che combatteva smascherato, con il ring name di Tiger the Great. Dopo essersi ritirato e aver conquistato, grazie al capo del sindacato, un ruolo al vertice del mondo della criminalit\u00e0 legato al wrestling, decide di ritornare sul ring per affrontare Tiger Mask il giorno dopo la morte di Mister X. In un primo momento veste i panni di un wrestler mascherato di nome Miracle 3, che riunisce in s\u00e9 forza, tecnica e abilit\u00e0 nelle scorrettezze. Vince per\u00f2 i suoi incontri sempre in modo pulito ottenendo forti consensi del pubblico e scuotendo la sicurezza di Tiger Mask. Solo quando \u00e8 convinto di aver studiato Tiger Mask a sufficienza e sicuro di batterlo, rivela in pieno le sue potenzialit\u00e0 assassine e cambiata la sua calzamaglia nero/viola con una da tigre bianca, riassume il suo vecchio nome Tiger the Great e dopo aver ridotto in fin di vita il giovane Ken Takaoka lancia la sua sfida finale a Naoto. Nello scontro con Tiger Mask, all'inizio riesce a dominare il match picchiando Tiger Mask a sangue con ogni tipo di mosse fallose, ma quando toglie la maschera a Naoto, rivelando la sua identit\u00e0 e svegliando cos\u00ec il demonio che \u00e8 in lui, viene massacrato, appeso al lampadario e infine stritolato dalla caduta di questo e trafitto dalle schegge di vetro. In \"Tiger Mask W\" si scopre che era il nonno di Tiger the Great the Third, non chiarito se paterno o materno. Il suo costume da Miracle 3 comprendeva una tuta viola, stivali e guanti bianchi, ed una maschera che lasciava allo scoperto solo gli occhi, il naso e la bocca (con il colore della pelle violaceo). Come Tiger the Great il suo costume comprendeva una tuta grigia con un mini-teschio attaccato sul petto e delle righe tigrate sulla schiena, stivali bianchi (gli stessi di Miracle 3), guanti viola e una maschera da tigre bianca.\nNel manga, sebbene compaia Miracle 3, non compaiono n\u00e9 Tiger the Great n\u00e9 il Boss. Infatti, nel manga Miracle non \u00e8 il capo dell'organizzazione ma ne \u00e8 solo un emissario, inoltre si tratta di tre wrestler simili in corporatura e con la stessa maschera che, esperti rispettivamente in forza, tecnica e scorrettezze si sostituiscono tra loro lungo l'incontro dando l'impressione che Miracle sia esperto in tutte e tre le tecniche e instancabile. Nell'anime \u00e8 doppiato in giapponese da Taimei Suzuki, mentre in ombra da Keiichi Noda nell'episodio 28 e Seizo Kat\u014d nell'episodio 75, e in italiano da Renato Montanari.\nKing Tiger.\n, nel doppiaggio italiano \"Re delle Tigri\", costituisce, insieme a Black Tiger e Big Tiger, il terzetto di dirigenti mascherati della Tana delle Tigri, dunque il vice-capo dell'organizzazione, un sovietico che compare senza maschera nell'episodio 61. Viene considerato il wrestler pi\u00f9 forte esistente al mondo, poi ritiratosi perch\u00e9 nessun rivale era in grado di tenergli testa. \u00c8 maestro indiscusso di scorrettezze, pur possedendo un elevato livello di tecnica e un'ottima forza fisica e rapidit\u00e0. Secondo per doti da wrestler e in gerarchia solo a Tiger the Great, indossa una maschera di tigre con un orecchio strappato, un vestito rosso che gli copre una met\u00e0 del busto e stivali da lotta neri. Disputa contro Tiger Mask un combattimento sanguinoso, al termine del quale muore cadendo dal ring e conficcandosi nella schiena su un tavolo spaccato e, prima di morire, rivela al suo nemico mortale che altri wrestler sono pronti a ucciderlo. \u00c8 doppiato in giapponese da Masao Nakasone e in italiano da Diego Michelotti.\nBig Tiger.\n, nel doppiaggio italiano \"Grossa Tigre\", era un wrlestler fortissimo nel team delle tre tigri, assieme Black Tiger e King Tiger, che poi abbandonarono il ring per la loro mostruosa forza fisica. Diventato poi uno degli amministratori di Tana delle Tigri, fa di tutto assieme i suoi compagni per uccidere Tiger Mask, ma poi decide insieme a Black Tiger di combattere personalmente lui e Mister Fudo. Durante il tag match finisce per uccidersi a vicenda con il suo alleato durante un black out, ma con il tirapugni riesce a infliggere a Daimon la ferita mortale. \u00c8 l'unico che non compare mai a volto scoperto. In \"Tiger Mask W\" si scopre che era il padre di Big Tiger the Second. Il suo costume comprendeva una tuta tigrata senza maniche, stivali neri e una maschera da tigre con una cicatrice sull'occhio destro. \u00c8 doppiato in giapponese da Yonehiko Kitagawa e in italiano da Giorgio Del Bene.\nBlack Tiger.\n, nel doppiaggio italiano \"Tigre Nera\", era un wrlestler fortissimo nel team delle tre tigri, che poi si ritirarono, diventando amministratori della Tana delle Tigri. Compare senza maschera negli episodi 73-74, come secondo di Yellow Devil. Durante un tag match contro Tiger Mask e Mister Fudo, muore al buio ucciso dal suo stesso compagno, Big Tiger, che subisce la stessa sorte a causa sua. \u00c8 doppiato in giapponese da Kenji Nakagawa.\nPersonaggi reali.\nGiant Baba.\n \u00e8 un pro-wrestler che nell'anime spesso fa da spalla a Tiger Mask, ed \u00e8 sempre pronto a dispensare i suoi consigli da buon veterano del wrestling. Partecipa al torneo organizzato da Mister X sotto il nome di , nel doppiaggio italiano \"Grande Zebra\". \u00c8 doppiato in giapponese da Shingo Kanemoto e in italiano da Bruno Cattaneo.\nAntonio Inoki.\n \u00e8 un pro-wrestler con un ruolo secondario nella serie. Ricompare come coprotagonista in \"Uomo Tigre II\". \u00c8 doppiato in giapponese da Masako Nakasone, mentre da Yonehiko Kitagawa nell'episodio 31, e in italiano da Renato Montanari.\nSeiji Sakaguchi.\n \u00e8 un pro-wrestler che partecipa ai campionati mondiali insieme a Tiger Mask e Inoki, ma viene battuto in semifinale da Bill il quale aveva usato delle scorrettezze per portarsi in vantaggio. \u00c8 doppiato in giapponese da Kazuya Tatekabe.\nMichiaki Yoshimura.\n \u00e8 un pro-wrestler. \u00c8 doppiato in giapponese da Yonehiko Kitagawa.\nKintaro Ohki.\n, noto anche come , \u00e8 il rappresentante della Corea del Sud ai campionati asiatici, sviluppa con Tiger Mask una profonda amicizia. Viene attaccato una prima volta da Mister Question perdendo i sensi. Durante i campionati sconfigge Carmen Z e poi affronta, stavolta sul ring, Mister Question subendo una nuova sconfitta senza essere in grado di usare il suo Colpo di Testa Mortale. \u00c8 doppiato in giapponese da K\u014dsei Tomita e in italiano da Claudio Trionfi.\nShikina Oki.\n \u00e8 l'arbitro di tutti i match sul pro-wrestling.\nAltri personaggi.\nKenta.\n \u00e8 un bambino orfano della Chibikko House. Ha un carattere irruente e ribelle, ed \u00e8 considerato come il bullo della situazione. Stravede per Tiger Mask e segue tutti i suoi match in televisione o dal vivo. Non prova invece simpatia per Naoto, anzi lo detesta perch\u00e9 lo considera un figlio di pap\u00e0. \u00c8 doppiato in giapponese da Masako Nozawa e in italiano da ? e Gabriella Andreini.\nRuriko Wakatsuki.\n \u00e8 la direttrice dell'orfanotrofio Chibikko House e la sorella minore di Akira. \u00c8 segretamente innamorata di Naoto e ha capito subito che \u00e8 in realt\u00e0 Tiger Mask. Ricompare negli ultimi due episodi di \"Uomo Tigre II\". \u00c8 doppiata in giapponese da Nana Yamaguchi per i primi 77 episodi, sia da ragazza che da adulta, e da Michiko Nomura per i restanti, poich\u00e9 Yamaguchi era in parto. In italiano \u00e8 interpretata da Li\u00f9 Bosisio, Beatrice Margiotti e Gabriella Andreini. Nel film live action del 2013 \u00e8 interpretata da Natsuna Watanabe.\nAkira Wakatsuki.\n, nel doppiaggio italiano \"Watsuki\", \u00e8 il fratello maggiore di Ruriko e si occupa della gestione finanziaria dell'orfanotrofio. \u00c8 doppiato in giapponese da Kenji Nakagawa, e Kei Tomiyama da ragazzo, e in italiano da Giovanni Brusatori. \nGaboten.\n \u00e8 un bambino orfano della Chibikko House. \u00c8 doppiato in giapponese da Noriko Watanabe fino all'episodio 55, e da Keiko Yamamoto dall'episodio 56.\nYoshio Sasaki.\n, soprannominato , \u00e8 un bambino orfano della Chibikko House. \u00c8 l'unico che viene adottato da una famiglia ricca, volendo per\u00f2 ritornare all'orfanotrofio perch\u00e9 sente la nostalgia di tutti i suoi amici, anche se alla fine si ricongiunge alla sua vera famiglia di Yokohama, composta dai genitori, dal fratello e dalla sorella minori. \u00c8 doppiato da Mariko Takigawa fino all'episodio 55, e da Noriko Watanabe dall'episodio 56.\nToppo.\n \u00e8 un bambino orfano della Chibikko House.\nChappy.\n \u00e8 una bambina orfana della Chibikko House. \u00c8 doppiata in giapponese da Sachiko Chijimatsu, Akiko Tsuboi per l'episodio 49 e Michiko Nomura per l'episodio 81.\nMitsu Takada.\n, nel doppiaggio italiano \"Miriam\", \u00e8 una bambina orfana della Chibikko House. Viene chiamata per via della sua bassa statura. Alla fine viene adottata, prendendo fiducia verso la sua nuova famiglia grazie a Tiger Mask. \u00c8 doppiata in giapponese da Kazuko Sugiyama.\nYoko Takaoka.\n \u00e8 la sorella minore di Kentaro. Orfana di padre, deve cucire e cucinare da quando la madre \u00e8 costretta a letto. Viene mandata da Naoto alla Chibikko House dopo la morte della madre e alla fine si ricongiunge al fratello maggiore. Come la madre, sogna di diventare una fioraia e avere un piccolo negozio. Ha sempre venerato il puroresu e seguito tutti i match in televisione o dal vivo, ma essendo ancora una bambina troppo sensibile, dopo aver saputo da Ruriko la verit\u00e0 sul suo eroe Tiger Mask ed esserne rimasta sconvolta, disprezza questo sport glorioso. In \"Tiger Mask W\", ambientato pi\u00f9 di quarant'anni dopo, ha avuto una figlia, l'energica e iperattiva Haruna Takaoka, ma non si sa da chi. \u00c8 contraria al suo sogno di diventare una pro-wrestler per via di quel vecchio trauma, cos\u00ec il fratello glielo ha promesso, ma alla fine si devono rassegnare ad accettare la sua carriera, e cos\u00ec riesce a ritrovare il coraggio che aveva perso. \u00c8 doppiata in giapponese da Reiko Katsura, Mariko Takigawa negli episodi 34 e 79, Kazuko Sugiyama nell'episodio 86.\nToranosuke Arashi.\n, soprannominato , \u00e8 un anziano maestro di arti marziali a Kyoto, fondatore dell'Arashi Dojo. Amico di Tiger Mask e Daimon, aiuta spesso i due nei momenti bui, e conosce la vera identit\u00e0 di Tiger Mask. In \"Tiger Mask W\", ambientato pi\u00f9 di quarant'anni dopo, \u00e8 gi\u00e0 morto da tanti anni e il suo vecchio dojo, unico luogo immaginario che ricompare di fatto, \u00e8 retto dal terzo maestro, Issei Handa. Ken non lo ha mai incontrato, anche se Naoto gli ha parlato di lui. \u00c8 doppiato in giapponese da Yonehiko Kitagawa e in italiano da Carlo Allegrini.\nKotaro Wakatsuki.\n \u00e8 il defunto padre di Akira e Ruriko. Apr\u00ec per primo la Chibikko House a \u014cizumigakuen, nel quartiere Nerima. \u00c8 doppiato in giapponese da Masao Nakasone. Nel film live action del 2013 \u00e8 interpretato da Y\u014dichi Nukumizu.\nSadamasa Takaoka.\n \u00e8 la defunta madre di Kentaro e Yoko, una donna delicata con la passione dei fiori, che vive in una piccola casa giapponese in rovina nel quartiere di Meiwa. Il marito, che viene ricordato dal figlio in una vecchia fotografia sul mobile di casa nell'episodio 53, \u00e8 morto chiss\u00e0 come alcuni anni dopo la nascita di Yoko e da allora non si \u00e8 pi\u00f9 ripresa dal dolore per la grave perdita, ma ha comunque lottato contro la vita povera per crescere disperatamente i figli, tanto da ammalarsi di tubercolosi ed essere costretta a letto. Il figlio deve sudare lavorando part-time come lattaio anche sotto la pioggia, ma la paga non basta per curarla e firma il contratto di Mister X per diventare un pro-wrestler come Tiger Mask. Viene ricoverata al sanatorio prefettizio, ma muore sotto i ferri il giorno in cui Tiger Mask sconfigge Hippie e viene scelto per partecipare al campionato asiatico, senza poter rivedere il figlio, e viene sepolta al cimitero del Sens\u014d-ji. Poco prima dell'operazione chirurgica, ha chiesto aiuto a Tiger Mask per i suoi figli, il quale, senza maschera e come amico del wrestler, le ha promesso di fare il possibile per aiutarla. Il figlio crede alla menzogna di Mister X, che ne approfitta e spaccia Tiger Mask per la causa diretta della sua scomparsa, ma alla fine Naoto riesce a salvarlo da Tana delle Tigri e a farne il suo successore. \u00c8 doppiata in giapponese da Nana Yamaguchi."}
{"id": "2463772", "revid": "666668", "url": "https://it.wikipedia.org/wiki?curid=2463772", "title": "Harrington", "text": ""}
{"id": "2463773", "revid": "599013", "url": "https://it.wikipedia.org/wiki?curid=2463773", "title": "504 Boyz", "text": "504 Boyz \u00e8 un gruppo hip hop statunitense capitanato da Percy Miller, aka Master P, che \u00e8 anche direttore della No Limit Records e si occupa di promozione della band.\nMembri.\nOltre a Master P si ritrovano:\nStoria.\nNel 2000 i 504 Boyz debuttano con l'album \"Godfellas\" in cui si ritrova l'hit \"Wobble, Wobble\", ottenendo il disco di platino. Nel 2003 \u00e8 la volta di \"Ballers\". La band ha partecipato anche alla colonna sonora di \"Hollywood Homicide\" (2003), con Harrison Ford."}
{"id": "2463777", "revid": "682087", "url": "https://it.wikipedia.org/wiki?curid=2463777", "title": "Universit\u00e0 di Kor\u00e7e", "text": ""}
{"id": "2463779", "revid": "66387", "url": "https://it.wikipedia.org/wiki?curid=2463779", "title": "Codifica NATO", "text": ""}
{"id": "2463782", "revid": "1451528", "url": "https://it.wikipedia.org/wiki?curid=2463782", "title": "Greenwood", "text": ""}
{"id": "2463783", "revid": "466539", "url": "https://it.wikipedia.org/wiki?curid=2463783", "title": "Jaime Alguersuari", "text": "\u00c8 conosciuto anche come DJ sotto lo pseudonimo Squire; il padre, Jaime Alguersuari senior, ha corso come pilota motociclistico professionista.\nCarriera.\nGli esordi.\nCresciuto nel programma dei giovani della Red Bull diretto da Helmut Marko, in cui \u00e8 entrato nel 2006, aveva mosso i suoi primi passi nel mondo dei motori correndo nel 2005 in Italia, nel campionato Formula Junior, al volante di una vettura della Tomcat Racing. L'anno dopo approda in Formula Renault, dove chiude la stagione al secondo posto in classifica generale, guidando una vettura del team Epsilon Euskadi. Nel 2008 esordisce nella F3 inglese guidando una Dallara per il team Carlin Motorsport insieme all'altro collaudatore del team anglo-austriaco, Brendon Hartley; ottiene la pole position gi\u00e0 alla prima prova del campionato, seguita poi dalla vittoria in gara 2, impreziosita dal giro veloce; nel corso della stagione arriveranno altre quattro vittorie, che lo laureeranno campione, non ancora diciannovenne.\nNel dicembre seguente corre nella Race of Champions, disputata allo stadio di Wembley, sostituendo Mark Webber che era rimasto vittima di un grave incidente. Nel 2009 inizia la stagione correndo nelle World Series by Renault, sempre per la Carlin che gli affianca Oliver Turvey, fino alla chiamata della Toro Rosso in Formula 1. Nel settembre dello stesso anno prende parte alla Coppa del Mondo CIK-FIA KZ1 di kart a Sarno, dimostrandosi tra i piloti pi\u00f9 veloci in pista.\nFormula 1.\n2009-2011: Toro Rosso.\nAlguersuari viene chiamato dalla Red Bull come terzo pilota in occasione del Gran Premio di Germania 2009, sostituendo Brendon Hartley. A partire dal Gran Premio d'Ungheria 2009 esordisce ufficialmente in Formula 1, sostituendo S\u00e9bastien Bourdais proprio al volante della Toro Rosso e diventando il pi\u00f9 giovane pilota debuttante in Formula 1, battendo il record di Mike Thackwell, detentore del primato dal 1980. Le sue prime gare sono per\u00f2 ancora pi\u00f9 deludenti di quelle di Bourdais, ma nonostante ci\u00f2 viene confermato alla scuderia anche per la stagione 2010; conquista i suoi primi punti iridati in Formula 1 in Malesia giungendo 9\u00ba. Nel 2011, a partire dal GP del Canada, ottiene una serie di risultati positivi, concludendo per 4 volte nella top ten e mancando i punti solo in Germania.\nAl Gran Premio del Belgio ottiene il sesto posto sulla griglia di partenza, la sua miglior qualifica in carriera, ma \u00e8 costretto subito al ritiro dopo un contatto alla prima curva con Bruno Senna. Due settimane dopo, a Monza, ottiene un 7\u00ba posto, il suo miglior risultato in carriera che viene ripetuto anche nel Gran Premio di Corea; chiude la stagione al quattordicesimo posto con 26 punti. Il 14 dicembre 2011 sia lui che il compagno di squadra Buemi vengono licenziati; alla luce di quest'episodio, sul web fa discutere un video in cui Helmut Marko, il responsabile del programma giovani della Red Bull, ha un'accesa discussione con Alguersuari, responsabile di aver rischiato un incidente con Vettel nelle prove libere in Corea.\nDalla stagione 2012 alla stagione 2013, Alguersuari viene ingaggiato dalla Pirelli per lo sviluppo specifico degli pneumatici per la Formula 1, con l'intenzione tuttavia di ritornare al pi\u00f9 presto alle competizioni.\nDopo la Formula 1.\nTerminata l'esperienza in Formula 1, dalla stagione 2014-2015 partecipa al neonato campionato di Formula E con il team Virgin Racing. Il pilota spagnolo conclude la stagione al tredicesimo posto. Tuttavia, \u00e8 costretto a saltare le ultime due gare della stagione a causa dello svenimento di cui \u00e8 stato vittima subito dopo l'arrivo nella gara di Mosca. La FIA infatti ha ritirato al pilota la licenza, in modo che egli possa essere sottoposto ai controlli medici necessari. In seguito a questo episodio, lo spagnolo ha dichiarato di non essere pi\u00f9 attratto dal mondo delle corse, annunciando il suo ritiro.\nCRG \nNel 2021 Alguersuari annuncia il ritorno alle corse, ripartendo dalla categoria dei kart CRG nella coppa del mondo KZ."}
{"id": "2463784", "revid": "1873017", "url": "https://it.wikipedia.org/wiki?curid=2463784", "title": "Bertelsmann Building", "text": "L'ex Bertelsmann Building, oggi rinominato 1540 Broadway, \u00e8 un grattacielo da uffici di 44 piani, alto 223 m (733 piedi) che si trova a Times Square, Manhattan, New York City, NY, che d\u00e0 sulla \"West 45th Street\". \nCostruito tra il 1989 ed il 1990, il grattacielo \u00e8 uno dei pochi a Times Square con uffici di classe A.\nTra le aziende che oggi occupano gli uffici dell'edificio ci sono Viacom, China Central Television, KEMP Technologies, Adobe e Pillsbury Winthrop Shaw Pittman, mentre ai piani pi\u00f9 bassi troviamo il ristorante a tema Planet Hollywood e le attivit\u00e0 commerciali MAC Cosmetics, Disney Store e Forever 21.\nL'edificio \u00e8 stato il quartier generale nordamericano della Bertelsmann, multinazionale tedesca dei mass media, a partire dal 1992 fino al 2004, quando l'azienda lo abbandon\u00f2 e ne vendette la propriet\u00e0. \nL'intero edificio ospitava gli uffici statunitensi delle attivit\u00e0 non centralizzate come quelli di \"Corporate Development\", \"Corporate Communications\" cos\u00ec come l'ufficio del presidente e amministratore delegato. Aveva inoltre funzione di quartier generale mondiale per \"Bertelsmann Music Group\" e \"Bertelsmann Book Group\"; quest'ultima \u00e8 poi confluita nella \"Random House\".\nL'edificio mantenne il nome e l'insegna della Bertelsmann verso Broadway finch\u00e9 non venne definitivamente rimossa a fine 2013.\nNegli anni '90 la Random House, societ\u00e0 controllata dalla Bertelsmann, cerc\u00f2 di costruire, sulla 45\u00aa strada, un grattacielo sul lato opposto a quello dell'azienda madre. I due edifici sarebbero dovuti essere collegati da un ponte illuminato a neon. Quando quest'opzione venne a cadere la Random House Tower venne costruita a 10 isolati di distanza, all'incrocio tra la 56\u00aa strada e Broadway.\nPrima del Bertelsmann Building il luogo era occupato dal Loew's State Theatre (1921). Prima del Loew's sul sito sorgeva il \"Bartholdi Inn\" (1899) che all'epoca era la pi\u00f9 famosa pensione per artisti di teatro di New York."}
{"id": "2463786", "revid": "363629", "url": "https://it.wikipedia.org/wiki?curid=2463786", "title": "Tecnico di laboratorio", "text": ""}
{"id": "2463788", "revid": "1226", "url": "https://it.wikipedia.org/wiki?curid=2463788", "title": "L'Arte della Guerra", "text": ""}
{"id": "2463793", "revid": "88740", "url": "https://it.wikipedia.org/wiki?curid=2463793", "title": "Frankford", "text": ""}
{"id": "2463798", "revid": "35804", "url": "https://it.wikipedia.org/wiki?curid=2463798", "title": "Nazionale italiana di curling", "text": ""}
{"id": "2463799", "revid": "122486646", "url": "https://it.wikipedia.org/wiki?curid=2463799", "title": "Gruppo del Cristallo", "text": "Il Gruppo del Cristallo \u00e8 un massiccio montuoso delle Dolomiti che si trova quasi per intero in Veneto (provincia di Belluno).\nCaratteristiche.\nIl gruppo fa parte delle Dolomiti Ampezzane, si trova a nord-est di Cortina d'Ampezzo e a ovest di Misurina.\nDelimitazioni.\nIl Passo Cimabanche lo delimita a nord e lo divide dal massiccio della Croda Rossa d'Ampezzo; il Col Sant'Angelo ad est lo divide dal gruppo del Monte Piana; a sud il Passo Tre Croci lo separa dal Gruppo del Sorapiss.\nClassificazione.\nSeguendo le definizioni della SOIUSA il Gruppo del Cristallo \u00e8 un gruppo alpino con la seguente classificazione:\nSuddivisione.\nLa SOIUSA suddivide il Gruppo del Cristallo in due sottogruppi:\nVette.\nLe vette principali del gruppo sono:\nRifugi.\nSul massiccio sono presenti sei edifici tra rifugi e ristoranti:\nTutte queste strutture sono aperte sia in estate sia in inverno; la seconda \u00e8 inoltre raggiungibile con seggiovia."}
{"id": "2463800", "revid": "1305772", "url": "https://it.wikipedia.org/wiki?curid=2463800", "title": "Felton", "text": "Felton pu\u00f2 riferirsi ad alcune localit\u00e0:"}
{"id": "2463804", "revid": "236990", "url": "https://it.wikipedia.org/wiki?curid=2463804", "title": "Playhouse Disney Channel", "text": ""}
{"id": "2463805", "revid": "1798099", "url": "https://it.wikipedia.org/wiki?curid=2463805", "title": "Capitoli di Inuyasha (21-30)", "text": ""}
{"id": "2463806", "revid": "1573940", "url": "https://it.wikipedia.org/wiki?curid=2463806", "title": "Dewey Beach", "text": "Dewey Beach \u00e8 un comune degli Stati Uniti, situata nella Contea di Sussex, nello Stato del Delaware. Secondo il censimento del 2000 la popolazione era di 301 abitanti. Appartiene all'area micropolitana di Seaford.\nEconomia.\nTurismo.\nLa citt\u00e0 ogni anno attira numerosissimi turisti provenienti da Washington, D.C., ma anche dalle zone vicine del Maryland, della Virginia, e in minor numero della Pennsylvania. I turisti sono attratti sia dal territorio, ma anche dalle possibilit\u00e0 di svago di giorno e di notte.\nDewey Beach costituisce una valida alternativa ad altre mete, come Ocean City. Dewey Beach, insieme alle citt\u00e0 di Lewes, Rehoboth Beach, Bethany Beach, South Bethany, e Fenwick Island, \u00e8 compresa nel resort balneare della Contea di Sussex, in rapido sviluppo demografico ed economico.\nGeografia fisica.\nSecondo i rilevamenti dello United States Census Bureau, il comune di Dewey Beach si estende su una superficie totale di 0,9 km\u00b2, tutti quanti occupati da terre.\nPopolazione.\nSecondo il censimento del 2000, a Dewey Beach vivevano 301 persone, ed erano presenti 83 gruppi familiari. La densit\u00e0 di popolazione era di 338 ab./km\u00b2. Nel territorio comunale si trovavano 1.369 unit\u00e0 edificate. Per quanto riguarda la composizione etnica degli abitanti, il 91,69% era bianco, lo 0,33% era afroamericano, lo 0,33% era nativo, e il 3,65% era asiatico. Il restante 3,99% della popolazione appartiene ad altre razze o a pi\u00f9 di una. La popolazione di ogni razza proveniente dall'America Latina corrisponde al 5,32% degli abitanti.\nPer quanto riguarda la suddivisione della popolazione in fasce d'et\u00e0, il 8,3% era al di sotto dei 18, il 5,6% fra i 18 e i 24, il 23,3% fra i 25 e i 44, il 34,6% fra i 45 e i 64, mentre infine il 28,2% era al di sopra dei 65 anni di et\u00e0. L'et\u00e0 media della popolazione era di 52 anni. Per ogni 100 donne residenti vivevano 106,2 maschi."}
{"id": "2463807", "revid": "256896", "url": "https://it.wikipedia.org/wiki?curid=2463807", "title": "GICM", "text": ""}
{"id": "2463808", "revid": "256896", "url": "https://it.wikipedia.org/wiki?curid=2463808", "title": "Grupo Isl\u00e1mico Combatiente Marroqu\u00ed", "text": ""}
{"id": "2463809", "revid": "1305772", "url": "https://it.wikipedia.org/wiki?curid=2463809", "title": "Gruppo islamico combattente marocchino", "text": "Il Gruppo islamico combattente marocchino (\"Groupe Islamique Combattant Marocain\" - GICM) \u00e8 stato un gruppo terroristico. Come altri gruppi maghrebini trae origine nella guerriglia afghana degli anni ottanta.\nIl GICM \u00e8 stato associato con vari attacchi terroristici. Tra questi vi sono:\nIl gruppo \u00e8 stato responsabile della progettazione di attentati, dei quali almeno uno fallito per la scorretta preparazione dell'esplosivo a base di fertilizzante utilizzato nella realizzazione.\nIl GICM era considerato tra i sostenitori di al-Q\u0101\u02bfida nella regione nordafricana.\nIl gruppo sarebbe stato sciolto nel 2007."}
{"id": "2463810", "revid": "1305772", "url": "https://it.wikipedia.org/wiki?curid=2463810", "title": "Delmar", "text": ""}
{"id": "2463815", "revid": "287204", "url": "https://it.wikipedia.org/wiki?curid=2463815", "title": "Adriaan Blaauw", "text": "Dopo aver studiato all'Universit\u00e0 di Leida e di Groninga, nel 1950 e per alcuni anni ha lavorato all'Osservatorio Yerkes. Nel 1957 \u00e8 diventato direttore del Kapteyn Astronomical Institute a Groninga. Coinvoltonella fondazione dell'European Southern Observatory, ne fu direttore generale dal 1970 al 1975.\nLa maggior parte dei propri studi sono stati diretti verso la Formazione stellare, i movimenti degli ammassi stellari, le associazioni stellari e nelle distanze fra le stelle. I suoi maggiori contributi hanno permesso di chiarire concetti riguardanti la origini delle stelle che si muovono ad alta velocit\u00e0 nella nostra galassia.\nNel 1989 \u00e8 stato insignito della Bruce Medal e l'asteroide 2145 Blaauw \u00e8 stato nominato cos\u00ec in suo onore.\n\u00c8 morto nel 2010 all'et\u00e0 di 96 anni."}
{"id": "2463818", "revid": "232134", "url": "https://it.wikipedia.org/wiki?curid=2463818", "title": "Manic Subcidal", "text": ""}
{"id": "2463819", "revid": "116339243", "url": "https://it.wikipedia.org/wiki?curid=2463819", "title": "Clayton", "text": ""}
{"id": "2463820", "revid": "1654832", "url": "https://it.wikipedia.org/wiki?curid=2463820", "title": "Federazione Internazionale della Vela", "text": "La Federazione Internazionale della Vela (\"International Sailing Federation\" da cui l'acronimo ISAF, dal 2015 World Sailing) \u00e8 l'organismo mondiale che governa gli sport velici, in particolar modo le regate. Attualmente conta 130 nazioni affiliate.\nStoria.\nLa prima organizzazione mondiale per gli sport velici nacque nel 1907 e venne chiamata International Yacht Racing Union (IYRU), la sua opera rispondeva all'esigenza dei velisti di avere un insieme uniforme di norme e di standard di misura. Da allora l'IYRU ha sviluppato un sistema di regole che sono usate universalmente in tutti gli eventi di navigazione.\nL'IYRU era formato dalle federazioni veliche nazionali di Austria-Ungheria, Danimarca, Finlandia, Francia, Germania, Regno Unito, Paesi Bassi, Belgio, Italia, Norvegia, Spagna, Svezia e Svizzera. Nel novembre 1929 i rappresentanti della federazione velica nordamericana parteciparono attivamente alle discussioni per accertarsi che le regole di regata nordamericane e quelle internazionali decise dall'IYRU fossero espresse in maniera sostanzialmente simile e che non fossero cambiate previa informazione. \nInfine, nel 1960 \u00e8 stato varato un codice completamente universale delle regole di regata.\nNel 1996 l'IYRU ha cambiato denominazione in ISAF, organismo riconosciuto ufficialmente dal CIO come autorit\u00e0 governante per la vela. Come tale, l'ISAF \u00e8 responsabile della promozione internazionale dello sport velico e dello sviluppo delle norme di corsa e dei regolamenti per tutti i concorsi di navigazione, dell'addestramento dei giudici e degli altri coordinatori.\nL'ISAF pubblica ogni quattro anni le Regole di regata della vela, valide a livello internazionale. La versione in vigore attualmente \u00e8 valida fino alla fine del 2020; nel 2021 entrer\u00e0 in vigore la nuova versione.\nL'attuale presidente dell'ISAF \u00e8 Carlo Croce, presidente in carica, altres\u00ec, della FIV (Federazione Italiana Vela) e dello Yacht Club Italiano; dal 1969 al 1986 la Federazione Internazionale della vela (allora IYRU) fu presieduta da Beppe Croce, padre di Carlo ed anch'egli a lungo presidente sia della FIV (dal 1957 al 1981) che dello Yacht Club Italiano (dal 1958 al 1986).\nCategorie veliche.\nLa ISAF annovera ufficialmente le seguenti sette categorie di classi veliche."}
{"id": "2463821", "revid": "599013", "url": "https://it.wikipedia.org/wiki?curid=2463821", "title": "Edgar Aguilera", "text": "Carriera.\nClub.\nAd inizio carriera ha legato le proprie prestazioni alla maglia del Cerro Cor\u00e1.\nNazionale.\nHa fatto parte della squadra paraguayana che ha partecipato alla fase finale del campionato del mondo di calcio del 1998."}
{"id": "2463829", "revid": "232134", "url": "https://it.wikipedia.org/wiki?curid=2463829", "title": "Think punk vol 1", "text": ""}
{"id": "2463831", "revid": "205250", "url": "https://it.wikipedia.org/wiki?curid=2463831", "title": "Francis Beeding", "text": "Francis Beeding \u00e8 lo pseudonimo di due scrittori britannici di romanzi gialli, Hanno scritto trentuno romanzi gialli. I romanzi che hanno dato loro la celebrit\u00e0 sono \"La morte cammina per Eastrepps\" (1931, considerato una pietra miliare del genere e inserito nella lista dei migliori gialli da Howard Haycraft ed Ellery Queen), \"The Norwich Victims\" (1935) e \"The House of Dr. Edwardes\" (1927). Quest'ultimo romanzo ispir\u00f2 il film \"Io ti salver\u00f2\" diretto da Alfred Hitchcock nel 1945. "}
{"id": "2463833", "revid": "327094", "url": "https://it.wikipedia.org/wiki?curid=2463833", "title": "Calciatori del Palermo Football Club", "text": "Questo \u00e8 un elenco in ordine alfabetico di tutti giocatori che hanno militato nel Palermo. Coloro che hanno vestito la maglia rosanero esclusivamente nelle formazioni giovanili, e che non sono mai stati in prima squadra, sono citati solo se hanno la voce enciclopedica.\nN.B: in grassetto i giocatori nella rosa del Palermo, di seguito raggruppati; per essi le presenze sono aggiornate al 19 maggio 2013. In generale, presenze e reti sono riferite al solo campionato."}
{"id": "2463834", "revid": "297745", "url": "https://it.wikipedia.org/wiki?curid=2463834", "title": "Illuminista", "text": ""}
{"id": "2463835", "revid": "486946", "url": "https://it.wikipedia.org/wiki?curid=2463835", "title": "Calciatori del Palermo", "text": ""}
{"id": "2463836", "revid": "357043", "url": "https://it.wikipedia.org/wiki?curid=2463836", "title": "Monumenti di Borgo Villa", "text": ""}
{"id": "2463841", "revid": "297745", "url": "https://it.wikipedia.org/wiki?curid=2463841", "title": "Tolentini", "text": ""}
{"id": "2463842", "revid": "1442080", "url": "https://it.wikipedia.org/wiki?curid=2463842", "title": "Playhouse Disney (Italia)", "text": "Playhouse Disney \u00e8 stato un canale televisivo tematico per bambini dai 0 ai 5 anni edito da Walt Disney Television Italia.\nIn onda in Italia dal 1\u00ba maggio 2005 sulla piattaforma Sky (canale 611 del pacchetto \"Primo SKY\"). Dall'8 dicembre 2008 veniva trasmesso anche da Mediaset Premium sul mux Mediaset 1 riuscendo a passare l'ultima gara di assegnazione del 40% della capacit\u00e0 trasmissiva per i multiplex nazionali classificandosi al 9\u00ba posto.\nIl 31 luglio 2009 sulla piattaforma Sky nacque Playhouse Disney +, che riproponeva la stessa programmazione di Playhouse Disney 25 minuti dopo (canale 612, pacchetto Primo SKY). La direzione del canale era affidata alla doppiatrice Camilla Gallo.\nDisney Junior, negli Stati Uniti, ha rimpiazzato il marchio Playhouse Disney come blocco su Disney Channel il 14 febbraio 2011 e, nel 2012, \u00e8 nato il canale vero e proprio, attivo 24 ore su 24.\nLa voce ufficiale dei promo del canale era della doppiatrice Jolanda Granato.\nContenuti.\nPlayhouse Disney trasmetteva programmi adatti ai pi\u00f9 piccoli per educare divertendo, come ad esempio \"Lazy Town\" che insegna ai bambini le buone abitudini alimentari, o ancora produzioni come \"Bear nella grande casa blu\" (anche in chiaro su Rai 3) o \"Winnie the Pooh\" che riguardano personaggi molto conosciuti che affrontano i problemi di ogni giorno, accompagnando i piccoli telespettatori con canzoni o filastrocche educative. I Little Einsteins con lezioni di geografia, arte e scienza. La speaker ufficiale del canale \u00e8 Jolanda Granato dal 2005 al 2011.\nProdotti.\nTra il 2005 e 2011 usc\u00ec nelle edicole d'Italia a soli 3,90 euro prodotto da Walt Disney Television Italia il \"Playhouse Disney Magazine\", la quale ogni mese proponeva ai bambini le novit\u00e0 che arrivavano sul canale, giochi dei cartoni pi\u00f9 amati, un regalo marchiato Playhouse Disney e un DVD con un episodio completo di La casa di Topolino e clip di altri programmi proposti dal canale. La rivista si ferm\u00f2 all'uscita 39, per poi proseguire con la rivista 40 con il titolo \"Disney Junior Magazine\". Inoltre, prima che nascesse Disney Junior, il canale offr\u00ec nelle edicole la \"Playhouse Disney Compilation\", un CD dove si poteva ascoltare tutte le sigle dei cartoni Disney che andavano in onda sul canale."}
{"id": "2463848", "revid": "767487", "url": "https://it.wikipedia.org/wiki?curid=2463848", "title": "In amore nessuno \u00e8 perfetto", "text": "In amore nessuno \u00e8 perfetto (\"Nobody's Perfect\") \u00e8 un film del 1990 diretto da Robert Kaylor, con Chad Lowe e Gail O'Grady.\nTrama.\nStephen \u00e8 uno studente universitario che si innamora di Shelly a tal punto da non riuscire pi\u00f9 a far niente, neanche a studiare. Il suo amico Andy, di cui \u00e8 ospite, gli consiglia di travestirsi da donna per poterle stare accanto frequentando la ragazza da amica, da qui cominciano i guai per cercare di non farsi scoprire.\nDistribuzione.\nEdizione italiana.\nIn Italia la pellicola \u00e8 conosciuta con diversi titoli. Dopo aver ricevuto il nulla osta N\u00ba 86160 del 21 novembre 1990, il film, inizialmente annunciato con il titolo \"Qualsiasi cosa!\", ha avuto una distribuzione, molto limitata, nelle sale cinematografiche italiane con il titolo \"Malibu College California\" per opera della casa di distribuzione Titanus. Nei suoi primi passaggi televisivi, invece, \u00e8 stato presentato come \"In amore nessuno \u00e8 perfetto\". In occasione della distribuzione in VHS, la Titanus ha tuttavia optato per il titolo \"Purtroppo ce l'ho anch'io! - Malibu College California\". L'edizione DVD, ormai fuori commercio, reca invece il titolo \"Malib\u00f9 College - In amore nessuno \u00e8 perfetto\"."}
{"id": "2463850", "revid": "247222", "url": "https://it.wikipedia.org/wiki?curid=2463850", "title": "Guerra in Somalia del 2006", "text": ""}
{"id": "2463853", "revid": "1543377", "url": "https://it.wikipedia.org/wiki?curid=2463853", "title": "Politica in Harry Potter", "text": "L'argomento politica in Harry Potter \u00e8 oggetto di numerosi studi e tesi di laurea; secondo \"Inside Higher Ed\" (il catalogo della biblioteca del Congresso, che ha in archivio 21 volumi dedicati a critiche e studi approfonditi dell'universo potteriano) almeno 17 tesi di dottorato e 7 di master sono state dedicate all'argomento, e in alcune universit\u00e0 si \u00e8 arrivati ad un corso separato in scienze politiche dedicato al tema.\nLa rivista \"TIME\", nel numero annuale de la \"persona dell'anno\" ha posizionato - per temi politici e sociali - la Rowling al terzo posto, dopo Vladimir Putin e Al Gore. Altri hanno paragonato il potenziale della saga al libro \"La capanna dello zio Tom\" di Harriet Beecher Stowe, dal quale nel XIX secolo scatur\u00ec la maturazione del movimento abolizionista.\nIl \"Wall Street Journal\" ha comparato il personaggio Cornelius Caramell al famoso politico Neville Chamberlain (notizia successivamente confermata dalla stessa Rowling), poich\u00e9 entrambi erano desiderosi di evitare una guerra, e Albus Silente a Winston Churchill.\nRazzismo e discriminazione.\nRazzismo.\nMolti analisti hanno trovato e criticato i messaggi razzisti esposti in Harry Potter. Christopher Hitchens del \"The New York Times\" ha fatto riferimento alla cicatrice sulla fronte fatta da Voldemort a Harry Potter durante la maledizione, facendo notare che la sua forma a saetta sia identica al simbolo del partito fascista inglese di Sir Oswald Mosley.\nJ. K. Rowling \u00e8 stata intervistata circa l'importanza della purezza di sangue all'interno dei suoi libri. In un'intervista del 2000 ha detto:\nLe similitudini con l'ideologia nazista sono state confermate dalla Rowling, che si \u00e8 ispirata ad Adolf Hitler per la creazione di Lord Voldemort e del suo pensiero estremista di purezza razziale, in questo caso di sangue. Cos\u00ec come nel mondo reale chi fa riferimento ad ideologie razziste chiama \"traditori di razza\" chi fraternizza con le \"razze inferiori\", i fautori della purezza del sangue magico chiamano \"traditori del sangue\" chi \u00e8 amico, favorevole o si imparenta con babbani e nati babbani.\nParlando delle metafore sulla pulizia etnica presentate lungo la serie, la Rowling ha detto che si tratta di normali metafore politiche, ma di non pensare di aver creato l'impero nazista nel mondo magico. Poich\u00e9 analizzando meglio i romanzi, si pu\u00f2 dedurre che oltre alle maggiori sfumature sulla Germania nazista si possono riscontrare collegamenti ad altre situazioni politiche.\nAltri tipi di discriminazione.\nSono state viste come metafore di discriminazioni reali il trattamento di sudditanza e schiavismo riservato agli elfi domestici e l'emarginazione sociale dei lupi mannari: la malattia che affligge il professor Remus Lupin \u00e8, come dichiarato dall'autrice, metafora di patologie che comportano stigma sociale, come ad esempio l'AIDS.\nRisposte della Rowling.\nParlando delle varie critiche ricevute per la saga, dei temi seminazisti, e del ruolo della politica in Harry Potter, Joanne Rowling ha dichiarato che:\nLa scrittrice ha anche ribadito che non si deve presumere che le istituzioni dominanti e i giornalisti dicano la verit\u00e0."}
{"id": "2463857", "revid": "272705", "url": "https://it.wikipedia.org/wiki?curid=2463857", "title": "Palazzo blu", "text": ""}
{"id": "2463858", "revid": "25311552", "url": "https://it.wikipedia.org/wiki?curid=2463858", "title": "Give Me 5", "text": ""}
{"id": "2463862", "revid": "339392", "url": "https://it.wikipedia.org/wiki?curid=2463862", "title": "Madu", "text": ""}
{"id": "2463863", "revid": "339392", "url": "https://it.wikipedia.org/wiki?curid=2463863", "title": "Maru", "text": ""}
{"id": "2463864", "revid": "287204", "url": "https://it.wikipedia.org/wiki?curid=2463864", "title": "Minden (Nevada)", "text": "Minden \u00e8 un census-designated place (CDP) persone degli Stati Uniti, capoluogo della Contea di Douglas nello stato del Nevada. \nGeografia fisica.\nTerritorio.\nSecondo i rilevamenti dell'United States Census Bureau, la localit\u00e0 di Minden si estende su una superficie di 11,1 km\u00b2, tutti occupati da terre.\nCarson Valley e Minden sono considerati fra i migliori luoghi al mondo per gli alianti, con voli che hanno superato i km. Minden \u00e8 posizionata a est della catena montuosa della Sierra Nevada e questo favorisce delle considerevoli onde sottovento, visto che a est delle montagne di Pine Nuts c'\u00e8 il deserto del Nevada, un enorme generatore di aria calda indispensabile per le correnti ascensionali.\nClima.\nMinden ha un clima fresco semi-arido con forti escursioni termine fra in giorno e la notte in tutte le stagioni. Le estati sono calde in particolare durante il giorno, mentre le mattine, anche durante l'estate, sono fresche.\nLe precipitazioni sono, per la maggior parte, dovute ai sistemi di tempeste del Pacifico invernale, nonostante la Sierra Nevada limiti la gran parte delle precipitazioni. Il periodo pi\u00f9 piovoso \u00e8 stato da luglio 1937 a giugno 1938 con 436,4 mm e il pi\u00f9 secco \u00e8 stato da luglio 1959 a giugno 1960 con 84,1 mm.\nOrigini del nome.\nIl nome deriva da quello della citt\u00e0 tedesca Minden, situata nella Renania Settentrionale-Vestfalia.\nSociet\u00e0.\nEvoluzione demografica.\nSecondo il censimento del 2010, la popolazione era di persone. Il 48,5% erano maschi con un'et\u00e0 media di 49,3 anni e il 51,5% erano femmine con un'et\u00e0 media di 52,2 anni.\nEtnie e minoranze straniere.\nLa composizione etnica della citt\u00e0 era formata dal 91,8% di bianchi, il 0,3% di afroamericani, lo 0,8% di nativi americani, l'1,7% di asiatici, lo 0,6% di oceanici e il 3,1% di due o pi\u00f9 etnie.\nCultura.\nIstruzione.\nIl campus di Douglas del Western Nevada College ha la sua sede a Minden."}
{"id": "2463865", "revid": "125818391", "url": "https://it.wikipedia.org/wiki?curid=2463865", "title": "Biancaneve (film 1987)", "text": "Biancaneve (\"Snow White\") \u00e8 un film del 1987 diretto da Michael Berz e basato sulla classica fiaba dei fratelli Grimm, \"Biancaneve\".\nTra gli interpreti figurano Diana Rigg, Sarah Patterson e Billy Barty.\nTrama.\nUn giovane Principe, di ritorno al castello paterno dopo un lungo viaggio, si allontana dal suo seguito e si perde in una foresta. Mentre cerca la via del ritorno, si imbatte in un'urna di cristallo che racchiude la pi\u00f9 bella fanciulla che abbia mai visto. Si avvicina per aprire la bara quando improvvisamente un gruppo di nanetti appare accanto a lui, e gli narra la sfortunata storia della fanciulla custodita in quell'urna.\nLa giovane \u00e8 la Principessa Biancaneve, figlia del Re del paese confinante. La madre di Biancaneve, la Regina buona, aveva per anni desiderato una figlia, e quando finalmente diede alla luce la bambina tanto desiderata disgraziatamente mor\u00ec di parto, facendo prima promettere al marito di risposarsi per non privare Biancaneve delle cure materne. Ma il Re non scelse saggiamente, e la nuova sposa, seppur di una bellezza senza pari, aveva il cuore duro come la pietra. La Regina cattiva, la malvagia matrigna di Biancaneve, era una donna vanitosa, malvagia dispotica ed egoista, ma soprattutto molto, molto vanitosa: non poteva sopportare che ci fosse un'altra donna pi\u00f9 bella di lei. Ogni giorno la nuova Regina interrogava il grande Specchio Magico appeso nella sua stanza, e alla domanda su chi fosse la pi\u00f9 bella del reame, il volto dello Specchio le rispondeva sempre che in tutto il reame nessuno era pi\u00f9 bella di lei. Ma Biancaneve cresceva, e diventava ogni giorno pi\u00f9 bella e gentile. Quando comp\u00ec 8 anni era talmente bella che la sua malvagia matrigna, la Regina, inizi\u00f2 a temere per la propria bellezza. Chiam\u00f2 il guardiacaccia e, dietro lauta ricompensa, gli ordin\u00f2 di accompagnare Biancaneve nel bosco e di ucciderla, portandole il suo fegato come prova dell'assassinio. L'uomo, seppur a malincuore, obbed\u00ec e offrendosi come scorta per la Principessina durante la battuta di caccia, la condusse in un angolo isolato della foresta. Ma quando estrasse il pugnale per colpirla non riusc\u00ec a trattenersi, cadde in ginocchio accanto a lei e le rivel\u00f2 il piano della matrigna. Le disse di fuggire e di non fare pi\u00f9 ritorno al castello: uccise una capra e ne port\u00f2 il fegato alla Regina, che lo divor\u00f2 credendolo quello di Biancaneve. La bambina Biancaneve intanto correva a perdifiato nel bosco e solo al tramonto vide una piccola casetta nascosta tra gli alberi. Entr\u00f2 in quell'abitazione minuscola e, dopo aver mangiato qualcosa dai piatti gi\u00e0 pronti sulla tavola, si addorment\u00f2 profondamente in uno dei sette letti preparati per la notte. Cos\u00ec la trovarono qualche ora dopo i proprietari della casetta, i nanetti. Commossi dalla sua triste storia, decisero di ospitarla in cambio di un aiuto nelle faccende domestiche e Biancaneve accett\u00f2.\nTrascorsero molti anni, e Biancaneve crebbe nella casetta dei sette nani, al sicuro. Il padre, invece, dal giorno della scomparsa della figlia aveva vagato per il mondo senza meta, rimanendo ucciso su un campo di battaglia straniero. La Regina cattiva era ormai la sola padrona del regno e, convinta di aver divorato il fegato della sua figliastra Biancaneve, da tempo non interrogava pi\u00f9 il suo Specchio. Ma un giorno, dopo la visita e i complimenti di un lontano mercante di stoffe, si vest\u00ec di tutto punto e pose allo Specchio la solita domanda. Tanta fu la sua ira quando si senti rispondere: che la sua figliastra Biancaneve era la pi\u00f9 bella e viveva da sette nanetti. Senza indugiare oltre, la Regina si travest\u00ec da merciaia e si diresse nel bosco, alla ricerca della casetta dei sette nani. Quando Biancaneve le apr\u00ec la porta, la donna per poco non svenne nel vedere la rivale cos\u00ec cresciuta ma soprattutto cos\u00ec attraente. Subito riusc\u00ec a convincere la fanciulla a provare uno dei corpetti che aveva con s\u00e9, e non appena Biancaneve ebbe il corpetto indosso, la Regina strinse i lacci fino a mozzarle il respiro, facendole perdere i sensi. I nanetti fortunatamente tornarono poco dopo e, trovando Biancaneve sul pavimento senza respiro, subito tagliarono i lacci del corpetto. Le guance della fanciulla ripresero subito colore, e i suoi occhi lentamente si aprirono. Raccontato l'accaduto, Biancaneve venne messa in guardia di non aprire la porta a nessuno, e promise che sarebbe stata pi\u00f9 attenta. Al castello, intanto, la Regina era davanti allo Specchio Magico, e ancora una volta rimase pietrificata nel sentire che Biancaneve era viva e molto pi\u00f9 bella di lei. Torn\u00f2 una seconda volta alla casetta dei sette nani, questa volta travestita con abiti orientali, portando con s\u00e9 dei bellissimi pettini. Biancaneve, seppur sospettosa, rivolse la parola alla strana sconosciuta, e si fece convincere a farsi rassettare i capelli con un pettine. Ma non appena la Regina le pass\u00f2 il pettine tra i capelli, il potente veleno di cui era cosparso l'oggetto ag\u00ec e Biancaneve croll\u00f2 ai piedi della matrigna, ormai convinta di aver trionfato. Anche questa volta, per\u00f2, i nanetti rincasarono prima del previsto, e tolsero il pettine prima che il veleno avesse il tempo di diffondersi. La Regina, furiosa e disperata dalla gelosia, torn\u00f2 per la terza volta alla casetta nel bosco, vestita da contadina e con un cesto di mele sotto il braccio. Biancaneve si impietos\u00ec di fronte a quella povera vecchia e apr\u00ec la finestra, accettando di dividere con lei una di quelle bellissime mele. Cos\u00ec, quando Biancaneve vide la vecchia mordere la sua parte di mela senza pericolo, port\u00f2 la sua alle labbra. Un solo istante e cadde a terra senza vita. Con una risata, la Regina fece ritorno al castello, dove lo Specchio le disse che in tutto il mondo nessuna era pi\u00f9 bella di lei, placando la sua angoscia. Intanto i nani non poterono fare nulla per salvare Biancaneve, e constatando che era morta, la composero nell'urna di cristallo trovata dal Principe, rimanendo a turno a vegliarla.\nIl Principe, ascoltata la storia, decide di portare Biancaneve al suo castello, dove avrebbe potuto averla accanto giorno e notte. I sette nani acconsentirono e gli affidarono l'urna di cristallo. Nel tragitto verso casa, il gruppo venne colto da un'improvvisa bufera di neve, i cavalli che trainavano il carro con la bara si spaventarono, e l'urna cadde a terra. Il forte colpo smosse il boccone di mela rimasto nella gola di Biancaneve, che si ridest\u00f2 tra lo stupore generale. La giovane principessa Biancaneve, innamoratasi del Principe a prima vista, accett\u00f2 di seguirlo al suo castello per sposarlo. Alle nozze vennero invitati tutti i nobili confinanti, e l'invito arriv\u00f2 anche alla perfida matrigna di Biancaneve, la Regina cattiva. Il giorno della cerimonia, la malvagia matrigna di Biancaneve, la Regina cattiva, vestita a festa, and\u00f2 allo Specchio per porgli la solita domanda. E quando si sent\u00ec rispondere che la sposa del Principe era pi\u00f9 bella di te lei, si infuri\u00f2 e, afferrata una boccetta di profumo, la scagli\u00f2 contro lo Specchio, che si incrin\u00f2 e inizi\u00f2 a frantumarsi. Ogni crepa dello Specchio si rifletteva sulla Regina, che inizi\u00f2 ad invecchiare precocemente. Ma la donna voleva vedere la sposa del Principe che, dopo tanta fatica per uccidere la sua figliastra Biancaneve, le aveva nuovamente rubato il titolo, cos\u00ec chiamo la carrozza e si diresse alle nozze. Arrivata al castello, una vecchia ormai irriconoscibile, entr\u00f2 nella cappella nel momento esatto in cui il Principe sollevava il velo dal volto di Biancaneve per baciarla, suggellando la loro unione. Nel vedere l'odiata figliastra Biancaneve viva e pi\u00f9 bella che mai, la Regina cattiva fugg\u00ec. Al castello, lo Specchio Magico si frantum\u00f2 completamente in un milione di piccole schegge, e con lui la perfida e malvagia matrigna di Biancaneve, la Regina cattiva, si consum\u00f2 fino a ridursi ad un mucchietto di cenere. Finalmente libera dalla crudelt\u00e0, Biancaneve visse con il Principe felice e contenta.\nProduzione.\nA causa dei costi di produzione e del budget limitato, i film della raccolta Cannon Movie Tales vennero girati in contemporanea: \"Biancaneve\" venne realizzato insieme a \"La bella e la bestia\".\nDistribuzione.\nDopo l'insuccesso a livello di critica de \"Il potere magico\", i restanti film della serie vennero lanciati direttamente nel mercato home video, senza passare per le sale cinematografiche. \"Biancaneve\" venne proiettato in Francia il 14 maggio 1987, in occasione del Festival di Cannes.\nNel 2005 \u00e8 stato distribuito in DVD negli Stati Uniti dalla MGM/UA Home Entertainment e, nell'autunno 2009, il film \u00e8 uscito anche in Italia, edito da 20th Century Fox.\nColonna sonora.\nSegue un elenco dei brani inclusi nel film: "}
{"id": "2463869", "revid": "446353", "url": "https://it.wikipedia.org/wiki?curid=2463869", "title": "Iniziativa Pan Sahel", "text": "La Pan-Sahel Initiative (PSI) \u00e8 stata una iniziativa di cooperazione intergovernativa militare internazionale lanciata nel novembre 2002 dall'amministrazione Bush al fine di proteggere i confini, tracciare i movimenti delle persone, combattere il terrorismo islamista e rafforzare la cooperazione e la stabilit\u00e0 regionale nell'Africa Nord-Occidentale\nLa PSI prevedeva un team anti-terroristico di 500 soldati americani in Mauritania, e 400 ranger dispiegati sul confine Niger-Ciad. Tra 2002 e 2005, la PSI ha aiutato a formare ed equipaggiare almeno una compagnia militare di reazione rapida nei quattro paesi coinvolti (Mali, Mauritania, Niger e Ciad). Il suo limite era dato da un focus e da risorse finanziarie limitati."}
{"id": "2463870", "revid": "1543377", "url": "https://it.wikipedia.org/wiki?curid=2463870", "title": "She's Like the Wind", "text": "She's Like the Wind (\"Lei \u00e8 come il vento\") \u00e8 una canzone del 1987 eseguita dall'attore Patrick Swayze, per la colonna sonora del film \"Dirty Dancing - Balli proibiti\".\nScritta dallo stesso Swayze assieme a Stacy Widelitz, la canzone era stata originariamente scritta per la colonna sonora del film del 1984 \"Bulldozer\", ma infine non pi\u00f9 utilizzata. Nel 1986, durante la produzione di \"Dirty Dancing - Balli proibiti\", Swayze present\u00f2 ai produttori e al regista del film un demo del brano.\nLa canzone \u00e8 stata registrata nel novembre del 1986, con la produzione di Michael Lloyd e la partecipazione, come controvoce femminile, di Wendy Fraser.\nGrazie al successo del film, la colonna sonora diviene un successo internazionale, che staziona nei primi posti delle classifiche mondiali. Negli Stati Uniti la colonna sonora \u00e8 rimasta alla posizione numero 1 per oltre 19 settimane. \"She's Like the Wind\" ha raggiunto la posizione numero 3 della Billboard Hot 100.\nPer il brano \u00e8 stato realizzato anche un videoclip in bianco e nero, in cui si intervallano le immagini del film con primi piani di Patrick Swayze che esegue la canzone.\nCover.\nNel corso degli anni molti artisti hanno realizzato diversi rifacimenti:"}
{"id": "2463872", "revid": "486946", "url": "https://it.wikipedia.org/wiki?curid=2463872", "title": "Pan-Sahel Initiative", "text": ""}
{"id": "2463873", "revid": "2028519", "url": "https://it.wikipedia.org/wiki?curid=2463873", "title": "Archivio di Stato di Venezia", "text": "Archivio di Stato di Venezia \u00e8 un istituto di ricerca e conservazione del MiC, situato nel sestiere di San Polo e appartenente all'ex complesso conventuale di Santa Maria Gloriosa dei Frari.\nStoria.\nIl convento.\nIl convento francescano ha le sue origini nel XIII secolo (1236), secondo leggenda per volere di San Francesco in persona; esso continu\u00f2 a migliorarsi e ad ampliarsi durante il secolo e nei successivi, con bonifiche territoriali ed edifici nuovi, finch\u00e9 nel Quattrocento si stabilizz\u00f2 l'assetto che ancora oggi l'area possiede.Ci\u00f2 fu possibile grazie a un susseguirsi di lasciti e offerte fatte da illustri veneziani, a partire dalla famiglia Badoer, storica proprietaria dei terreni su cui si erge il tutto.Nel Settecento vengono attuati restauri e nuove decorazioni dei chiostri e del conventino.\nIl convento dei Frari ebbe una storia illustre che dur\u00f2 fino al 1810, quando l'intervento di Napoleone port\u00f2 alla fine della storia religiosa di questo secolare insediamento francescano.\nL'archivio.\nL'archivio di Stato della citt\u00e0 di Venezia apre qui nel 1815, inizialmente come \"Archivio Generale\", in seguito alla soppressione, nei primi anni dell'Ottocento (per editto napoleonico), degli ordini ospitati nel convento dei Frari. Cominciano, dunque, a riunirsi in questa struttura, precedentemente sede delle celle dove vivevano i frati e adattata alle nuove esigenze dal lavoro di Jacopo Chiodo, tutti i documenti antichi provenienti dai pi\u00f9 prestigiosi archivi dei palazzi veneziani.\nArchitettura.\nIl complesso \u00e8 costituito da pi\u00f9 edifici disposti intorno a due chiostri adiacenti l'uno all'altro e attigui alla Basilica dei Frari. Il primo chiostro, quello accessibile al pubblico, \u00e8 detto \"chiostro esterno della Trinit\u00e0\", noto anche per la presenza di sepolture col nome di \"chiostro dei morti\"; il secondo, pi\u00f9 interno e intimo, \u00e8 il \"chiostro di Sant'Antonio\", annesso al piccolo \"convento di San Nicol\u00f2\" (detto \"il conventino\").\nIl \"chiostro della Trinit\u00e0\" si presenta a pianta quadrata e sporgente dal complesso conventuale, sulle facce del quale forma una lunga terrazza; i quattro lati del chiostro sono ad archi a tutto sesto, al centro un pozzo sormontato da un arcone. Il \"chiostro di Sant'Antonio\" \u00e8 di dimensioni inferiori e ha pianta trapezoidale; costituisce un portico continuo con archi a tutto sesto, al centro del quale \u00e8 presente un altro pozzo abbellito dalla scultura seicentesca del Santo a cui \u00e8 dedicato.\nAll'interno ha rilevanza la \"sala del capitolo\", di grandi dimensioni, nella quale erano conservati affreschi oggi perduti, a causa del degrado che gi\u00e0 in epoca francescana l'aveva colpito.\nL'ingresso dell'Archivio \u00e8 in Campo dei Frari, presso il lato destro della facciata della Basilica. Tuttavia \u00e8 sul lato nord del complesso che un'enorme struttura si mostra con tre alti piani e un'impostazione neoclassica, con effigiata a grandi lettere la scritta ARCHIVIO DI STATO. Tale facciata, sviluppata in lunghezza, \u00e8 su tre livelli e tripartita, di grande importanza e sobriet\u00e0: i due \"piani nobili\" dell'edificio sono caratterizzati da lunghe file di monofore rettangolari, che nella parte centrale sono separate da lesene terminanti nella massiccia architrave sovrastata da un grande frontone contenente l'effigie.\nAl piano terra sette grandi portali a tutto sesto (di cui il primo da sinistra \u00e8 stato murato) fanno da accesso all'edificio, che oggi versa, esternamente, in condizioni di contenuto degrado.\nPatrimonio.\nIl patrimonio documentaristico conservato nell'archivio veneziano \u00e8 immenso, andando dalle origini della citt\u00e0 fino all'era moderna. Secondo i dati del sito ufficiale, l'Archivio di Stato contiene 70\u00a0km di scaffali ricchi di documenti che interessano l'intera storia della Repubblica di Venezia e l'intero mondo con il quale essa ebbe relazioni politiche, economiche e culturali.\nNel 2006, l'Archivio di Stato di Venezia e il Consiglio Nazionale delle Ricerche di Firenze hanno definito la specifica di un sistema informatico \u00abper la creazione, la gestione e la consultazione via web di immagini e descrizioni di serie documentarie\u00bb. \nTale modello \u00e8 stato successivamente adattato ai requisiti dell'Archivio di Stato di Milano per diventare uno strumento inventariale, di ricerca e di accesso \u00aballe singole unit\u00e0 documentarie cartografiche catastali e alle relative immagini\u00bb.\nLa Scuola.\nPresso l'Archivio di Stato di Venezia \u00e8 attiva la Scuola di Archivistica, Paleografia e Diplomatica.\nDirettori.\nCome riportato in e in "}
{"id": "2463874", "revid": "25311782", "url": "https://it.wikipedia.org/wiki?curid=2463874", "title": "Sistemi", "text": ""}
{"id": "2463877", "revid": "123292716", "url": "https://it.wikipedia.org/wiki?curid=2463877", "title": "Allison Miller", "text": "Biografia.\nPrimi anni.\nMiller \u00e8 nata a Roma, ma \u00e8 cresciuta a Lexington, State College e Tallahassee. \u00c8 figlia di Margo e John Winn Miller. Per seguire gli incarichi del padre, editore del quotidiano \"The Olympian\" di Olympia, durante l'infanzia e l'adolescenza si \u00e8 spesso trasferita insieme alla sua famiglia. L'uomo \u00e8 andato in pensione nel 2009. Dopodich\u00e9, i suoi genitori si sono trasferiti negli Stati Uniti orientali, mentre lei vive a Hollywood dal 2006.\nMiller si \u00e8 diplomata alla \"Maclay School\" di Tallahassee. Ha frequentato l'Universit\u00e0 della Florida di Gainesville per alcuni semestri, prima di trasferirsi al \"Rhodes College\".\nOltre alla recitazione, sa ballare il tip tap e la danza moderna; \u00e8 un mezzo soprano e suona piano e chitarra. Parla fluentemente spagnolo e francese.\nLa carriera.\nMiller comincia la sua carriera come membro del \"Young Actor's Theatre\" di Tallahassee, apparendo nel ruolo di Nora in \"Brighton Beach Memoirs\". L'attrice fu una delle otto finaliste per interpretare Laurie nel reality show \"In Search of the New Partridge Family\".\nDopo varie apparizioni in singoli episodi di serie televisive (\"Cold Case\", \"\", \"Desperate Housewives\", \"Boston Legal\"), nel 2008 viene selezionata per il ruolo di Michelle Benjamin nella serie televisiva \"Kings\", trasmessa dalla NBC. Dopo questo impegno, viene scelta nel 2009 per il film \"17 Again - Ritorno al liceo\" nel ruolo di Scarlett, ragazza che in futuro diverr\u00e0 moglie del protagonista, e come doppiatrice nella versione statunitense del film d'animazione giapponese \"The Last Vampire - Creature del buio\".\nNel 2011, recita in \"Terra Nova\", serie TV di Steven Spielberg, nel ruolo di Skye.\nDoppiatrici italiane.\nNelle versioni in italiano dei suoi film, Allison Miller \u00e8 stata doppiata da:"}
{"id": "2463878", "revid": "1071652", "url": "https://it.wikipedia.org/wiki?curid=2463878", "title": "Iniziativa Transahariana di Lotta contro il Terrorismo", "text": "L'Iniziativa Transahariana di Lotta contro il Terrorismo (\"Trans-Saharian Counter-Terrorism Initiative\" in lingua inglese (TSCTI) \u00e8 stata una iniziativa di cooperazione intergovernativa militare internazionale che ha fatto seguito, dal 2005 al 2008, all\"'Iniziativa Pan Sahel\" (IPS o PSI) nell'Africa Nord-Occidentale.\nNel 2005, la PSI si \u00e8 allargata ad includere Tunisia, Algeria, Marocco, Senegal e Nigeria, divenendo la TSCTI. La TSCTI ha ricevuto un finanziamento di 500 milioni di dollari per un periodo di sei anni, per fornire sostegno agli stati coinvolti in operazioni antiterrorismo contro supposte minacce di al-Q\u0101\u02bfida nel Maghreb e nel Sahel.\nNumerosi osservatori fanno notare che i governi della regione hanno tutto da guadagnare nell'associare i movimenti armati locali, e il permanente contrabbando, con al-Q\u0101\u02bfida e la \u201cguerra al terrore\u201d. Ci\u00f2 al fine di guadagnare legittimit\u00e0 internazionale, oltre che sostegno militare, attrezzature e formazione.\nGli Stati Uniti ritengono che la regione del Sahel sia diventata un luogo di addestramento per reclute islamiste; tuttavia non si registrano atti di terrorismo all'interno della vasta regione prima del 2003, e i due episodi maggiori - il rapimento dei turisti tedeschi nel marzo 2003 e l'attacco durante le esercitazioni congiunte \u201cFlintlock\u201d nel 2005 - hanno sollevato dubbi.\nLa regione del Sahara era considerata dall'amministrazione americana un possibile rifugio per terroristi ed un'area di acuta vulnerabilit\u00e0, dovuta a confini porosi, vasti spazi deserti, e una lunga tradizione di traffici d'armi e di contrabbando. La TSCTI avrebbe dovuto assistere i governi nel controllo dei territorio e nella prevenzione delle infiltrazioni terroristiche nei territori deserti. La TSCTI veniva quindi pianificata come una continuazione della PSI. L'intento della TSCTI era di costruire le capacit\u00e0 militari locali e favorire la cooperazione tra i governi filo-americani dell'area.\nLa componente militare americana della TSCTI \u00e8 detta \"Operazione Libert\u00e0 Duratura - Trans Sahara\" (OEF-TS). Essa prevede azioni militari e paramilitari, al fine di eliminare le reti terroriste transnazionali, le loro infrastrutture e condizioni di attivit\u00e0."}
{"id": "2463879", "revid": "486946", "url": "https://it.wikipedia.org/wiki?curid=2463879", "title": "TSCTI", "text": ""}
{"id": "2463881", "revid": "1310927", "url": "https://it.wikipedia.org/wiki?curid=2463881", "title": "Fotbal Club Unirea Voluntari Urziceni 2008-2009", "text": "Questa pagina raccoglie i dati riguardanti il Fotbal Club Unirea Voluntari Urziceni nelle competizioni ufficiali della stagione 2008-2009.\nStagione.\nIl club ha vinto, per la prima volta nella sua storia, la Liga I, ossia il campionato di massima serie rumeno, conquistando la qualificazione alla Champions League 2009-2010.\nHa ottenuto il maggior numero di vittorie (21), il minor numero di sconfitte (6) e la miglior difesa (20 gol subiti).\nRosa.\nStaff tecnico.\nAllenatore: Dan Petrescu"}
{"id": "2463882", "revid": "486946", "url": "https://it.wikipedia.org/wiki?curid=2463882", "title": "Operazione Libert\u00e0 Duratura - Trans Sahara", "text": ""}
{"id": "2463886", "revid": "390153", "url": "https://it.wikipedia.org/wiki?curid=2463886", "title": "Minoranze etniche", "text": ""}
{"id": "2463888", "revid": "599013", "url": "https://it.wikipedia.org/wiki?curid=2463888", "title": "J\u00f6rg Albertz", "text": "Carriera.\nClub.\nTrascorsa la trafila del settore giovanile in due squadre della citt\u00e0 natale, \"PSV M\u00f6nchengladbach\" e Borussia M\u00f6nchengladbach, Albertz firma il suo primo contratto professionistico nel 1990 con il Fortuna D\u00fcsseldorf, all'epoca militante in Bundesliga.\nDebutta l'8 settembre 1990 nella gara valida per la quinta giornata della Bundesliga 1990-1991, sul campo dell'Hertha Berlino, rilevando nel secondo tempo Martin Spanring e mettendo a segno dopo soli 18 minuti dal proprio ingresso l'unico gol della partita. Rimarr\u00e0 al Fortuna per tre stagioni: le prime due nella massima serie, l'ultima in Zweite Liga, totalizzando 58 partite e 4 reti.\nDopo la retrocessione del Fortuna in Regionalliga, si trasferisce nel 1993 all', dove diventa in breve tempo un punto di riferimento, guadagnandosi i gradi di capitano. Anche nel club anseatico il debutto \u00e8 accompagnato dalla realizzazione di un gol: nella prima gara di campionato il 6 agosto 1993 segna il gol del 3-2 nella gara casalinga contro il Norimberga; l'incontro si concluder\u00e0 con un rotondo 5-2. Cos\u00ec come la sua prima esperienza, anche la seconda si conclude dopo 3 anni. Sulle rive dell'Elba, Albertz colleziona 99 partite di campionato e 22 gol.\nNell'estate del 1996 passa per 4 milioni di sterline al glorioso club scozzese dei , dove rimarr\u00e0 per 5 stagioni. In terra britannica conquista tre titoli nazionali, due Coppe di Scozia e due Coppe di Lega.\nNel 2001 ritorna in Germania, nuovamente ingaggiato dall'. Il costo del trasferimento \u00e8 quantificato in 3 milioni di sterline. Nella nuova esperienza anseatica Albertz non raggiunge i livelli di prestazione precedenti e nel mese di febbraio 2003 passa al club cinese dello Shanghai Shenhua. In Cina ritrova la migliore condizione: contribuisce alla vittoria del campionato e riceve il premio di giocatore dell'anno 2003.\nAlla fine del 2004, Albertz conclude la sua avventura asiatica e torna in Germania, vestendo per met\u00e0 stagione la maglia del , militante in Zweite Liga.\nVari infortuni costringono il calciatore a interrompere il rapporto con i bavaresi a fine stagione. Albertz fa cos\u00ec ritorno al club dei suoi esordi professionistici, il Fortuna D\u00fcsseldorf, in Regionalliga. Dopo due stagioni, 51 partite e 7 gol, chiude temporaneamente la carriera.\nL'11 marzo 2008, annuncia il suo rientro alle competizioni, dichiarando di voler accettare la richiesta del club di First Division scozzese del Clyde. Debutta il 15 marzo contro lo Stirling Albion; in questa gara, conclusasi 1-1, segna il gol del provvisorio vantaggio. Con il suo apporto, il Clyde ottiene la permanenza in First Division tramite playoff. Al termine della stagione si ritira definitivamente.\nNazionale.\nAlbertz ha collezionato 3 spezzoni di partita con la nazionale tedesca tra il 1996 ed il 1998. Tutti gli incontri disputati avevano carattere amichevole."}
{"id": "2463889", "revid": "1711941", "url": "https://it.wikipedia.org/wiki?curid=2463889", "title": "Dispute legali su Harry Potter", "text": ""}
{"id": "2463892", "revid": "1543377", "url": "https://it.wikipedia.org/wiki?curid=2463892", "title": "Vertine", "text": "Vertine \u00e8 una frazione del comune italiano di Gaiole in Chianti, nella provincia di Siena, in Toscana.\nStoria.\nLa prima menzione del Castello di Vertine risale a un documento privato del 1013 mentre in un atto del 1049 un tale Pietro di Pietro dona al monastero di Coltibuono l\"'Integram suam portionem de castello e curte de Vertine\", sempre da quel documento risulta che la localit\u00e0 fosse sede di una corte comprendente 12 mansi. La localit\u00e0 \u00e8 citata anche in documenti dell'XI e del XII secolo in cui viene documentata la propriet\u00e0 del castello da parte di diverse famiglie e solo nel 1202 si ha la prima indicazione sulla presenza dei Ricasoli che poi ne furono proprietari fino all'epoca moderna. Nel 1312 e nel 1351 alcuni esponenti della famiglia Ricasoli compirono degli atti di ribellione nei confronti dell'autorit\u00e0 fiorentine e dei membri della loro famiglia rimasti fedeli a Firenze, questi atti sembra siano stati compiuti con il concorso dei senesi.\nDurante le guerre aragonesi, tra il 1452 e il 1478, il castello divenne la principale residenza dei Ricasoli che in quel periodo avevano la carica di Commissari della Repubblica di Firenze per il Chianti. Nel XVI secolo a Vertine vennero restaurate le fortificazioni.\nOggi Vertine \u00e8 un borgo fortificato visitato da un notevole numero di turisti attratti dalla notevole conservazione del suo centro abitato e dal fatto di essere nel territorio del Chianti Classico.\nMonumenti e luoghi d'interesse.\nCentro abitato.\nVertine si presenta racchiuso nelle sue mura difensive. In origine il circuito murario si sviluppava con un andamento grossomodo ellittico ed era scandito da alcune torri, una delle quali, in corrispondenza della principale porta di accesso costituiva il Cassero, una soluzione simile a quella di Tignano. Oggi la cinta muraria manca in alcuni tratti come sul retro della chiesa parrocchiale e nei pressi della porta meridionale, che era posta esattamente all'opposto di quella del cassero. Le due porte sono collegate da una strada che ancora oggi presenta tracce dell'acciottolato medievale.\nIl cassero, restaurato integralmente alla fine del XX secolo, \u00e8 costituito da un possente torrione a pianta rettangolare, rivestito in filaretto di alberese, in cui in corrispondenza di ogni piano si aprono finestre ad arco ribassato; sul lato interno \u00e8 presente una porta con stipiti in arenaria. A fianco del cassero \u00e8 l'unica porta di accesso rimasta che \u00e8 costituita da un arco a tutto sesto che sovrasta un arco ribassato in laterizio.\nNell'abitato di Vertine sono numerose costruzioni coeve al cassero che conferiscono al borgo un aspetto tipicamente medievale. Da segnalare \u00e8 il grande edificio posto nella parte meridionale che presenta un accurato rivestimento in filaretto di alberese e che per la sua imponenza potrebbe essere stato la residenza dei signori del luogo.\nArchitetture religiose.\nNell'abitato \u00e8 la chiesa di San Bartolomeo, un edificio ricostruito in forme neoromaniche negli anni trenta del XX secolo."}
{"id": "2463893", "revid": "1602064", "url": "https://it.wikipedia.org/wiki?curid=2463893", "title": "Associazione Curling Cortina", "text": "L'Associazione Curling Cortina (ACC) \u00e8 la fondazione che riunisce e rappresenta i club di Cortina d'Ampezzo. Nata nel 1968 per volere dei presidenti dei club fu inizialmente presieduta da Ivo Lorenzi. L'attuale presidente \u00e8 l'olimpionica Diana Gaspari, commercialista, membro e allenatrice del Curling Club Dolomiti. Personaggio di rilievo \u00e8 anche Massimo Antonelli, presidente del Curling Club 66 Cortina. Antonelli \u00e8 inoltre stato Presidente del Comitato Organizzatore del Campionato Mondiale di Curling 2010 e del Campionato Mondiale di Curling Doppio Misto 2009, entrambi disputati a Cortina d'Ampezzo.\nLe squadre del Girone d'Eccellenza (Serie A) del Campionato italiano di curling ed degli altri campionati sono associate all'ACC. I loro atleti hanno da sempre rappresentato le squadre nazionali nella maggior parte degli eventi a cui l'Italia ha partecipato, raggiungendo ottimi risultati.\nOttimi risultati anche per la squadra Wheelchair affiliata al Curling Club 66 Cortina settore Para-olimpico che vede da sempre alcuni dei suoi membri annoverati nella nazionale italiana di questa disciplina .\nDeclino della stagione 2008/2009 nel dominio assoluto del comparto maschile.\nQuesto predominio di Cortina d'Ampezzo ha subito una drastica frenata nella stagione 2008/2009 per quanto riguarda il comparto maschile assoluto. Nove sono i campionati che ogni anno vengono disputati (maschile e femminile assoluto, junior femminile e maschile, misto, doppio misto, esordienti, ragazzi e senior maschile) oltre al campionato Wheelchair facente parte del settore Para-Olimpico.\nNonostante il calo dei risultati le squadre di Cortina mantengono un livello agonistico che solo poche altre squadre italiane hanno. Mantengono invece il predominio le squadre del comparto femminile assoluto protagoniste del Girone d'Eccellenza (Serie A) e del settore Senior Maschile Campionato Over 50.\nGrande soddisfazione nei settori giovanili in forte crescita."}
{"id": "2463894", "revid": "486946", "url": "https://it.wikipedia.org/wiki?curid=2463894", "title": "Trans-Saharian Counter-Terrorism Initiative", "text": ""}
{"id": "2463898", "revid": "599013", "url": "https://it.wikipedia.org/wiki?curid=2463898", "title": "Jos\u00e9 Albornoz", "text": "Carriera.\nClub.\nLa sua carriera comincia nel 1992 con il Deportivo Espanol ma dopo 10 presenze ed un gol \u00e8 il River Plate ad investire su di lui anche se in due stagioni e mezzo giocher\u00e0 solamente 14 partite (5 nel 1992-1993,8 nel 1993-1994 e 1 nel 1994-1995). Nel 1994-1995 passa al Racing Club de Avellaneda dove sembra tornare in auge con 4 gol in 17 partite. La stagione successiva \u00e8 al Gimnasia La Plata dove in 27 partite segna 9 volte. 3 presenze nella stagione 1996-1997 per poi passare all'Independiente con cui nell'unico anno disputato segna due volte in campionato su 22 presenze complessive. Nel 1997-1998 gioca con i Newell's Old Boys dove disputa 10 partite per poi tornare all'Independiente nella stagione 1998-1999.\nNazionale.\nHa disputato 3 partite nella Nazionale argentina andando in gol una volta."}
{"id": "2463900", "revid": "1543377", "url": "https://it.wikipedia.org/wiki?curid=2463900", "title": "Bamenquan", "text": "Il Pugilato delle Otto Porte () \u00e8 uno stile di arti marziali cinesi caratteristico dell'Ovest del paese.\nLa Storia.\nSulla rivista \"Boji\" si racconta abbia avuto origine durante l'epoca dell'immperatore Jiaqing della Dinastia Qing dall'unione di otto tecniche. Infatti questo stile sarebbe stato creato seguendo l\u2019\"Immagine degli Otto Schieramenti Strategici\" () di Zhuge Liang all'epoca dei Tre Regni.\nEsso sarebbe stato creato e trasmesso da Chang Baba (\u5e38\u5df4\u5df4). Per Ma Mingda Baba \u00e8 il soprannome di Chang Yanshan \u5e38\u71d5\u5c71 un Musulmano del Gansu che praticava wushu. Secondo Wang Wenyuan Chang Yanshan insegn\u00f2 lo stile in Lanzhou in particolare a Li Wenxi \u674e\u6587\u559c.\nSecondo Hao Xinlian tale stile \u00e8 diffuso nelle province di Ningxia, Xinjiang, Gansu e Qinghai.\nPer la voce \"Bamenquan\" dell'enciclopedia telematica dell'Istituto Confucio le figure pi\u00f9 rappresentative dello stile sono state Li Wenxi \u674e\u6587\u559c, Zheng Jiang \u90d1\u6c5f, Wang Decheng\u738b\u5fb7\u6210, Yao Zike \u9e5e\u5b50\u5ba2\uff08il vero nome \u00e8 sconosciuto\uff09\uff0cYezhu Daye \u91ce\u732a\u5927\u7237\uff08il vero nome \u00e8 sconosciuto\uff09, Long Siye \u9f99\u56db\u7237\uff08il vero nome \u00e8 sconosciuto\uff09, Chen Laoba \u9648\u8001\u516b, Yu Haiyuan \u4fde\u6d77\u6e90, Cao Ziyu \u66f9\u5b50\u7389, Xu Hongliang \u8bb8\u5b8f\u4eae, e altri.\nBamenquan e Bajiquan.\nNegli \"Annali di Cangxian\" si racconta che Wu Song fu il \"fondatore del Bamenquan del Nord\". Notoriamente invece Wu Song \u00e8 il Primo Antenato del B\u0101j\u00edqu\u00e1n e lo stesso articolo che riporta la citazione degli Annali afferma che probabilmente si \u00e8 trattato di un errore nella redazione degli annali stessi, per cui si \u00e8 scritto Bamenquan invece di Baji Men Quan. Curiosamente dobbiamo rilevare che sia il Pugilato delle Otto Porte che il Pugilato degli Otto Estremi provengono da praticanti di etnia musulmana.\nLe Otto Porte.\nIl nome \u00e8 dovuto al fatto che, per combattere, lo stile utilizza Otto Porte:\nQi Wanqiang riferisce che il pi\u00f9 antico documento in cui \u00e8 riscontrabile la definizione di Otto Porte \u00e8 contenuta nel \"Tai Bai Yin Jing \u592a\u767d\u9634\u7ecf\".\nSequenze.\nShao keyong e Pan Yingjie hanno elencato una serie di sequenze del Bamenquan.\nGli elenchi che seguono sono la sintesi della voce dell'enciclopedia di Baidu, della voce dell'enciclopedia dell'Istituto Confucio e di altri articoli, quali quello scritto da Kong Desheng. Tutti i nomi sono riscontrabili nel \"Wushu Daquan\"."}
{"id": "2463902", "revid": "1543377", "url": "https://it.wikipedia.org/wiki?curid=2463902", "title": "Carlo Bianco", "text": "Ha vissuto per tutta la vita nella citt\u00e0 natale, in provincia di Avellino. La sua intensa e appassionata vita di uomo di cultura lo ha portato in giro per tutto il mondo.\nBiografia.\nLaureato in lettere, filosofia e scienze, docente di filosofia morale all'Universit\u00e0 di Trento, fu un seguace del pensiero di Platone e Marcuse. Fondatore della corrente del concretismo, dottrina filosofica che propugna il rispetto di ogni fede religiosa, il credo nell'aldil\u00e0 e nella vita dopo la morte, ottenne nel 2004 la candidatura al premio Nobel per la letteratura dalle Accademie italiane.\nNel corso della sua carriera ricevette per tre volte il premio della Presidenza del Consiglio dei ministri: nel 1953, nel 1975 e, infine, nel 1995. Accademico di Francia, membro della Columbia Academy, nella sua lunga attivit\u00e0 letteraria consegu\u00ec diversi diplomi e riconoscimenti. Nel 2003 vinse il premio \"Elsa Morante\" che gli venne consegnato da Maurizio Costanzo e Dacia Maraini. Il sindaco di Napoli Rosa Russo Iervolino gli confer\u00ec la medaglia d'oro quale miglior ambasciatore della Campania nel mondo. Bianco, infatti, era un valente conoscitore di lingue straniere, compresi alcuni dialetti. Conosceva molti dialetti di paesi africani, che aveva avuto modo di apprendere nei suoi frequenti viaggi; aveva conseguito, inoltre, una laurea in scienze coloniali. L'Universit\u00e0 Latina di Parigi gli confer\u00ec una laurea honoris causa in lettere.\nUn saggio biografico del 2001 e una raccolta di poesie curata da Alfredo Marro, direttore del \"Caudino\" (mensile cervinarese col quale il filosofo ha a lungo collaborato), si occupano del filosofo cervinarese. Nell'autunno 2010, Franco Martino gli dedic\u00f2 una poesia dal titolo \"A Carlo Bianco\" nel suo libro \"Paese mio carissimo\".\nBianco mor\u00ec il 9 aprile 2010 a 99 anni mentre stava lavorando su un testo di Tommaso d'Aquino. Il 29 ottobre 2011 la citt\u00e0 di Cervinara gli ha dedicato una piazza nella natia frazione dei Salomoni."}
{"id": "2463906", "revid": "709565", "url": "https://it.wikipedia.org/wiki?curid=2463906", "title": "Elephant Princess", "text": "Elephant Princess \u00e8 una serie televisiva australiana per ragazzi. \u00c8 andata in onda su Network Ten dal 2008 al 2009.\nTrama.\nAlex Wilson pensa di essere una ragazza qualunque che vive a Melbourne, e ama la musica fino al suo sedicesimo compleanno quando il genio, Kuru, si presenta nel suo cortile con un elefante magico, Anala, e la informa che \u00e8 l'erede al trono del magico regno di Manjipoor.\nCon il suo aiuto, la riluttante principessa dovr\u00e0 imparare a padroneggiare i suoi poteri magici e dovr\u00e0 difendere la sua eredit\u00e0 dal suo subdolo cugino, Vashan, mentre cerca di capire in quale dei mondi si trova il suo vero destino.\nNella seconda stagione, Alex e la sua famiglia si sono trasferiti sulla Gold Coast . La sua amica Amanda l'ha seguita l\u00ec, dove hanno in programma di trovare un nuovo batterista per la loro band. Nel frattempo, a Manjipoor, la terribile strega Diva cerca di prendere il potere e apprendere i segreti del Libro magico ma, a causa del suo fallimento, Alex, riacquistando una magia troppo potente, lo sconfigge e riconquista sia il trono che il regno di Manjipoor."}
{"id": "2463907", "revid": "25312395", "url": "https://it.wikipedia.org/wiki?curid=2463907", "title": "The Elephant Princess", "text": ""}
{"id": "2463912", "revid": "1305772", "url": "https://it.wikipedia.org/wiki?curid=2463912", "title": "Cities XL", "text": "Cities XL (precedentemente Cities Unlimited), \u00e8 un videogioco di simulazione, sviluppato da Monte Cristo (gi\u00e0 sviluppatore di City Life), volto alla creazione e gestione di una citt\u00e0 a partire dalle basi.\nInizialmente l'uscita era prevista entro il primo quadrimestre del 2009, poi venne fissata per l'8 settembre 2009 ed ulteriormente spostata in modo definitivo all'8 ottobre in Europa ed Oceania. Il gioco consente la modalit\u00e0 multiplayer, che consiste nell'interagire con altri giocatori su vari pianeti, lavorando insieme nel creare citt\u00e0, gestire la loro economia e dare tutto il necessario ad i loro abitanti. I vari giocatori possono anche operare in modalit\u00e0 a singolo giocatore. Tuttavia a causa delle esigue iscrizioni per il gioco online, dall'8 marzo 2010 i server sono stati chiusi e il gioco convertito, tramite patch, per il solo single-player.\nUna nuova versione del gioco dal titolo \"Cities XL 2011\" \u00e8 stata sviluppata da Focus Home Interactive e pubblicata il 14 ottobre 2010.\nModalit\u00e0 di gioco.\nGiocatore singolo.\nIl gioco implementa oltre 25 mappe con vari paesaggi nella modalit\u00e0 single-player e 50 mappe con l'abbonamento online, con diversi paesaggi, centinaia di edifici, e la possibilit\u00e0 di creare un avatar in-game. Due differenti versioni del gioco sono state pubblicate, una edizione standard e un'edizione limitata. L'edizione limitata contiene contenuti extra tra cui punti di riferimento supplementari, mappe aggiuntive, e un poster.\nMultigiocatore.\nCities XL ha chiuso tutti i server e il multigiocatore non \u00e8 pi\u00f9 attivo.\nZone.\nIl gioco offre la possibilit\u00e0 di scegliere tre tipi di lotti edificabili: residenziali, commerciali ed industriali, ciascuno dei quali pu\u00f2 avere una densit\u00e0 diversa. I lotti residenziali sono inoltre contraddistinti da quattro classi sociali: i lavoratori non qualificati, operai specializzati, dirigenti e delle \u00e9lite. Prima di costruire i lotti edificabili, i giocatori sono tenuti a scegliere quale classe di residenti possano vivere l\u00ec. La classe sociale scelta per un lotto non sar\u00e0 modificata dalla simulazione.\nPer creare lotti edificabili, i giocatori devono scegliere un'area della mappa in cui, previa conferma, possono costruire lotti singoli oppure un'area in cui vengono creati in automatico dal gioco. I giocatori possono anche costruire lotti scegliendo le singole strutture.\nTrasporti.\nCities XL permette ai giocatori di creare una rete stradale con una variet\u00e0 di tipi di strada, con la possibilit\u00e0 di disegnare strade in diversi punti di vista e curvature. Ponti e tunnel sono anche parte del simulatore. Altre opzioni di trasporto verranno in futuro inserire nel gioco; come treni, traghetti e metropolitane. Un aggiornamento, pubblicato nel dicembre 2009, ha introdotto gli autobus nel gioco. le linee metropolitane sono interrate e quindi permettono di edificare su di esse tranne nelle fermate in quanto sono gli unici elementi che fuoriescono dal suolo.\nModuli di Estensione di Giocabilit\u00e0 (GEM).\nI Moduli di Estensione di Giocabilit\u00e0 (GEM), possono essere una stazione sciistica o una spiaggia, che pu\u00f2 essere implementata in una citt\u00e0 e gestita nel dettaglio dal giocatore. Ad esempio, in una localit\u00e0 sciistica GEM, sar\u00e0 possibile aggiungere impianti di risalita, ristoranti, rifugi, sentieri e piste. Quando un giocatore ne gestisce una, la simulazione della citt\u00e0 principale viene arrestata, ma la gestione efficace dei GEM pu\u00f2 essere d'aiuto.\nSviluppo.\nTerreni.\nIl terreno \u00e8 costituito da mappe in altezza, texture e una mappa normale. Invece di creare nuovi strumenti, Monte Cristo si basa sugli attuali strumenti di terze parti come EarthSculptor, World Machine e GeoControl per generare un unico terreno realistico prima di importare il software terreno-editing. In un'intervista dell'11 settembre 2007 Philippe Da Silva ha annunciato che Cities XL dovrebbe includere una grande variet\u00e0 di mappe e paesaggi, che permetter\u00e0 ai giocatori una maggiore profondit\u00e0 con i tipi di citt\u00e0 che vogliono creare. Un'anteprima di una mappa di Aspen ha confermato che Cities XL dovrebbe includere paesaggi innevati.\nMotore 3D.\nMonte Cristo ha creato un motore 3D che permette a tutti i PC di eseguire il gioco. Il giocatore anche con le opzioni grafiche completamente basse, pu\u00f2 ottenere immagini di qualit\u00e0, migliori di City Life.\nPubblicazione.\nNel giugno 2007, uno screenshot di uno nuovo videogioco gestionale fu postato nel blog di Philippe Da Silva. Tuttavia \u00e8 stato rivelato in una intervista che il gioco non si chiamer\u00e0 \"City Life 2\", ma inizialmente fu nominato \"Cities Unlimitied\" per non creare confusione. Il 15 aprile 2009 \u00e8 stato annunciato che \"Cities Unlimitied\", il titolo ufficiale del gioco, sarebbe diventato \"Cities XL\". Il 16 aprile 2009 \u00e8 iniziata la registrazione per il beta testing del gioco. Il gioco \u00e8 stato pubblicato l'8 ottobre 2009 in Oceania e in Europa, e il 9 ottobre 2009 in Nord America. Una demo \u00e8 stata pubblicata il 7 settembre 2009, ma \u00e8 scaduta e non \u00e8 pi\u00f9 giocabile.\nDurante lo sviluppo di Cities XL, Monte Cristo ha mantenuto IL blog degli sviluppatori e un forum internet sul loro sito web principale. Prima dell'uscita del gioco, sia il blog che il forum degli utenti sono stati chiusi e rimossi dalla vista pubblica. La societ\u00e0 ha dichiarato che la comunit\u00e0 non ha da preoccuparsi, in quanto hanno \"salvato tutti i post buoni\", e che avrebbe continuato a mantenere una presenza su siti web come Simtropolis.\nCritiche.\nLa modalit\u00e0 single player \u00e8 stata criticata come blanda, e gli utenti si sono lamentati che \"anche le missioni tutorial erano sotto vendita\" per la sottoscrizione multiplayer. IGN ha dato il voto 8,1 al gioco dicendo che \u00abCities XL ha infatti spinto il genere nella giusta direzione, snellendo alcune delle parti pi\u00f9 fastidiose di Juggernaut Maxis e SimCity\u00bb. GameSpot ha dato un 6,0 ed afferma che \u00abil gioco da solo \u00e8 generico\u00bb.\nL'australiano talk show sui video giochi Good Game's ha dato due voti al gioco: 6/10 e 7/10.\nCities XL 2011.\nIl 25 giugno 2010 \u00e8 stato annunciato che Focus Home Interactive ha acquisito il franchising Cities XL, e che una nuova versione di Cities XL dal titolo \"Cities XL 2011\" sar\u00e0 pubblicata nel mese di ottobre 2010. Ci\u00f2 \u00e8 effettivamente avvenuto il 14 ottobre 2010."}
{"id": "2463913", "revid": "106017", "url": "https://it.wikipedia.org/wiki?curid=2463913", "title": "Sistemistica", "text": ""}
{"id": "2463914", "revid": "599013", "url": "https://it.wikipedia.org/wiki?curid=2463914", "title": "Alessandro Cambalhota", "text": "Carriera.\nInizia la propria carriera nel 1994 con il Novorizontino per poi passare nel 1995 al Vasco da Gama con 2 presenze e 0 gol. Nell'estate dello stesso anno passa al Santos per l'annata 1996 dove segna 7 volte su 20 partite. Tenta l'avventura remunerativa nella J. League con il J\u00fabilo Iwata nel 1997 con 22 presenze e 8 gol. Nel 1998 torna in Brasile al Santos dove realizza 4 gol in 24 partite ed il suo rendimento gli vale il rinnovo del contratto anche per la stagione 1999.\nHa disputato una partita con la Nazionale brasiliana nel 1999 in amichevole contro la Corea del Sud."}
{"id": "2463916", "revid": "729019", "url": "https://it.wikipedia.org/wiki?curid=2463916", "title": "United States Africa Command", "text": "Lo United States Africa Command (USAFRICOM o AFRICOM, traducibile in italiano come \"Comando Africano degli Stati Uniti\") \u00e8 lo Unified Combatant Command (\"Comando combattente unificato\"), formalmente attivo dall'ottobre 2008, responsabile per le relazioni e le operazioni militari statunitensi che si svolgono in tutto il continente africano ad esclusione del solo Egitto, che \u00e8 di competenza del \"Central Command\"; il comando \u00e8 controllato dal Dipartimento della Difesa degli USA ed ha sede presso le Kelley Barracks di Stoccarda (Germania).\nLa nascita dell'\"AFRICOM\" riflette la crescente importanza strategica dell'Africa per quanto riguarda il terrorismo internazionale, le forniture di petrolio e l'espansione delle relazioni sino-africane. L'obiettivo principale del comando \u00e8 la stabilizzazione di Paesi poveri e deboli attraverso la formazione delle forze di sicurezza locali e gli aiuti umanitari.\nStoria.\nLa precedente suddivisione dell'Africa.\nPrima della nascita dell'AFRICOM, avvenuta nel 2008, il continente africano era sotto la responsabilit\u00e0 di tre \"Unified Combatant Command\" (comando combattente unificato) statunitensi: l'European Command competente per l'Africa occidentale, il Central Command per l'Africa orientale e il Pacific Command per l'Oceano Indiano e le isole al largo della costa orientale africana. Questa suddivisione, unita alla complessit\u00e0 e alla diversit\u00e0 del continente, ha intralciato lo sviluppo di una strategia coerente degli USA in Africa.\nUn comando unico per l'Africa, volto a difendere meglio gli interessi statunitensi nel continente e a sorvegliare con pi\u00f9 efficacia le \"zone calde\" del Sahara, del Sahel, del Corno d'Africa e del Golfo di Guinea, venne ipotizzato per la prima volta nel 2000 da un lavoro dell'United States Army War College (collegio di guerra dell'esercito statunitense). Nel 2005 il Congresso degli Stati Uniti d'America ha stanziato cinquecento milioni di dollari per la Trans-Saharan Counterterrorism Initiative (TSCTI), un'iniziativa di cooperazione intergovernativa militare internazionale della durata di sei anni per combattere il terrorismo in Africa. I principali paesi coinvolti furono Algeria, Ciad, Mali, Niger, Senegal, Nigeria, Marocco e Mauritania. La TSCTI prendeva quindi il posto della Pan Sahel Initiative, terminata nel 2004 e incentrata sulla lotta al narcotraffico e al contrabbando di armi. Altri precedenti interventi USA in Africa includevano missioni, come la Joint Combined Exchange Training, di addestramento delle unit\u00e0 militari locali. Nel 2007 una scrittrice della Naval Postgraduate School produsse un articolo in cui correlava le future strategie USA in Africa all'andamento della guerra al terrorismo, alle fonti minerarie ed energetiche e al costante miglioramento delle relazioni della Cina con i paesi africani.\nNascita dell'AFRICOM.\nVerso la met\u00e0 del 2006 il segretario della difesa Donald Rumsfeld ordin\u00f2 uno studio sulla fattibilit\u00e0 ed i requisiti che avrebbe dovuto avere un nuovo comando unificato in Africa, che present\u00f2 poi al presidente George W. Bush agli inizi di dicembre.\nIl 6 febbraio 2007 il nuovo segretario della difesa Robert Gates annunci\u00f2 alla commissione sui servizi armati del Senato che Bush aveva concesso l'autorizzazione a creare un African Command. Una ventina di giorni dopo il contrammiraglio Robert Moeller, direttore del gruppo che avrebbe dovuto porre le basi dell'AFRICOM, arriv\u00f2 a Stoccarda, in Germania, per iniziare il suo lavoro. Il 28 settembre il generale William E. Ward fu designato dal Senato quale primo comandante dell'AFRICOM, in quel momento inquadrato ancora come comando alle dipendenze dell'European Command ma con un quartier generale indipendente. La piena indipendenza arriv\u00f2 poi il 1\u00ba ottobre 2008.\nL'AFRICOM gestisce i rapporti e le operazioni militari statunitensi che si svolgono in tutto il continente africano (ad eccezione dell'Egitto, di competenza del Central Command) comprese le isole di S\u00e3o Tom\u00e9 e Pr\u00edncipe, di Capo Verde, le Comore, il Madagascar, le Mauritius e le Seychelles.\nScelta del quartier generale.\nIl comandante dell'AFRICOM \u00e8 un generale a quattro stelle. Il quartier generale dispone di circa 2.000 tra militari e civili. Quasi 1.500 di questi lavorano al quartier generale delle Kelley Barracks di Stoccarda, mentre gli altri fungono da personale di coordinamento presso l'United States Special Operations Command acquartierato nella MacDill Air Force Base (Florida), l'United States Air Forces in Europe locato nella base della RAF di Molesworth (Regno Unito) e la Combined Joint Task Force - Horn of Africa di stanza a Camp Lemonnier (Gibuti). Altri ufficiali lavorano presso le ambasciate di circa trentotto nazioni e in posti chiave delle istituzioni africane (Unione africana, ECOWAS, Centro di addestramento \"peacekeeping\" internazionale \"Kofi Annan\").\nNel giugno 2007 sono circolate alcune voci di una presunta competizione tra gli stati africani per ospitare il quartier generale dell'AFRICOM, anche se inizialmente solo la Liberia rese pubblico questo intento. Nigeria, Libia e Sudafrica si dissero invece contrarie ad un quartier generale nei propri territori. Il \"Sudan Tribune\" ipotizz\u00f2 l'Etiopia come centro di comando perch\u00e9 nel paese risiede anche l'Unione africana, ed in effetti nel novembre 2007 il primo ministro etiope Meles Zenawi si disse contento di poter lavorare, in futuro, a stretto contatto con l'AFRICOM. L'ipotesi venne rinforzata dalla dichiarazione rilasciata dall'aeronautica statunitense il 5 dicembre in cui fu affermato che Addis Abeba, capitale dell'Etiopia, sarebbe potuta essere una buona citt\u00e0 come sede del quartier generale dell'AFRICOM.\nIl 18 febbraio 2008 il generale Ward annunci\u00f2 alla BBC che non era in cantiere nessun piano per trasferire il quartier generale, o parte di esso, in qualche luogo del continente africano. Al tempo stesso il presidente Bush ufficializz\u00f2 che gli USA non erano intenzionati a costruire nuove basi in Africa, in tal modo discostandosi da quanto prospettato un anno prima al momento di autorizzare l'istituzione dell'Africa Command. L'unica base statunitense in Africa risulta essere Camp Lemonnier, in Gibuti, facente gi\u00e0 parte del Central Command.\nIl quartier generale \u00e8 quindi rimasto dove sono iniziati i lavori di preparazione della messa a punto dell'Africa Command, cio\u00e8 alle Kelley Barracks di Stoccarda."}
{"id": "2463918", "revid": "22229", "url": "https://it.wikipedia.org/wiki?curid=2463918", "title": "Camp Ederle", "text": ""}
{"id": "2463922", "revid": "1543377", "url": "https://it.wikipedia.org/wiki?curid=2463922", "title": "Christopher Scarver", "text": "Biografia.\nSecondo di cinque figli, frequent\u00f2 la James Madison High School, prima di essere espulso ed essere cacciato di casa dalla madre a causa dell'alcolismo. Scarver venne assunto come apprendista falegname nel programma di lavoro Youth Conservation Corps; al processo disse che gli era stata promessa una promozione a supervisore e un contratto a tempo pieno, ma alla fine del programma venne licenziato. Egli incolp\u00f2 di questo il gestore dell'attivit\u00e0, John P. Feyen.\nIl 1\u00ba giugno 1990 Scarver si rec\u00f2 con una pistola nell'ufficio di Feyen, credendo fosse solo, ma con lui c'era Steve Lohman; Scarver minacci\u00f2 i due, dicendo di aver bisogno di soldi, ma quando ricevette da Lohman solo 15 dollari, gli spar\u00f2 alla testa. Secondo le autorit\u00e0, Scarver disse: \u00abCredi stia scherzando, Mr. Hitler? Ho bisogno di soldi\u00bb. Spar\u00f2 altre due volte a Lohman, prima di ricevere un assegno di 3.000 dollari da Feyen: quest'ultimo riusc\u00ec a scappare e a denunciare Scarver alle autorit\u00e0. Scarver fu arrestato e condannato all'ergastolo da scontare nel Columbia Correctional Institution, a Portage, Wisconsin, nel 1992. Durante il suo soggiorno in prigione fu dichiarato malato di schizofrenia.\nLa mattina del 28 novembre 1994 fu assegnato al programma di pulizie insieme al serial killer Jeffrey Dahmer e Jesse Anderson. Quando le guardie di sorveglianza lasciarono soli i tre, Scarver colp\u00ec Dahmer e Anderson con una barra di metallo trafugata dalla palestra del carcere. Quindi torn\u00f2 nella sua cella. Notato da uno dei sorveglianti, questi gli chiese perch\u00e9 non stesse ancora lavorando. Scarver rispose: \u00abDio mi ha detto di farlo. Potrai sentirlo al notiziario delle 6. Dahmer e Anderson sono morti\u00bb. Jeffrey Dahmer venne dichiarato deceduto durante il trasferimento all'ospedale, mentre Anderson mor\u00ec dopo due giorni di coma, la sera del 30 novembre. Per questi due omicidi Scarver \u00e8 stato condannato ad altri due ergastoli, nel febbraio 1995, senza la possibilit\u00e0 di ottenere il rilascio su cauzione.\nNel 2005 Christopher Scarver avanza una causa contro i funzionari del Wisconsin Secure Program Facility, sostenendo d'essere stato sottoposto a punizioni crudeli. Durante il processo per questa causa il giudice ha respinto le accuse presentate da Scarver, stabilendo che le azioni dei funzionari penitenziari non possono essere considerate illegali. Scarver fece ricorso presso la Corte d'Appello; quest'ultima per\u00f2 ha confermato la decisione del giudice nel 2006. A seguito di questa decisione da parte della Corte d'Appello, Christopher Scarver rimase ed \u00e8 tuttora detenuto nel Wisconsin Secure Program Facility.\nNella cultura di massa.\nNel 2000 la band death metal Macabre ha dedicato a Scarver una canzone del loro album \"Dahmer\"."}
{"id": "2463929", "revid": "343572", "url": "https://it.wikipedia.org/wiki?curid=2463929", "title": "Gaio Cesare Ottaviano Augusto", "text": ""}
{"id": "2463932", "revid": "1149807", "url": "https://it.wikipedia.org/wiki?curid=2463932", "title": "Episodi di Elephant Princess (prima stagione)", "text": "La prima stagione di Elephant Princess \u00e8 stata trasmessa su Network Ten dal 13 novembre 2008.\nIn Italia \u00e8 stata trasmessa dall'aprile 2009 su RaiSat Smash Girls ed in chiaro dal 22 giugno dello stesso anno su Rai 3."}
{"id": "2463935", "revid": "775372", "url": "https://it.wikipedia.org/wiki?curid=2463935", "title": "Insurrezione islamica nel Maghreb", "text": "Con Insurrezione islamica nel Maghreb si intende l'insieme delle operazioni di gruppi che si rifanno al terrorismo islamista nel territorio del Maghreb e del Sahel, nell'Africa Nord-Occidentale, negli anni dal 2002 in poi.\nNel 2003, assieme al loro alleato regionale, l'Algeria, gli Stati Uniti hanno lanciato il \u201csecondo fronte\u201d della guerra al terrore attraverso le regioni del Sahel nel Sahara del sud, che avrebbero ospitato islamisti e simpatizzanti qaedisti in fuga dall'Afghanistan.\nLa caccia al GSPC nel Sahara.\nIl punto di svolta era stata la presa in ostaggio di 32 turisti nel Sahara algerino, nel marzo 2003, attribuita al Gruppo Salafita per la Predicazione e il Combattimento (GSPC). Il GSPC avrebbe tenuto gli ostaggi in due gruppi, a distanza di 300 chilometri l'uno dall'altro; l'esercito algerino avrebbe liberato uno dei due gruppi in maggio, mentre l'altro gruppo si sarebbe rifugiato in Mali e avrebbe rilasciato gli ostaggi in agosto dietro il pagamento di 5 milioni di euro di riscatto. Entro la fine di gennaio 2004, le forze algerine e maliane sostenevano di aver stanato il GSPC dal Mali e averlo inseguito fino al massiccio del Tibesti in Ciad, dove in tre giorni di battaglia avrebbero ucciso 43 terroristi; il loro capo Saifi Ammari, detto Aberrazak \u201cEl Para\u201d, sarebbe sfuggito, finendo ostaggio nelle mani dei ribelli ciadiani, e attraverso mediazione libica riconsegnato poi in ottobre all'Algeria, dove era stato gi\u00e0 condannato all'ergastolo in contumacia. L'apporto americano all'operazione militare, inizialmente smentito, venne poi quantificato dal dipartimento di Stato in 100 soldati e un velivolo di supporto, oltre ad un carico di equipaggiamento fornito all'esercito del Ciad.\nL'attacco alle installazioni militari in Mauritania (2005).\nNel 2005 le esercitazioni semestrali congiunte tra l'esercito americano e gli stati amici si sono svolte in Mauritania. Pochi giorni prima del loro avvio, 15 soldati mauritani sono morti in un attacco alla base militare Lemgheity, sul confine con l'Algeria e il Mali.\nLe autorit\u00e0 della Mauritania hanno incolpato il GSPC; tuttavia molti dubitano della responsabilit\u00e0 del GSPC, per le sue scarse capacit\u00e0 di portare attacchi su larga scala, e per motivi strategici: proprio in Mauritania il GSPC gode di un rifugio tranquillo. Giornalisti locali hanno accusato di non aver avuto accesso ai feriti negli ospedali, e di non aver potuto verificare i rapporti ufficiali. Sembra plausibile l'implicazione dei servizi segreti algerini (DRS) nell'azione, al fine di migliorare la posizione algerina come partner nella \u201cguerra al terrore\u201d e per coinvolgere maggiormente gli Stati Uniti nella regione.\nPunto di vista americano.\nIl \u201cFronte del Sahara\u201d era visto da Washington come un perno per la penetrazione militare in Africa, per un maggiore accesso alle sue risorse petrolifere in crescita, e per garantirsi un maggiore sostegno da parte dell'Europa.\nLa vicenda supportava la teoria della connessione tra terroristi afgani e mediorientali con i gruppi magrebini, attraverso i territori del Sahel, nonostante non vi fosse pericolo islamista in loco, e nessuna prova che terroristi dall'Afghanistan avessero preso questa strada. L'intelligence americana potrebbe anzi aver equivocato il soprannome dei Tablighi Jama\u2019at - \u201ci Pakistani\u201d -, dovuto alla sede centrale del movimento.\nPunto di vista algerino.\nDa parte algerina, Bouteflika vedeva i piani di George W. Bush come un'opportunit\u00e0 per rompere l'isolamento diplomatico e assicurarsi rifornimenti di equipaggiamento militare che Clinton e gli europei gli avevano negato. La manipolazione dei servizi segreti americani da parte degli algerini sembra dovuta alla mancanza di uomini sul campo da parte americana e alla scelta compiacente di spezzoni di intelligence, combacianti con le visioni dell'amministrazione.\nEffetti delle operazioni di controterrorismo nell'area.\nIl secondo fronte ha creato immensi danni alle popolazioni della regione del Sahara-Sahel; ha creato rabbia, frustrazione, ribellione, instabilit\u00e0 politica e insicurezza nell'intera regione. Il golpe del 2005 in Mauritania, le ribellioni Tuareg in Mali e Niger, le rivolte nell'Algeria meridionale e la crisi politica del Ciad ne sono in vario modo collegati.\nInoltre, la mossa ha distrutto l'industria turistica e tolto i mezzi di sostentamento alle popolazioni, forzando i giovani al contrabbando o all'emigrazione. Il lancio del fronte del Sahara \u00e8 andato di pari passo con una crescita dei comportamenti repressivi dei governi contro le popolazioni civili. Il collasso del fronte ha quindi portato ad uno scoppio di ribellioni verso questi governi, e ad una crescita di instabilit\u00e0 politica e sicurezza.\nInsurrezione nell'Azauad.\nL\"'Azauad\" \u00e8 la regione settentrionale del Mali e per tre quarti dell'area \u00e8 desertica o semi-desertica. Dal 1990 sono scoppiate ciclicamente rivolte tuareg guidate dal movimento separatista dal \"Movimento Popolare per la Liberazione dell'Azauad\" ed agirono soprattutto durante la guerra civile del Mali dei primi anni novanta.\nDal 2012 dal Movimento Nazionale di Liberazione dell'Azawad ha ripreso gli scontri. Ha dichiarato unilateralmente la propria indipendenza dal Mali il 6 aprile 2012, dopo violenti combattimenti tra i tuareg, sostenuti dai fondamentalisti islamici dell\"'Ansar Dine\" (guidati da Iyad ag Ghali), e l'esercito maliano. I tuareg hanno preso il controllo del territorio e occupato il capoluogo Gao.\nDal dicembre 2012 sono ripresi gli scontri con le forze armate del Mali, e gli islamisti hanno iniziato ad invadere il Sud del Mali. Questo ha portato la comunit\u00e0 internazionale a intervenire (Operazione Serval)."}
{"id": "2463936", "revid": "1782831", "url": "https://it.wikipedia.org/wiki?curid=2463936", "title": "Akiko Yajima", "text": " \u00c8 famosa per essere la prima voce di Shinnosuke Nohara nell'anime \"Shin Chan\".\nDoppiaggio.\nIn grassetto i ruoli importanti."}
{"id": "2463939", "revid": "729019", "url": "https://it.wikipedia.org/wiki?curid=2463939", "title": "Robert Ghormley", "text": "Durante la seconda guerra mondiale, oper\u00f2 nel teatro del Sud Pacifico nella guerra contro il Giappone.\nBiografia.\nInizio carriera militare.\nSi diplom\u00f2 all'Accademia militare della US Navy nel luglio 1906, e serv\u00ec per cinque anni sugli incrociatori. Dal 1911 al 1913 serv\u00ec, col grado di tenente di vascello, come aiutante di bandiera del Comandante in capo della flotta del Pacifico, partecipando alla campagna del Nicaragua nel 1912.\nTra le due guerre.\nDopo un periodo di servizio all'Accademia Navale, promosso \"lieutnant commander\" (equivalente al grado di capitano di corvetta), pass\u00f2 la Prima guerra mondiale come aiutante di bandiera sulla USS Nevada. Dopo la guerra comand\u00f2 unit\u00e0 minori fino al 1922. Promosso \"commander\" (capitano di fregata) nel luglio 1921, fu aiutante dell'assistente al Segretario alla Marina statunitense dal 1923 al 1925. Fu poi vicecomandante della corazzata Oklahoma fino al 1927.\nSeconda guerra mondiale.\nDa contrammiraglio, si trovava come osservatore in Gran Bretagna allo scoppio delle ostilit\u00e0. Promosso vice ammiraglio, ricopr\u00ec l'incarico di comandante dell'area del sud Pacifico da giugno ad ottobre del 1942, durante le fasi iniziali della campagna di Guadalcanal, e venne sostituito dall'ammiraglio William Halsey per il suo pessimismo. Trascorso un breve periodo al ministero della Marina a Washington, ritorn\u00f2 nel Pacifico come comandante del 14\u00ba distretto navale alle Hawaii. Alla fine del 1944 fu destinato in Germania come comandante delle forze navali statunitensi, dove rimase per un anno. Trascorse gli ultimi mesi di servizio attivo come consigliere della US Navy a Washington, andando in pensione nel 1946."}
{"id": "2463940", "revid": "22229", "url": "https://it.wikipedia.org/wiki?curid=2463940", "title": "Bouteflika", "text": ""}
{"id": "2463942", "revid": "110157", "url": "https://it.wikipedia.org/wiki?curid=2463942", "title": "GSC 02620-00648", "text": "GSC 02620-00648 \u00e8 un sistema stellare doppio posto a circa 1400 anni luce nella costellazione di Ercole caratterizzato dalla presenza di un esopianeta, TrES-4, orbitante attorno alla componente principale.\nStelle.\nLa stella principale, \"GSC 02620-00648A\", \u00e8 una stella del tipo F avente una massa superiore del 20% a quella solare. La stella, 1,2 volte pi\u00f9 massiccia del sole, ha ormai esaurito il suo idrogeno ed ha iniziato la trasformazione in gigante rossa. Si prevede che nell'arco di un miliardo di anni essa fagociter\u00e0 TrES-4.\nOrbitante attorno ad essa, ad una distanza pari a 755 AU vi \u00e8 la componente secondaria, \"GSC 02620-00648C\". Questa stella, di massa e luminosit\u00e0 inferiori, di tipologia K o M, venne scoperta nel 2009 nell'ambito di un progetto svolto all'osservatorio di Calar Alto mirato a verificare, con un telescopio pi\u00f9 potente da 2,2 m, l'esistenza di 14 sospetti esopianeti precedentemente individuati con mezzi meno precisi. Alla stella venne assegnata una denominazione con suffisso \"C\" per evitare possibili fraintendimenti con il pianeta.\nSistema planetario.\nIl 7 agosto 2007 fu annunciata la scoperta di TrES-4 come risultato delle indagini svolte utilizzando il metodo del transito nell'ambito del Trans-Atlantic Exoplanet Survey.\nProspetto.\nProspetto del sistema planetario di GSC 02620-00648."}
{"id": "2463944", "revid": "599013", "url": "https://it.wikipedia.org/wiki?curid=2463944", "title": "Gostinyj dvor", "text": "Gostinyj dvor con il significato di Corte (cortile) degli ospiti, mercanti) \u00e8 un toponimo che indica "}
{"id": "2463945", "revid": "486946", "url": "https://it.wikipedia.org/wiki?curid=2463945", "title": "Villa Heriott", "text": ""}
{"id": "2463952", "revid": "287204", "url": "https://it.wikipedia.org/wiki?curid=2463952", "title": "Chennai Open 2007", "text": "Il Chennai Open 2007 \u00e8 stato un torneo di tennis giocato sul cemento.\n\u00c8 stata la 12\u00aa edizione del Chennai Open,\nche fa parte della categoria International Series nell'ambito dell'ATP Tour 2007.\nSi \u00e8 giocato al SDAT Tennis Stadium di Chennai in India, dal 1\u00ba gennaio all'8 gennaio 2007.\nCampioni.\nSingolare.\n Xavier Malisse ha battuto in finale Stefan Koubek 6-1, 6-3\nDoppio.\n Xavier Malisse / Dick Norman hanno battuto in finale Rafael Nadal / Bartolom\u00e9 Salv\u00e1-Vidal 7-6(4), 7-6(4)"}
{"id": "2463957", "revid": "767487", "url": "https://it.wikipedia.org/wiki?curid=2463957", "title": "Il gatto con gli stivali (film 1988)", "text": "Il gatto con gli stivali (\"Puss in Boots\") \u00e8 un film del 1988 diretto da Eugene Marner e basato sulla fiaba di Charles Perrault, \"Il gatto con gli stivali\".\nTra gli interpreti figurano Christopher Walken e Jason Connery, figlio di Sean Connery.\nTrama.\nUn mugnaio morente divide i suoi unici possedimenti tra i tre figli: lascia il mulino al maggiore, l'asino al secondogenito, e il suo amato gatto, Puss, al figlio minore, Corin. \nInizialmente deluso dalla sua eredit\u00e0 a quattro zampe, Corin presto scoprir\u00e0 che Puss non \u00e8 un micio come gli altri. Dopo aver calzato un bellissimo paio di stivali di cuoio, il gatto \u00e8 pronto a darsi da fare per soddisfare Corin in tutto ci\u00f2 che ha sempre desiderato!\nInfatti Puss \u00e8 un brillante stratega, che idea un ingegnoso piano per conquistare sia il favore del Re che il cuore della Principessa Vera per il suo nuovo padrone. Ma prima del lieto fine, dovr\u00e0 affrontare un orco famelico, in grado di tramutarsi in ogni animale della terra.\nDistribuzione.\nIl film, appartenente alla raccolta Cannon Movie Tales, venne lanciato direttamente nel mercato Home Video, senza passare per le sale cinematografiche.\nNel 2005 \u00e8 stato distribuito in DVD negli Stati Uniti dalla MGM/UA Home Entertainment, e nell'autunno 2009 il film \u00e8 uscito anche in Italia, edito da 20th Century Fox.\nColonna sonora.\nSegue un elenco dei brani inclusi nel film: "}
{"id": "2463958", "revid": "108190367", "url": "https://it.wikipedia.org/wiki?curid=2463958", "title": "Gresham (Oregon)", "text": "Gresham \u00e8 una citt\u00e0 degli Stati Uniti d'America, nella Contea di Multnomah, nello Stato dell'Oregon.\nLa popolazione era di 110.158 abitanti nel censimento del 2018.\nInfrastrutture e trasporti.\nLa citt\u00e0 \u00e8 servita dalla linea blu della rete metrotranviaria MAX."}
{"id": "2463963", "revid": "108190388", "url": "https://it.wikipedia.org/wiki?curid=2463963", "title": "Hillsboro (Oregon)", "text": "Hillsboro \u00e8 una citt\u00e0 degli Stati Uniti d'America, nella Contea di Washington, nello Stato dell'Oregon.\nLa popolazione era di 108.389 abitanti nel censimento del 2018.\nInfrastrutture e trasporti.\nLa citt\u00e0 \u00e8 servita dalla linea blu della rete metrotranviaria MAX."}
{"id": "2463966", "revid": "37401", "url": "https://it.wikipedia.org/wiki?curid=2463966", "title": "Beaverton (Oregon)", "text": "Beaverton \u00e8 una citt\u00e0 degli Stati Uniti d'America che si trova nella Contea di Washington, nello Stato dell'Oregon, nelle vicinanze di Portland.\nAbitanti ed economia.\nSecondo il censimento del 2018 vi abitavano un totale di 98.962 persone.\nLa citt\u00e0 \u00e8 anche nota per essere la sede della famosa azienda sportiva Nike, che ha la sua sede centrale in un'area non incorporata a poca distanza dalla citt\u00e0. La citt\u00e0 si trova anche nella Silicon Forest, ovvero un'area dove sono presenti molte aziende operanti nel campo dell'alta tecnologia, tra cui ad esempio la Maxim Integrated Products e la Tektronix.\nAziende con pi\u00f9 lavoratori.\nSecondo il \"Comprehensive Annual Financial Report\"cittadino del 2016, le 10 maggiori aziende che impiegano lavoratori sono le seguenti:\nInfrastrutture e trasporti.\nLa citt\u00e0 \u00e8 servita dalla linea ferroviaria suburbana WES Commuter Rail."}
{"id": "2463967", "revid": "71433", "url": "https://it.wikipedia.org/wiki?curid=2463967", "title": "Can't stop a river", "text": ""}
{"id": "2463971", "revid": "729019", "url": "https://it.wikipedia.org/wiki?curid=2463971", "title": "Al-Qaida nel Maghreb islamico", "text": "al-Q\u0101\u02bfida nel Maghreb islamico, abbreviato AQMI o AQIM () \u00e8 un gruppo terrorista jihadista, attivo nell'area sahariana e saheliana. Fino al 2005 era noto come \"Gruppo salafita per la predicazione e il combattimento\", GSPC ()\nStoria.\nGruppo salafita per la predicazione e il combattimento.\nIl \"Gruppo salafita per la predicazione e il combattimento\" (GSPC) \u00e8 nato negli anni novanta, nell'ambito della guerra civile algerina con lo scopo di rovesciare il governo dell'Algeria e istituirvi uno stato islamico. Al suo vertice si trovava, dal 2004 al 2020, l'\"emiro\" Abdelmalek Droukdel.\nCon il declino del Gruppo islamico armato (GIA), il GSPC restava il maggiore gruppo ribelle, con circa 300 guerriglieri nel 2003, e con un piano di assassinii di personale della polizia e dell'esercito algerino.\nal-Q\u0101\u02bfida nel Maghreb islamico.\nNel 2005 si \u00e8 affiliato ad al-Q\u0101\u02bfida, rinominandosi \"al-Q\u0101\u02bfida nel Maghreb islamico\", AQMI ().\nDal 2012, \u00e8 diventato attore non secondario nella guerra civile che in Mali ha portato alla dichiarazione dell'indipendenza del settentrione di quel paese (Azawad), abitato prevalentemente dalla componente tuareg.\nNel 2016, insieme ad al-Murabitun, al-Q\u0101\u02bfida nel Maghreb islamico si rende protagonista di un attentato a Ouagadougou contro un ristorante e un hotel, provocando 30 morti, e di un attentato in Costa d'Avorio contro dei resort e delle spiagge frequentati da turisti occidentali, provocando 18 morti."}
{"id": "2463972", "revid": "122942830", "url": "https://it.wikipedia.org/wiki?curid=2463972", "title": "Bend", "text": "Bend \u00e8 una \"city\" degli Stati Uniti d'America, nella contea di Deschutes, nello Stato dell'Oregon.\nAl censimento del 2018 la popolazione era di abitanti.\n\u00c8 conosciuta per ospitare l'ultimo Blockbuster rimasto al mondo."}
{"id": "2463973", "revid": "1543377", "url": "https://it.wikipedia.org/wiki?curid=2463973", "title": "Canale di Zara", "text": "Il canale di Zara (in croato \"Zadarski kanal\") \u00e8 il tratto di mare che separa la costa della Croazia dall'isola dalmata di Ugliano e si trova di fronte alla citt\u00e0 di Zara. \nGeografia.\nIl canale \u00e8 posto in direzione nord-ovest/sud-est, a ovest della citt\u00e0 di Zara, inizia a sud del mare di Puntadura (\"Virsko more\"), il suo proseguimento \u00e8 il canale di Pasman, detto anche stretto di Pasman.\nSecondo le mappe croate, i limiti fisici possono essere individuati: a nord, con la linea immaginaria che congiunge l'isolotto Idolo con punta Scala (\"rt Skala\"), che si trova circa 10\u00a0km a nord-ovest di Zara; a sud invece, il termine \u00e8 segnato dalla linea che congiunge San Cassiano, sulla costa dalmata, con lo stretto di Sdrelaz o di San Luca (\"Mali \u017ddrelac\"), che divide Ugliano da Pasman. Tale delimitazione segna anche l'inizio del canale di Pasman.\nAltri testi e mappe indicano l'inizio del canale di Zara a partire dalla linea che congiunge l'isola di Sestrugno con punta Darchio o Artich (\"Arti\u0107\"), dove si trova Brevilacqua (\"Privlaka\"), a sud dell'isola di Puntadura e dello stretto di Brevilacqua (\"Privla\u010dki Gaz\"), e lo fanno proseguire fin dove inizia il gruppo di scogli e isolotti adiacenti a Pasman, all'altezza di Marigliane (\"Mrljane\"). Il Rizzi afferma che il canale inizia a sud di Brevilacqua. \nLa carte del rilevamento topografico Francesco-giuseppino (\"Franzisco-Josephinische Landesaufnahme\") lo fanno iniziare a sud di Ulbo, inglobando in questo modo il mare di Puntadura.\nNel canale di Zara la bora \u00e8 ha una intensit\u00e0 modesta, \u00e8 forte solo nella prima parte fino a Peterzane, mentre pu\u00f2 essere molto sostenuta nel canale di Pasman.\nIsole.\nLe seguenti isole, tutte adiacenti alla costa di Ugliano, si trovano nel canale di Zara:"}
{"id": "2463975", "revid": "108190573", "url": "https://it.wikipedia.org/wiki?curid=2463975", "title": "Springfield (Oregon)", "text": "Springfield \u00e8 una citt\u00e0 degli Stati Uniti d'America, nella Contea di Lane, nello Stato dell'Oregon.\nLa popolazione era di 62.979 abitanti nel censimento del 2018.\nCuriosit\u00e0.\nDurante un'intervista Matt Groening, creatore de \"I Simpson\", dichiara di essersi ispirato a questa citt\u00e0 per ideare l'omonima Springfield della serie animata."}
{"id": "2463976", "revid": "599013", "url": "https://it.wikipedia.org/wiki?curid=2463976", "title": "Alex Alves", "text": "Biografia.\nAlex Alves viene colpito di leucemia agli inizi del 2012 e trasportato d'urgenza all'ospedale di Ja\u00fa nello Stato di San Paolo. Aveva subito un trapianto di midollo osseo ma invano, visto che la situazione del calciatore era gi\u00e0 peggiorata. Muore in ospedale il 14 novembre 2012, all'et\u00e0 di 37 anni. Aveva una figlia, Alexandra, avuta dall'ex moglie Nadya Franca.\nCarriera.\nInizia la sua carriera nell'annata 1993 con il Vitoria dove realizza 8 gol in 23 partite. Passa al Palmeiras nel 1994 ed in due anni fa 2 gol in 19 partite (1 nelle 7 presenze della prima stagione, 1 nelle 12 presenze nella seconda). Nel 1996 passa alla Portuguesa dove realizza nella prima stagione 7 gol su 23 presenze e nella successiva 2 su 20 presenze della stagione. Arriva al Cruzeiro nel 1998 dove fa 6 gol in 17 partite."}
{"id": "2463978", "revid": "767487", "url": "https://it.wikipedia.org/wiki?curid=2463978", "title": "Hansel e Gretel (film 1987)", "text": "Hansel e Gretel (\"Hansel and Gretel\") \u00e8 un film del 1987 diretto da Len Talan e basato sulla classica fiaba dei fratelli Grimm, \"H\u00e4nsel e Gretel\".\nTra gli interpreti figurano David Warner e Cloris Leachman.\nTrama.\nQuando Hansel e Gretel si smarriscono nella Foresta Proibita, dopo che il loro sentiero di briciole di torta scompare misteriosamente, giungono ad una magica casetta di marzapane. Tutto, dalle mura al tetto, \u00e8 buono da mangiare ... il problema \u00e8 che la casa \u00e8 abitata da una strega!Mentre Griselda tenta di imprigionarli per sempre, ricorrendo alla sua magia nera, i due fratellini cercano di trovare il modo per fuggire prima di diventare il suo prossimo dessert.\nProduzione.\nLe riprese del film, appartenente alla raccolta Cannon Movie Tales, iniziarono nel maggio 1986 nei GG Studios di Tel-Aviv, nonostante inizialmente si fosse pensato di girare gli esterni a Budapest, in Ungheria, per sfruttare le lugubri foreste che la popolano. Poco prima dell'inizio delle riprese, il regista Len Talan ricevette infatti dalla produzione la conferma che avrebbe girato completamente negli studi e in location in Israele.\nA causa dei costi di produzione e del budget limitato, i film della raccolta vennero girati in contemporanea: \"Hansel e Gretel\" venne realizzato insieme a \"La bella addormentata\".\nCi furono vari dibattiti su come distruggere la casetta di marzapane della strega alla fine del film. Alcuni volevano che esplodesse, mentre il regista Len Talan voleva riprenderla in stop-action, lasciandola quindi consumare e cadere a pezzi lentamente. Ma il costo dell'effetto era troppo elevato. Aria BenIshay, lo scenografo, ebbe allora un'altra idea: contatt\u00f2 il locale dipartimento dei vigili del fuoco, che si trovava vicino al bosco in cui era stata costruita la casetta, e chiese loro di assistere la troupe nelle riprese. I pompieri si appostarono sul retro della casa e, al segnale del regista, pomparono attraverso le finestre e il tetto della casa la classica schiuma antincendio, colorata per l'occasione con decine di litri di colorante per alimenti. Insieme a spruzzi di fumo ed esplosioni, Len Talan ebbe la sua scena.\nCast.\nDavid Warner, dopo il successo di \"Tron\" e la sua partecipazione alla fiaba horror \"In compagnia dei lupi\", interpreta Stephan, il taglialegna padre di Hansel e Gretel. Nel film si presta anche alla sua prima e unica esperienza come cantante. Cloris Leachman, con il viso stravolto da trucco e protesi in lattice, \u00e8 invece la strega Griselda.\nPer il ruolo dei due fratellini, vennero scelti la tredicenne inglese Nicola Stapleton, protagonista di un altro film della serie, \"Biancaneve\", e Hugh Pollard.\nDistribuzione.\nDopo l'insuccesso a livello di critica de \"Il potere magico\", i restanti film della serie vennero lanciati direttamente nel mercato home video, senza passare per le sale cinematografiche.\nNel 2005 \u00e8 stato distribuito in DVD negli Stati Uniti dalla MGM/UA Home Entertainment e, nell'autunno 2009, il film \u00e8 uscito anche in Italia, edito da 20th Century Fox.\nColonna sonora.\nSegue un elenco dei brani inclusi nel film:"}
{"id": "2463979", "revid": "287204", "url": "https://it.wikipedia.org/wiki?curid=2463979", "title": "Corvallis (Oregon)", "text": "Corvallis \u00e8 una citt\u00e0 degli Stati Uniti d'America, nella Contea di Benton, nello Stato dell'Oregon.\nLa popolazione era di abitanti nel censimento del 2018."}
{"id": "2463981", "revid": "287204", "url": "https://it.wikipedia.org/wiki?curid=2463981", "title": "Tigard", "text": "Tigard \u00e8 una citt\u00e0 degli Stati Uniti d'America, nella Contea di Washington, nello Stato dell'Oregon.\nLa popolazione era di 48.035 abitanti nel censimento del 2010.\nInfrastrutture e trasporti.\nLa citt\u00e0 \u00e8 servita dalla linea ferroviaria suburbana WES Commuter Rail."}
{"id": "2463983", "revid": "287204", "url": "https://it.wikipedia.org/wiki?curid=2463983", "title": "Operazione domani", "text": "Operazione domani (\"Friday\") \u00e8 un romanzo di fantascienza del 1982 dello scrittore statunitense Robert Heinlein.\n\u00c8 stato finalista per entrambi i maggiori riconoscimenti della letteratura fantascientifica, il Premio Hugo nel 1983 e il Premio Nebula nel 1982.\nStoria editoriale.\nIl romanzo fu pubblicato nell'aprile 1982 dalla casa editrice statunitense Holt, Rinehart and Winston.\nLa traduzione italiana di Vittorio Curtoni fu pubblicato della Arnoldo Mondadori Editore, dapprima nel maggio 1987 nel numero 6 della collana Altri mondi, successivamente nel luglio 1991 nel numero 1157 della collana Urania, nel febbraio 1996 nel numero 227 della collana Classici Urania e nel maggio 1996 nel n. 34 della collana I Libri di Urania.\nLa copertina dell'edizione \"Altri mondi\" \u00e8 di Karel Thole, dell'edizione del 1991 \u00e8 di Vicente Segrelles, delle edizioni del 1996 di Marco Patrito.\nTrama.\nFriday Jones (Friday Baldwin) \u00e8 una splendida ragazza ed \u00e8 una Persona Artificiale, adottata e allevata dal dott. Baldwin. Nella terra del futuro il dott. Baldwin \u00e8 a capo di un'agenzia specializzata in servizi e operazioni particolari (spionaggio, trasporti speciali, forse omicidi). \nDotata - come tutte le PA - di straordinarie capacit\u00e0, si trova nei guai dapprima poich\u00e9 viene rapita e torturata da un'agenzia nemica, poi, dopo esser stata liberata, per la guerra fra lo stato del Qu\u00e9bec e il Regno Imperiale dell'Illinois (poich\u00e9 lei, cittadina di Chicago, si trova nel Qu\u00e9bec quando scoppia la guerra). \nLa morte del suo capo, il dott. Baldwin, la porta a cercare lavori alternativi. \nIncaricata di trasportare un ovulo fecondato per la coppia regnante su uno dei pianeti colonizzati pi\u00f9 ricchi, \"Il Reame\", capisce che in realt\u00e0 le \u00e8 stato impiantato un feto e che verr\u00e0 infine uccisa per preservare il segreto. In uno scalo intermedio fugge quindi dalla nave che la trasporta, rifugiandosi in un altro pianeta differente, \"Botany Bay\", dove reincontrer\u00e0 casualmente vari amici che erano stati costretti alla fuga durante la guerra Qu\u00e9bec/Illinois. \nCon loro vivr\u00e0 serenamente il resto dei suoi giorni, perfettamente integrata nella vita del nuovo pianeta.\nCollegamenti con altre opere dell'autore.\n\"Operazione domani\" \u00e8 il \"seguito\" del romanzo breve \"Abisso\", anche se si tratta di storie indipendenti: uno dei personaggi chiave della storia, Hartley M. \"Kettle Belly\" Baldwin, riappare, molto pi\u00f9 vecchio, in \"Operazione domani\", dove \u00e8 conosciuto soprattutto come \"Boss\"; egli menziona i protagonisti di \"Abisso\", \"il signor Joseph Greene e signora\", come due dei progenitori genetici dell'eroina di \"Operazione domani\".\nIn entrambe le opere Baldwin \u00e8 a capo di una societ\u00e0 segreta, ma i superuomini geneticamente selezionati che ne erano membri in \"Abisso\", in \"Operazione domani\" sono emigrati (forse per portare avanti il loro programma di evoluzione auto-guidata separati dal resto della razza umana) su Olimpia, un pianeta che Baldwin sembra non ritenere adatto alla sua pupilla, infatti lascia in eredit\u00e0 a Friday una sovvenzione che le permette di emigrare verso un qualsiasi pianeta di sua scelta, salvo Olimpia.\nLe capacit\u00e0 super-umane di Friday, non sono solo intellettuali come per i superuomini di \"Abisso\" ma anche fisiche e gli derivano dal fatto di essere una persona artificiale progettata a tavolino.\nLe Shipstone, le colonie extrasolari Fiddler's Green, Proxima e Botany Bay, e l'inizio della balcanizzazione del Nord America sono menzionati ne \"Il gatto che attraversa i muri\", dove si afferma anche che Roger e Edith Stone da \"L'invasione dei gattopiatti\" ora vivono a Fiddler's Green.\nBotany Bay \u00e8 presente anche nel romanzo \"Astronave alla conquista\" e un'altra colonia extrasolare, Alcione, \u00e8 menzionata in \"Starman Jones\"."}
{"id": "2463984", "revid": "110157", "url": "https://it.wikipedia.org/wiki?curid=2463984", "title": "Albany (Oregon)", "text": "Albany \u00e8 un comune (\"city\") degli Stati Uniti d'America che si trova tra le contee di Linn (della quale \u00e8 capoluogo) e Benton, nello Stato dell'Oregon. La popolazione era di 50,158 persone al censimento del 2010.\nGeografia fisica.\nSecondo lo United States Census Bureau, ha un'area totale di 17,75 miglia quadrate (45,97\u00a0km\u00b2).\nStoria.\nIl primo colono americano di origine europea a stabilirsi nell'area fu nel 1845; il suo nome era Abner Hackleman ed era un contadino proveniente dall'Iowa. Dopo aver un reclamo un terreno per se stesso, Hackleman chiese a Hiram N. Smead di tenere un altro terreno per lui fino a quando il figlio \u00e8 arrivato dall'Iowa. Nel 1846, un anno dopo il suo arrivo in Oregon, Hackleman mor\u00ec mentre tornava in Iowa per andare a prendere la sua famiglia. Nel 1847, una coppia di fratelli, Walter e Thomas Monteith, si stabilirono nell'area, dopo un lungo viaggio con i buoi sulla Pista dell'Oregon, loro provenivano dallo Stato di New York. Erano una famiglia di rilievo nelle prime fasi dell'area; nel 1848, acquistarono 320 acri (1.3\u00a0km\u00b2) da Hiram Smead per $400 e un cavallo; essi tracciarono fuori 60 acri (240,000 m\u00b2) per il sito della citt\u00e0. Chiamarono la citt\u00e0 con il nome \"Albany\" dalla loro citt\u00e0 natale, Albany nello Stato di New York.\nSociet\u00e0.\nEvoluzione demografica.\nSecondo il censimento del 2010, c'erano 50,158 persone.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dall'87,8% di bianchi, lo 0,7% di afroamericani, l'1,2% di nativi americani, l'1,4% di asiatici, lo 0,2% di oceanici, il 5,2% di altre razze, e il 3,6% di due o pi\u00f9 etnie. Ispanici o latinos di qualunque razza erano l'11,4% della popolazione."}
{"id": "2463987", "revid": "109651", "url": "https://it.wikipedia.org/wiki?curid=2463987", "title": "Edward Warren Miney", "text": ""}
{"id": "2463989", "revid": "2067440", "url": "https://it.wikipedia.org/wiki?curid=2463989", "title": "End of Silence", "text": "End of Silence \u00e8 l'album di debutto della band alternative metal statunitense Red, pubblicato nel 6 giugno 2006 dalla Essential Records, ed \u00e8 stato nominato nella categoria \"Best Rock or Rap Gospel Album\" in occasione della 49\u00aa edizione dei Grammy Awards.\nIl primo singolo estratto \u00e8 \"Breathe into Me\", che raggiunge la posizione numero 15 nella U.S. Mainstream Rock chart e viene premiato come \"Rock Recorded Song of the Year\" alla 38\u00aa edizione dei GMA Dove Awards, singolo cui seguono \"Let Go\" e \"Already Over\"."}
{"id": "2463991", "revid": "1323948", "url": "https://it.wikipedia.org/wiki?curid=2463991", "title": "Campo di internamento di Urbisaglia", "text": " \nIl campo di internamento di Urbisaglia venne allestito, tra il giugno 1940 e l'ottobre 1943, nella villa Giustiniani Bandini presso l'Abbadia di Chiaravalle di Fiastra. \u00c8 uno dei numerosi campi di internamento istituiti dal governo fascista al momento dell'entrata dell'Italia nella seconda guerra mondiale.\nLa storia.\nIl campo di internamento di Urbisaglia fu uno dei primi ad essere istituito dal Ministero dell'Interno, gi\u00e0 dal 1\u00ba giugno 1940. I primi internati erano ebrei italiani sospetti per le loro simpatie antifasciste (tra cui alcuni personaggi di spicco, quali Raffaele Cantoni, Carlo Alberto Viterbo, Eucardio Momigliano, Gino Pincherle, Renzo Bonfiglioli, Odoado Della Torre, Renzo Cabib e Leone Del Vecchio). Presto vi giunsero profughi dalla Germania, Austria, Polonia e Romania. Nella primavera del 1941 si aggiunsero anche giuliani, sloveni e dalmati. Gli ebrei rimasero sempre il gruppo maggioritario.\nLa direzione del campo fu affidata al Commissario di Pubblica Sicurezza Paolo Spetia, mentre la sorveglianza esterna era responsabilit\u00e0 dei carabinieri. I posti letto erano un centinaio; al piano terra un grande salone fu adibito a refettorio. La struttura era sovraffollata e frequenti furono i casi di malattia dovuti a malnutrizione. Tuttavia le condizioni di vita rimasero accettabili. La villa era in buone condizioni e provvista di impianto di riscaldamento. Gli internati avevano libert\u00e0 di movimento all'interno dell'ampio parco. Potevano ricevere visite e usufruire degli aiuti provvisti dalla DELASEM. Furono organizzati corsi di lingua per gli internati, fu creata una biblioteca e allestita una sinagoga. Stando alle testimonianze raccolte, gli ebrei erano bene accetti dalla popolazione locale, che cercava di portare aiuto secondo le proprie possibilit\u00e0. Poich\u00e9 molti di loro erano commercianti, pittori ed anche medici, trascorrevano le giornate aiutando gli agricoltori nei lavori dei campi o mettendo loro a disposizione le loro professionalit\u00e0, venendone ricambiati con la possibilit\u00e0 di intrattenersi nelle loro case per il pranzo. Non mancarono tuttavia tensioni, soprattutto a causa del sovraffollamento e dal comportamento vessatorio di alcune guardie. Per aver protestato Raffaele Cantoni sar\u00e0 trasferito come \"sobillatore\" al campo di internamento delle Tremiti.\nDopo l'8 settembre 1943 molti internati scapparono; tra di loro anche Raffaele Cantoni, che come dirigente della DELASEM in Toscana e quindi dal suo rifugio svizzero svolger\u00e0 un ruolo di primo piano durante il periodo dell'occupazione nazista nelle operazioni di aiuto ai perseguitati ebrei e poi nel dopoguerra come Presidente dell'UCEI. Il 27 ottobre 1943 il questore di Macerata ingiunse il rientro nel campo, ora sotto controllo tedesco. Quanti si presentarono spontaneamente o furono catturati nei rastrellamenti nelle campagne, furono trasferiti nel campo di internamento di Sforzacosta e quindi nel campo di transito di Fossoli. Di l\u00ec gli ebrei saranno caricati su un convoglio per il campo di concentramento di Auschwitz in Polonia. Dei deportati da Urbisaglia, Paul Pollak sar\u00e0 l'unico superstite. Cos\u00ec ricorda nel suo memoriale: "}
{"id": "2463996", "revid": "767487", "url": "https://it.wikipedia.org/wiki?curid=2463996", "title": "What Hurts the Most", "text": "What Hurts The Most \u00e8 una canzone scritta dai cantautori americani Jeffrey Steele e Steve Robson, inizialmente registrata dal cantante country Mark Wills per il suo quinto album \"And the Crowd Goes Wild\".\nDella canzone, nel corso degli anni, sono state registrate uno svariato numero di cover anche da parte di artisti importanti.\nVersione di \"Jo O'Meara\".\nLa cantante britannica Jo O'Meara, nel 2005, registr\u00f2 una reinterpretazione della canzone che pubblic\u00f2 poi come singolo di debutto da solista dopo lo scioglimento dal gruppo \"S Club 7\". Jo O'Meara fu la prima artista a pubblicare la canzone come singolo. Il pezzo raggiunse la #13 nella classifica britannica e la #26 nella classifica irlandese, ottenendo un successo discreto, ma deludendo comunque le aspettative della Sanctuary Records.\nVersione dei \"Rascal Flatts\".\nNel 2006, il trio Pop/Country americano Rascal Flatts pubblic\u00f2 la canzone come primo singolo dal loro quarto album \"Me and My Gang\".\nIl singolo si rivel\u00f2 un successo e riusc\u00ec a raggiungere la #1 nella classifica \"Hot Country Songs\" della rivista Billboard. I Rascal Flatts si esibirono cantando la canzone all\"'Academy of Country Music\" insieme a Kelly Clarkson.\nI Rascal Flatts ottennero anche due nomine al Quarantanovesimo Grammy Awards nelle categorie \"Best Country Performance by a Duo or Group with Vocals\" e \"Best Country Song\". Il video musicale della canzone vede una ragazza furiosa col padre, accusandolo di essere la ragione per cui il suo fidanzato se ne fosse andato, evento al quale \u00e8 seguitata la sua morte in un incidente. Nel corso del video vi sono diversi flashback della coppia e in uno di essi la ragazza gli domanda cosa lui veda quando pensa al futuro ed egli le risponde \"Vedo te\", mentre lei non risponde alla domanda quando \u00e8 lui a porgliela. Al termine del video la giovane, che \u00e8 incinta del suo defunto fidanzato, va sul ciglio della strada dove questi ha avuto l'incidente in cui ha perso la vita e, davanti ad una croce di legno, finalmente gli risponde \"Vedevo te\".\nVersione dei Cascada.\nNel 2007, il gruppo eurodance tedesco Cascada registr\u00f2 una reinterpretazione della canzone e venne estratta come primo singolo del loro secondo album \"Perfect Day\". Il singolo, in generale, riusc\u00ec ad ottenere un grande successo in molti paesi guadagnandosi anche un disco d'oro negli Stati Uniti.\nAltre versioni.\nUn'altra nota cover della canzone \u00e8 da parte della girlband inglese Bellefire, pubblicata nel loro secondo album \"Spin the Wheel\" del 2004. Da ricordare anche la versione di Danny Gokey, una star di American Idol. Anche il gruppo a cappella americano Overboard ne realizz\u00f2 una cover."}
{"id": "2463999", "revid": "1568601", "url": "https://it.wikipedia.org/wiki?curid=2463999", "title": "Caldera Atka", "text": "La Caldera Atka \u00e8 il pi\u00f9 grande complesso vulcanico (circa 200\u00a0km\u00b3) delle Isole Aleutine centrali, situato sull'isola Atka che fa parte del sottogruppo delle isole Andreanof.\nLa struttura del vulcano \u00e8 molto complessa in quanto \u00e8 il risultato di sovrapposizioni vulcaniche e profonde erosioni avvenute nel tempo. Il vulcano Atka era un antico cono (presumibilmente superava i 2.200 metri di altezza) circondato da numerosi coni satellite. L'esplosione che ha formato l'attuale caldera ha rimosso gran parte di questo vulcano e ha posto fine all'attivit\u00e0 lasciando invece sviluppare i coni satellite.\nKliuchef e Sarichef sono i maggiori coni vulcanici attualmente presenti nel complesso che si sono accresciuti ai bordi della caldera, ormai completamente ricoperta dai ghiacci."}
{"id": "2464001", "revid": "287204", "url": "https://it.wikipedia.org/wiki?curid=2464001", "title": "Federal Way", "text": "Federal Way \u00e8 una citt\u00e0 degli Stati Uniti d'America, nella Contea di King, nello Stato di Washington.\nLa popolazione era di 97.044 abitanti nel 2018."}
{"id": "2464003", "revid": "599013", "url": "https://it.wikipedia.org/wiki?curid=2464003", "title": "Herv\u00e9 Alicarte", "text": "Biografia.\n\u00c8 il fratello minore di Bruno Alicarte, anch'egli calciatore.\nCaratteristiche tecniche.\nIl suo ruolo naturale era quello di difensore centrale.\nCarriera.\nEsord\u00ec in Ligue 1 a 20 anni il 14 ottobre 1994."}
{"id": "2464004", "revid": "125145096", "url": "https://it.wikipedia.org/wiki?curid=2464004", "title": "World War Z. La guerra mondiale degli zombi", "text": "World War Z. La guerra mondiale degli zombi (\"World War Z: An Oral History of the Zombie War\") \u00e8 un romanzo horror fantascientifico post apocalittico del 2006 di Max Brooks.\n\u00c8 la seconda opera letteraria di Brooks sull'argomento zombie, successiva a \"Manuale per sopravvivere agli zombi\" (\"The Zombie Survival Guide\") del 2003.\nDalla prospettiva del singolo individuo, e della narrazione, il libro \u00e8 considerato un romanzo epistolare, poich\u00e9 la trama \u00e8 presentata dalle varie interviste sulle vicissitudini delle persone incontrate.\nDal romanzo \u00e8 stato tratto il film del 2013 \"World War Z\" e un videogioco nel 2019.\nTrama.\nIl romanzo descrive una immaginaria pandemia globale causata da un patogeno sconosciuto di cui non \u00e8 possibile risalire a un'origine certa che trasforma miliardi di esseri umani in lente ma inarrestabili macchine di morte chiamate \"zombi\" che nel giro di pochi anni portano l'umanit\u00e0 sull'orlo dell'estinzione.\nAttraverso una serie di interviste orali, Brooks, un agente della Commissione Dopoguerra dell'ONU, descrive la storia di \"World War Z\". Malgrado l'origine della pandemia sia sconosciuta, la storia inizia in Cina, dove un bambino diventa paziente zero dopo essere stato morso durante un'immersione illegale per reali persi dalla popolazione nativa della valle delle Tre Gole dopo la fondazione dell'omonima diga. A questo punto, il governo cinese tenta di contenere l'infezione, inscenando una crisi con Taiwan per nascondere le loro attivit\u00e0. L'infezione si espande in altri Stati attraverso il mercato nero degli organi e dai rifugiati, prima che un'epidemia porti la malattia all'attenzione pubblica in Sudafrica.\nMentre l'infezione si diffonde, Israele abbandona i territori palestinesi, e inizia una quarantena a livello nazionale, chiudendo i suoi confini a tutti tranne agli ebrei e ai palestinesi non infetti e neutralizza una rivolta ultra-ortodossa. Pakistan e Iran si annientano in una guerra nucleare, dopo che il governo iraniano aveva cercato di bloccare l'afflusso di rifugiati pakistani nel suo territorio. Gli Stati Uniti fanno poco per prepararsi, a causa della fiducia mal riposta nelle loro capacit\u00e0 di affrontare le emergenze e perch\u00e9 viene approntato un vaccino contro l'agente patogeno che per\u00f2 si rivela una truffa ordita da uno speculatore. Intanto in Russia i soldati dell'esercito commettono ammutinamento di fronte all'orrore dell'epidemia e vengono repressi dai reparti deviati delle forze speciali e dei servizi segreti che tramano un putsch nazionalista attuando l'antica pratica romana della decimazione sui ribelli per costringerli di nuovo all'obbedienza.\nDopo la perdita di New York, le forze armate americane richiamano in patria tutto il personale e i mezzi impegnati all'estero in Medio Oriente e nei paesi alleati e cominciano un'operazione difensiva ad alto profilo a Yonkers, nelle vicinanze di New York facendo assistere tutte le testate giornalistiche nazionali e straniere presenti come dimostrazione di forza soprattutto nei confronti dei propri cittadini. L'idea \u00e8 infatti quella di riguadagnare fiducia nella popolazione e \"tranquillizzarla\", in maniera tale da permettere al governo federale di riprendere in mano la situazione. Purtroppo i militari usano le tattiche della guerra fredda, con fanteria pesante, artiglieria anticarro, mine, bombardieri e tattiche di guerra psicologica ma questi mezzi si dimostrano inefficaci contro gli zombi, incapaci di sentire la paura e privi dell'istinto di sopravvivenza e che possono essere fermati solo se colpiti alla testa. I soldati perdono la battaglia in diretta televisiva, dando effettivamente inizio a ci\u00f2 che verr\u00e0 chiamato \"Grande Panico\", mentre altre nazioni soffrono sconfitte analoghe e la civilt\u00e0 umana si avvicina al collasso.\nIn Sudafrica, il governo locale adotta un piano formulato da un ex-ufficiale dell'epoca dell'apartheid, di nome Paul Redeker, che richiede la fondazione di santuari nei quali salvare solo i funzionari governativi e l'\u00e9lite della societ\u00e0 e di lasciare il resto della popolazione entro zone specificamente pensate per distrarre i morti viventi, dando tempo al governo di riorganizzarsi. Questa odiosa ma necessaria pratica viene presto implementata anche dalle altre nazioni, come la Germania il cui esercito \u00e8 costretto ad abbandonare i civili al loro destino oppure l'Ucraina dove il governo bombarda la capitale, uccidendo soldati e civili col gas nervino, per identificare \"facilmente\" i portatori ancora viventi del virus Solanium (le truppe mandate a cercare di controllare la popolazione civile in fuga dall'infezione non hanno infatti n\u00e9 l'attrezzatura adatta, n\u00e9 tantomento il tempo materiale per effettuare lo screening dei rifugiati. Utilizzando i gas, le persone gi\u00e0 infette dal virus \"risorgono\" prontamente, permettendo ai soldati di distruggerli). Altri Stati invece ricollocano le loro popolazioni in territori pi\u00f9 sicuri come, per esempio, il governo giapponese che manda tutti i suoi cittadini a Sachalin e in Kam\u010datka. \nVisto che gli zombi si congelano completamente nel freddo, facendo seguito a una massiccia campagna sui media operata dal governo, molti civili nel Nord America scappano nelle zone selvagge del Canada del Nord e nell'Artico, dove circa 11 milioni di persone muoiono di stenti e di ipotermia (i pi\u00f9, essendo partiti allo sbaraglio, senza ricevere da alcuna autorit\u00e0 nessuna informazione sulla vita nei climi artici, si trovano totalmente impreparati anche nell'affrontare la normale vita quotidiana) costringendo molti dei superstiti a darsi al cannibalismo. Nelle zone sotto controllo umano viene notato un nuovo disturbo mentale tra i civili chiamato Quisling: alcune persone sono letteralmente incapaci di opporsi a un'invasione e per questo adottano subito le usanze dei conquistatori, in questo caso i soggetti impazziscono e si comportano come zombi aggredendo gli umani o ingaggiando scontri corpo a corpo con i veri zombi aumentando il falso mito del vaccino e la falsa credenza che gli zombi lottino anche tra di loro. In alcuni paesi europei come la Francia e il Regno Unito gli umani sopravvivono nascondendosi e combattendo nelle antiche catacombe e nei sotterranei delle grandi citt\u00e0 come Parigi o rifugiandosi nei numerosi castelli medievali. I tre astronauti rimasti sulla Stazione Spaziale Internazionale (rimasti completamente isolati a causa la perdita delle basi di lancio in tutto il mondo) sopravvivono alla guerra recuperando le provviste di una stazione spaziale cinese e mantengono operativi alcuni satelliti militari e civili per le comunicazioni utilizzando varie navicelle attaccate all'ISS. Il mantenimento in funzione dei satelliti si rivela fondamentale per lo sforzo bellico, ma il costo \u00e8 molto alto: avendo necessariamente passato in orbita molto pi\u00f9 tempo rispetto ai parametri di sicurezza, gli astronauti hanno perso troppa massa muscolare e densit\u00e0 ossea. Quando finalmente possono essere riportati sulla Terra, riescono a sopravvivere solamente per qualche tempo: ciononostante, questo sacrificio viene loro riconosciuto in pieno.\nGli Stati Uniti spostano la capitale a Honolulu, Hawaii e stabiliscono delle zone sicure a ovest delle Montagne Rocciose trascorrendo la maggior parte del decennio successivo a eradicare l'epidemia nella regione. Tutti gli aspetti della vita civile sono concentrati nel sostenere la guerra contro gli zombi: benzina e cibo sono razionati, viene diffusa la pratica della coltivazione di orti privati, vengono costituite ronde di pattuglie locali per prevenire focolai di infezione e tutti i possessori di un'abitazione devono ospitare una certa quota di rifugiati. Il governo americano comincia anche un \"Atto di Ri-educazione\" per addestrare la popolazione civile alla guerra che consiste tra le varie cose in corsi obbligatori di economia e manutenzione domestica e nell'umiliazione pubblica dei criminali per ristabilire l'ordine sociale e non far ricorso alla pena capitale e all'esilio dei criminali nei territori infestati dagli zombi onde evitare la formazione di eserciti di banditi e di signori della guerra. In questo periodo vengono costituite anche speciali unit\u00e0 cinofile utilizzando le grandi quantit\u00e0 di cani domestici abbandonati durante il Grande Panico per combattere gli zombi in territorio nemico.\nSette anni dopo l'inizio dell'epidemia, si svolge una conferenza nei pressi della costa hawaiana, sulla \"USS Saratoga\", dove la maggioranza dei capi mondiali affermano di poter sopravvivere all'epidemia restando nelle zone sicure. Tuttavia il presidente degli Stati Uniti sostiene che la soluzione ideale \u00e8 attaccare e non condannare l'umanit\u00e0 a vivere rintanata nel terrore per secoli e ci\u00f2 segna l'inizio ufficiale della \u201cGuerra Mondiale Z\u201d. Determinate a fare da esempio, le forze armate americane rimpiazzano i fucili mitragliatori e i carri con armi semi-automatiche, mostrando enfasi sulla precisione della mira e il risparmio di pallottole. Viene sviluppata una vanga leggera per le trincee utilizzabile anche come arma bianca chiamata \"Lobotomizzatore\" o \"Lobo\" per gli incontri pi\u00f9 ravvicinati. Diviso in tre gruppi (nord, centrale, e sud), l'esercito americano attraversa il continente in una campagna di tre anni, distruggendo sistematicamente gli zombi e reclamando gli avamposti dei superstiti. I fucili mitragliatori e i carri armati sono usati solo per il combattimento urbano o per riprendere zone secessioniste, come quelle nelle Black Hills.\nDieci anni dopo la fine ufficiale della guerra contro gli zombi, milioni di morti viventi sono ancora attivi, soprattutto sotto il mare o nelle zone artiche. Dopo una fine pacifica del regime comunista voluta dal presidente Castro, una Cuba democratica \u00e8 diventata il paese con l'economia pi\u00f9 vivace del mondo e la capitale della finanza internazionale. Anche la Cina si \u00e8 democratizzata dopo un conflitto interno cominciato negli anni della guerra con il crollo della Diga delle Tre Gole e terminata con un gruppo di marinai ribelli che distruggono i loro leader tramite missili balistici lanciati da un sottomarino.\nIl Tibet, ormai libero, ha nella propria capitale Lhasa la citt\u00e0 pi\u00f9 popolata del mondo.\nDopo una rivoluzione religiosa, la Federazione Russa \u00e8 rinata come una teocrazia fascista e monarchica con il nome altisonante di \"Sacro Impero Russo\" e da inizio contemporaneamente a una campagna militare per la riconquista delle ex-repubbliche sovietiche e a un programma di ripopolamento forzato costringendo le poche donne ancora fertili a portare in grembo i figli di ufficiali fedeli al nuovo regime.\nL'Islanda \u00e8 diventata totalmente spopolata e rimane la regione pi\u00f9 infestata di zombi del mondo. L'intera popolazione della Corea del Nord \u00e8 scomparsa, praticamente dalla sera alla mattina, e si presume sia nascosta sotto terra nei bunker. Ogni tentativo di investigare cosa realmente sia successo all'intera popolazione nord coreana viene prontamente bloccato dal governo democratico del Sud per paura di scoprire che in realt\u00e0 il complesso di bunker sotterranei nei quali si \u00e8 rifugiato il Nord sia pieno di zombi.\nNel testo si insinua che l'Irlanda sia finalmente riunificata, dato che non c'\u00e8 pi\u00f9 distinzione tra Irlanda del Nord e la Repubblica di Irlanda, mentre si accenna al fatto che il Messico si \u00e8 ribattezzato Aztl\u00e1n (nome dell'antico regno mitologico da dove, secondo i miti, discenderebbe la civilt\u00e0 azteca) e che siano tornate in auge le antiche pratiche religiose pre-colombiane.\nIl Regno Unito esporta petrolio da una riserva sotto il Castello di Windsor. Gli israeliani e i palestinesi, riappacificatisi, fondano una nuova \"Palestina Unificata\".\nIl Giappone grazie all'opera di due improbabili eroi, un vecchio reduce cieco e un giovane otaku (che per anni hanno vagato nella desolazione della madrepatria uccidendo non-morti) ora ha di nuovo un esercito nazionale dopo lo scioglimento permanente del vecchio Esercito Imperiale Giapponese imposto dagli Stati Uniti dopo la seconda guerra mondiale.\nLe riserve petrolifere nell'Arabia Saudita sono state distrutte e nel Pacifico milioni di rifugiati di ogni nazione dopo essere fuggiti con ogni natante possibile e immaginabile hanno creato una nuova civilt\u00e0 meticcia che sopravvive su atolli, isole, relitti e aggregati galleggianti di navi.\nAlla fine l'ONU mantiene una vasta forza militare nelle zone ancora infette per eliminare gli zombi che giungono dall'oceano o dai ghiacci periodicamente ogni primavera ma il mondo non sar\u00e0 pi\u00f9 lo stesso: oltre ai miliardi di morti e alla scomparsa di intere nazioni l'intero ecosistema planetario \u00e8 stato compromesso: in pochi anni le riserve energetiche sono state consumate o distrutte, intere specie animali si sono estinte per la caccia indiscriminata degli umani e degli zombi che divoravano qualunque cosa fosse in movimento. Grandi foreste sono state abbattute e bruciate dagli umani per sopravvivere agli inverni e l'uso di armi nucleari ha devastato e inquinato grandi porzioni di terre emerse ma nonostante ci\u00f2 dalle interviste finali dei vari sopravvissuti trapela un messaggio di speranza per il futuro dell'umanit\u00e0 risorta all'ultimo istante dall'abisso dell'apocalisse zombi.\nScrittura.\nPer rendere il romanzo pi\u00f9 realistico possibile, nonostante si tratti di narrare la storia immaginaria di una guerra mondiale tra umanit\u00e0 e \"morti viventi\", Brooks ha sviluppato numerose e approfondite ricerche, per documentarsi e trattare al meglio la realt\u00e0 sociopolitica e culturale attuale (e quindi calare in essa gli sviluppi di fantasia che vengono raccontati) e per rendere plausibili e convincenti le tattiche di guerriglia militari e le reazioni delle varie popolazioni del mondo. Ha inoltre avuto l'aiuto di molti amici ed esperti in diversi campi per la scrittura e la trattazione dei singoli argomenti, facendo riferimento ad altri libri.\nTemi.\nPrincipalmente si possono riconoscere due grandi critiche dell'autore in questo libro: quella verso l'ignavia e ingenuit\u00e0 del popolo americano (ma anche di tanti altri popoli) e poi verso ogni forma di xenofobia. La prima \u00e8 palese in pi\u00f9 parti del libro, soprattutto quando parlando con gli speculatori e i politici americani del periodo pre-bellico viene alla luce quella che secondo l'autore \u00e8 un grande problema della cultura capitalista americana: il culto del denaro e del possesso (quando lo speculatore responsabile del falso vaccino si vanta di come abbia imbrogliato i creduloni condannando milioni di connazionali alla morte per mano degli zombie) e il credere ciecamente al governo (quando i membri dello staff del presidente accettano consapevolmente il falso vaccino per avere pace dalle ansie dell'opinione pubblica sull'imminente disastro). Altra critica alla cultura materialistica si palesa quando nel libro si parla di come molti americani fossero incapaci di provvedere a s\u00e9 stessi per via di un benessere monetario e materiale protratto per generazioni all'interno dei territori federali, portando quindi alla creazione di una piccola borghesia di \"colletti bianchi\" cio\u00e8 persone esperte solo di lavori di ufficio ma non di lavori pi\u00f9 concreti in stile \"colletti blu\" ovvero ingegneri, carpentieri, costruttori ma anche agricoltori, taglialegna, ecc. Qui entra in scena anche l'anti-xenofobia in quanto in questo immaginario mondo post apocalittico saranno proprio i tanto disprezzati e denigrati immigrati dei paesi pi\u00f9 poveri a salvare la situazione, trasmettendo agli americani (attraverso i corsi obbligatori del governo di emergenza) tutte quelle conoscenze pratiche di lavoro manuale e di autosufficienza personale perse nelle generazioni che permetteranno alla nazione di riprendersi e salvarsi dall'apocalisse zombi.\nAltra forte critica \u00e8 rivolta verso ogni forma di potere assoluto e dittatoriale espresso in pi\u00f9 punti: la caduta della Federazione Russa dopo vent'anni di democrazia post sovietica nell'assolutismo religioso e tirannico dei rivoltosi che non si fanno scrupolo a uccidere e opprimere il loro stesso popolo (oltre alla decimazione si parla della politica di ripopolazione forzata del paese a scapito delle poche donne russe fertili rimaste) e a strumentalizzare in modo ipocrita la religione come pretesto di dominio (altro esempio \u00e8 l'esilio dei preti ortodossi responsabili della rivolta da parte del governo dopo che questi sono divenuti troppo scomodi per i loro fini politici). Altro esempio di critica al potere \u00e8 la guerra civile cinese scoppiata per la disumanit\u00e0 del governo comunista reo di aver causato pi\u00f9 danni dei non morti per via della sua corruzione e della sua incapacit\u00e0 di proteggere il popolo e di attuare una strategia militare efficace. Altro esempio di dittatura comunista \u00e8 Cuba ma stavolta \u00e8 il governo stesso ad abbandonare il potere per primo dato che il dittatore capisce che l'arrivo di milioni di profughi europei e statunitensi \u00e8 l'inevitabile inizio di una nuova era ideologica del paese dato che \u00e8 impossibile per esercito e polizia politica sopprimere tutti questi nuovi arrivati e le loro ideologie anti dittatoriali.\nUlteriore chiave di critica \u00e8 data dal racconto dei sopravvissuti giapponesi e della loro riscoperta delle proprie tradizioni culturali e spirituali in contrapposizione alla precedente (ovvero attuale visto che niente nel libro per fortuna \u00e8 reale) ricerca del benessere economico e materiale (questo particolare esempio si riallaccia parzialmente sia alla critica verso la cultura materialista americana dell'inizio sia alla storia dei russi che a fronte della loro crisi identitaria e religiosa post comunista finiscono per cadere nelle grinfie di una dittatura di estrema destra).\nPer finire ci si riallaccia alla critica del razzismo con la storia tragica di Paul Redeker, ufficiale e scienziato del vecchio regime dell'apartheid in Sudafrica che viene considerato da tutti i suoi contemporanei come un miserabile pazzo senza morale, ma che in realt\u00e0 era solo una povera anima sensibile costretta dalla barbara societ\u00e0 razzista in cui era nato a fingersi un mostro per mantenere un minimo di sanit\u00e0 mentale.\nRiferimenti culturali.\nIntervistato circa i riferimenti culturali usati per la scrittura del libro, Brooks, ha dichiarato d'aver preso ispirazione dal racconto \"The Good War\" di Studs Terkel, vincitore del premio Pulitzer nel 1984.\nCitando varie influenze prese dalla saga dei morti viventi di George A. Romero, e criticando \"Il ritorno dei morti viventi\" di Dan O'Bannon per la sua rappresentazione stupida dei non-morti.\nAdattamento cinematografico.\nDal romanzo \u00e8 stato tratto il film del 2013 \"World War Z\"."}
{"id": "2464006", "revid": "124123", "url": "https://it.wikipedia.org/wiki?curid=2464006", "title": "Dmitrij Ivanovi\u010d \u017duravskij", "text": "Biografia.\nFrequent\u00f2 a partire dal 1838 l'Istituto di Ingegneria delle strade e delle comunicazioni di San Pietroburgo. L'istituto, fondato nel 1809 da ingegneri francesi provenienti dalla \"\u00c9cole polytechnique\" e dalla \"\u00c9cole nationale des ponts et chauss\u00e9es\" di Parigi tra cui Betancourt (che ne fu il primo direttore), Bazain e Potier, vantava nel proprio corpo docente professori di matematica e fisica come Lam\u00e9 e Clapeyron, giunti nel 1820 in Russia, che contribuirono anche alla progettazione di vari ponti sospesi e altre importanti strutture realizzate in quel periodo a San Pietroburgo. All'epoca degli studi di \u017duravskij i docenti russi erano ormai predominanti nell'istituto ed egli ebbe Michail Ostrogradskij come professore di matematica.\nLaureatosi nel 1842, \u017duravskij partecip\u00f2 alla ricerca e alla progettazione della linea ferroviaria da San Pietroburgo a Mosca, la cui realizzazione, iniziata lo stesso anno, richiese la costruzione di 278 strutture, di cui 184 ponti e 19 cavalcavia. In particolare progett\u00f2 il ponte sul fiume Verebija (lunghezza 60 metri, 9 campate, altezza dalla superficie dell'acqua 56 metri) con travi in legno di grande altezza e travi composte. Egli mise a punto il suo metodo per determinare gli sforzi di scorrimento tra le fibre longitudinali delle travi lignee e per dimensionare i collegamenti metallici fra travi sovrapposte.\nGli furono affidati i lavori di ristrutturazione della guglia della cattedrale per sostituzione delle strutture in legno con parti metalliche, che si svolsero negli anni 1857-1858.\nSaint-Venant apprezz\u00f2 molto il lavoro \u017duravskij, tradotto in francese nel 1856, che us\u00f2 anche come termine di paragone per la sua soluzione esatta del problema.\nNel 1869 and\u00f2 negli Stati Uniti; al suo ritorno da questo viaggio all'estero, fu nominato membro del consiglio di amministrazione della Societ\u00e0 Principale delle Ferrovie Russe. Nel corso degli anni 1877-1889 intraprese una serie di importanti attivit\u00e0 volte ad accrescere la capacit\u00e0 delle ferrovie russe."}
{"id": "2464007", "revid": "125096301", "url": "https://it.wikipedia.org/wiki?curid=2464007", "title": "Altri mondi", "text": "Altri mondi \u00e8 una collana editoriale di fantascienza della casa editrice Mondadori. Ha pubblicato a cadenza mensile, tra il maggio 1986 e il giugno 1993, 38 volumi, in formato brossurato con sovraccopertina plastificata."}
{"id": "2464009", "revid": "74801", "url": "https://it.wikipedia.org/wiki?curid=2464009", "title": "Kent (Washington)", "text": "Kent \u00e8 una citt\u00e0 degli Stati Uniti d'America, nella Contea di King, nello Stato di Washington.\nLa popolazione era di abitanti nel 2018."}
{"id": "2464010", "revid": "767487", "url": "https://it.wikipedia.org/wiki?curid=2464010", "title": "Cappuccetto Rosso (film 1988)", "text": "Cappuccetto Rosso (\"Red Riding Hood\") \u00e8 un film del 1988 diretto da Adam Brooks e basato sulla fiaba dei fratelli Grimm \"Cappuccetto Rosso\".\nTra gli interpreti figurano Isabella Rossellini, Craig T. Nelson e Amelia Shankley.\nTrama.\nIn una magica foresta dalle grandi querce, una ragazzina scopre che niente \u00e8 come sembra a prima vista. Vivendo sola con la madre, Lady Jean, Linet trascorre il suo tempo esplorando il bosco, senza paura alcuna. Ma quando intraprende un pericoloso viaggio per far visita alla nonna, e scopre al contempo un lupo incantato e un malvagio lord sul suo cammino, Linet avr\u00e0 bisogno di un magico cappuccio rosso e di un coraggioso cacciatore per riuscire salvarsi.\nDistribuzione.\nIl film, appartenente alla raccolta Cannon Movie Tales, venne lanciato direttamente nel mercato Home Video, senza passare per le sale cinematografiche. Venne inoltre proiettato in anteprima in Francia nel maggio 1987, in occasione del Festival di Cannes.\nNel 2004 \u00e8 stato distribuito in DVD negli Stati Uniti dalla MGM/UA Home Entertainment, e nell'autunno 2009 il film \u00e8 uscito anche in Italia, edito da 20th Century Fox.\nColonna sonora.\nSegue un elenco dei brani inclusi nel film: "}
{"id": "2464016", "revid": "385673", "url": "https://it.wikipedia.org/wiki?curid=2464016", "title": "Corte d\u2019Appello", "text": ""}
{"id": "2464022", "revid": "716642", "url": "https://it.wikipedia.org/wiki?curid=2464022", "title": "Albion Football Club", "text": "L'Albion Football Club SAD, noto semplicemente come Albion, \u00e8 una societ\u00e0 calcistica di Montevideo, in Uruguay.\nStoria.\nFondato come \"Football Association\" il 1\u00ba giugno 1891 dall'anglo-tedesco Enrique Lichtenberger, allievo della \"English School\" di Montevideo, insieme ad altri studenti dello stesso istituto, \u00e8 il club pi\u00f9 antico del Paese sudamericano.\nNel 1892 venne ribattezzato \"Albion Foot Ball Club\", in omaggio all'Inghilterra (altres\u00ec nota con l'antico nome di \"Albione\"), Paese che aveva inventato il gioco del calcio.\nNel 1896 l'Albion divenne la prima squadra uruguaiana a vincere una partita all'estero: travolse infatti per 4-1 il Retiro (uno dei principali club argentini dell'epoca) a Buenos Aires, replicando l'impresa battendo per 5-3, sempre nella capitale argentina, il Belgrano.\nL'impresa sarebbe stata omaggiata dall\"'Asociaci\u00f3n Uruguaya de F\u00fatbol\" con la scelta di far disputare alla nazionale di calcio dell'Uruguay la sua prima storica partita, il 16 maggio 1901 a Montevideo contro l'Argentina, indossando la maglia dell'Albion (anche se poi la scelta definitiva della divisa di gioco da parte dell'AUF sarebbe caduta, nel 1910, sulla tenuta da trasferta del River Plate di Montevideo).\nSul finire del XIX secolo, l'Albion sub\u00ec il distacco di alcuni soci, che fondarono il club dell'\"\"Uruguay Athletic de la Union\": nel 1899 quest'ultima societ\u00e0 si fuse con un altro club, il \"Montevideo Football Club\"\", formando l'attuale Nacional di Montevideo.\nNel 1900 l'Albion disput\u00f2 il primo campionato uruguaiano della storia, giungendo secondo alle spalle del CURCC (attuale Pe\u00f1arol).\nGi\u00e0 nel 1909 l'Albion si distacc\u00f2 per\u00f2 dall'AUF, militando a livello calcistico solo nella Liga Universitaria, ma dedicandosi per lo pi\u00f9 ad altre attivit\u00e0 quali il baseball, l'atletica leggera e la pallacanestro.\nSolo nel 1976 l'Albion fece ritorno nei campionati AUF, militando in Divisional Extra. Nel primo anno si fuse con lo Sportivo Miramar, prendendo il nome di \"Albion Miramar\". Gi\u00e0 l'anno dopo, tuttavia, i due club si scissero, tornando all'originaria denominazione.\nAttualmente l'Albion milita nel campionato di Segunda Divisi\u00f3n Amateur de Uruguay."}
{"id": "2464025", "revid": "339392", "url": "https://it.wikipedia.org/wiki?curid=2464025", "title": "Barragan Luisenbarn", "text": ""}
{"id": "2464028", "revid": "834", "url": "https://it.wikipedia.org/wiki?curid=2464028", "title": "Classical Gas (Tommy Emmanuel)", "text": "Classical Gas \u00e8 un album del chitarrista australiano Tommy Emmanuel che riprende il titolo dal famoso pezzo strumentale di Mason Williams intitolato \"Classical Gas\" appunto. Pubblicato nel 1995 dall'etichetta Columbia, \u00e8 stato rimasterizzato nel 2003 dalla Sony.\nContiene un'interpretazione di Emmanuel del \"Concierto de Aranjuez\", opera per chitarra di Joaqu\u00edn Rodrigo."}
{"id": "2464029", "revid": "1568601", "url": "https://it.wikipedia.org/wiki?curid=2464029", "title": "Vulcano Korovin", "text": "Il Vulcano Korovin \u00e8 uno stratovulcano attivo che si eleva a Nord della Caldera Atka e del suo picco Kliuchef e, insieme con la caldera costituisce la parte settentrionale dell'Isola Atka, nelle Aleutine.\nIl cono vulcanico ha una larghezza basale di circa 7 km di diametro ed \u00e8 caratterizzato dalla presenza di due crateri sommitali distanti appena 600 metri l'uno dall'altro. Il cratere settentrionale \u00e8 costituito da una piccola depressione simmetrica mentre quello meridionale \u00e8 asimmetrico e profondo con un diametro di circa 1 km. Pi\u00f9 a sud del complesso principale \u00e8 presente un piccolo cono di scorie di nome Konia."}
{"id": "2464036", "revid": "6923", "url": "https://it.wikipedia.org/wiki?curid=2464036", "title": "Angelo Dimai", "text": "Biografia.\nAngelo nasce a Chiave, una piccola frazione di Cortina, da Andrea Dimai e Caterina Lacedelli. L'appellativo \"Deo\" significa appunto figlio di Andrea ed \u00e8 un soprannome di famiglia. Fin da giovane intraprese la carriera militare e presta servizio nell'esercito imperiale austriaco sia durante la prima guerra d'indipendenza (23 marzo 1848 - 24 marzo 1849) sia durante la seconda (26 aprile - 12 luglio 1859), entrambe le volte contro il Regno di Sardegna. Nel 1859, di ritorno dalla guerra, viene nominato guardaboschi e guardiacaccia, professione che svolger\u00e0 fino alla vecchiaia.\nNel 1853 sposa Giuditta Rachele Lorenzi, da cui avr\u00e0 un figlio che proseguir\u00e0 la carriera alpinistica del padre, Arcangelo Dimai. Nel 1866 in seconde nozze sposa Marianna Dallago, da cui avr\u00e0 un altro figlio alpinista, Antonio Dimai. La famiglia Dimai dar\u00e0 nelle successive generazioni altri importanti alpinisti, tra cui spiccano particolarmente Fulgenzio Dimai (fratello di Angelo), Angelo Dimai junior, Giuseppe Dimai e Pietro Dimai.\nL'attivit\u00e0 di guardaboschi contribui ad avvicinarlo all'alpinismo, e gli consent\u00ec nel 1868 di diventare ufficialmente guida alpina. Dal 1863 infatti la richiesta di guide era in costante aumento tra i ricchi turisti di Cortina d'Ampezzo. Dimai continuer\u00e0 l'attivit\u00e0 di guida alpina fino al 1878, cio\u00e8 fino all'et\u00e0 di cinquantanove anni. Partecip\u00f2 alla conquista di alcune tra le pi\u00f9 spettacolari vette delle Dolomiti. Il 14 settembre 1865, insieme al grandissimo alpinista austriaco Paul Grohmann e al compaesano Santo Siorpaes partecip\u00f2 alla prima ascensione sulla vetta del Cristallo, situato tra la Valle d'Ampezzo e la Val Pusteria."}
{"id": "2464039", "revid": "62004", "url": "https://it.wikipedia.org/wiki?curid=2464039", "title": "Stanislav Petrov", "text": ""}
{"id": "2464042", "revid": "339392", "url": "https://it.wikipedia.org/wiki?curid=2464042", "title": "Gro\u00dfstadtrevier", "text": ""}
{"id": "2464043", "revid": "155634", "url": "https://it.wikipedia.org/wiki?curid=2464043", "title": "Palazzo Contarini Dal Zaffo (Dorsoduro)", "text": "Palazzo Contarini Dal Zaffo, noto anche come Palazzo Contarini Polignac \u00e8 un palazzo di Venezia, situato nel sestiere di Dorsoduro e affacciato sul Canal Grande, in posizione intermedia tra il Ponte dell'Accademia e Palazzo Barbarigo, tra Palazzo Brandolin Rota e Palazzo Balbi Valier.\nAttribuzione.\nNon si conosce il committente del Palazzo, sovente attribuito a Giovanni Buora (o in alternativa a Mauro Codussi o a Pietro Lombardo). L'architetto, che nel realizzarlo si ispir\u00f2 allo stile lombardesco, ci fornisce il primo esempio assieme a Ca' Dario di architettura rinascimentale nella citt\u00e0 lagunare; \u00e8 databile alla seconda met\u00e0 del XV secolo.\nStoria.\nLa famiglia Contarini dal Zaffo, di cui \u00e8 celebre l'omonimo palazzo di Cannaregio, lo ristruttur\u00f2 fra il 1562 e il 1582, senza alterarne gli esterni. Il nome \u00e8 dovuto ad un esponente della famiglia, Giorgio Contarini, che fu conte di Jaffa, in Palestina. Il palazzo pass\u00f2, a partire dal 1758, a pi\u00f9 famiglie facoltose: prima ai Manzoni, poi agli Angaran e ai Polignac. Da quest'ultima famiglia il palazzo prende il nome di \"Contarini Polignac\": quando fu dimora della principessa di Polignac, il palazzo divenne luogo di un grande salotto intellettuale, ospitando personalit\u00e0 di rilievo nel campo delle arti (specie la musica), come Igor' F\u00ebdorovi\u010d Stravinskij.\nOggi \u00e8 ancora una residenza privata, propriet\u00e0 della famiglia Polignac: \u00e8 stata restaurata tra il 2004 e il 2007.\nArchitettura.\nLa facciata tipicamente rinascimentale, su tre livelli, \u00e8 interamente coperta da raffinati marmi che, disegnando una singolare policromia, le conferiscono particolare bellezza e risalto. Appare come la mescolanza di forme ispirate all'arte bizantina, elementi rinascimentali e componenti di matrice toscana, andando cos\u00ec a creare un quadro d'unione le cui severit\u00e0 e grazia furono molto apprezzate persino da John Ruskin, nonostante opponessero un anacronistico rifiuto alle forme ormai esasperate dell'architettura gotica, pronte a cedere il passo alle forme rinascimentali.\nLa struttura si erge certamente su una fabbrica precedente, di matrice bizantina, della quale sopravvivono soltanto la forma delle finestre e le decorazioni a tondo che arricchiscono la facciata. Due sono i piani nobili, entrambi con lo stesso schema, che al centro vede una pentafora a tutto sesto e due monofore per lato, tutte inscritte in cornici decorate con disegni circolari policromi. Anche al pian terreno le aperture sono a tutto sesto, per un totale di sei monofore pi\u00f9 il portale, posto centralmente e con accesso direttamente sul canale.\nIl lato destro dell'edificio \u00e8 in comune Palazzo Brandolin Rota, mentre il lato sinistro presenta una bella facciata con trifora al secondo piano e terrazza coperta al primo, che d\u00e0 su un giardino aperto sul Canal Grande e confinante con Palazzo Balbi Valier. Sul retro, l'edificio si affaccia con polifore su una corte arricchita da vera da pozzo.\nMalgrado sia la facciata il vero capolavoro per cui ha importanza la struttura, va citato anche l'interno: infatti vi sono, in buone condizioni, degli affreschi dovuti alla mano di Giandomenico Tiepolo, nonch\u00e9 saloni molto prestigiosi.\nCuriosit\u00e0.\nUn quadro di Claude Monet risalente al 1908 ritrae la facciata del palazzo: anche Ca' Dario e Palazzo Da Mula Morosini furono dipinti dal pittore impressionista."}
{"id": "2464044", "revid": "245306", "url": "https://it.wikipedia.org/wiki?curid=2464044", "title": "James Jr. Tiptree", "text": ""}
{"id": "2464047", "revid": "314579", "url": "https://it.wikipedia.org/wiki?curid=2464047", "title": "Louis de Bussy d'Amboise", "text": ""}
{"id": "2464051", "revid": "76963", "url": "https://it.wikipedia.org/wiki?curid=2464051", "title": "Alain Souchon", "text": "Si \u00e8 affermato nel 1973 vincendo il premio della critica e il premio della stampa al festival \"La Rose d'Or\" di Antibes con la canzone \"L'Amour 1830\". Ha collaborato con vari artisti (in particolare Laurent Voulzy, ma anche Louis Chedid, Jane Birkin e altri). Noto anche come attore (\"L'estate assassina\", di Jean Becker, del 1983), ha scritto il brano \"L'amour en fuite\" per l'omonimo film di Fran\u00e7ois Truffaut (versione italiana \"L'amore fugge\", 1979)."}
{"id": "2464054", "revid": "287204", "url": "https://it.wikipedia.org/wiki?curid=2464054", "title": "Palazzo Contarini Dal Zaffo (Cannaregio)", "text": "Palazzo Contarini Dal Zaffo \u00e8 un palazzo di Venezia, situato nel sestiere di Cannaregio, vicino alla Madonna dell'Orto e presso la Sacca della Misericordia, dove si affaccia il Casino degli Spiriti.\nStoria.\nEdificio del XVI secolo, fu voluto dalla famiglia Contarini Dal Zaffo, \u00e8 l'omonimo del palazzo Contarini dal Zaffo costruito dalla famiglia sul Canal Grande nel secolo precedente.Oggi \u00e8 sede veneziana della Piccola casa della Divina Provvidenza, anche nota come Cottolengo dal nome del fondatore san Giuseppe Benedetto Cottolengo e della casa cardinalizia \"Opera fides intrepida\".\nIl nome \u00e8 dovuto ad un esponente della famiglia, Giorgio Contarini. Zaffo \u00e8 la deformazione in dialetto veneziano di Giaffa.\nArchitettura.\nIl palazzo \u00e8 un tipico edificio rinascimentale, la cui facciata sulla fondamenta di Gasparo Contarini \u00e8 sviluppata in lunghezza e priva di simmetrie. I livelli sono tre, ma il piano terra acquista le dimensioni di un mezzanino, percorso da monofore quadrate; i portali sono due, a tutto sesto e di grandi dimensioni, occupando centralmente i primi due livelli: essi hanno mascherone in chiave e tra essi una monofora sovrastata dallo stemma in pietra della casata. \nIl primo piano nobile \u00e8 una lunga fila di tredici monofore rettangolari in cornice lapidea; il secondo presenta anch'esso tredici monofore rettangolari, ma inscritte in una cornice a tutto sesto: la peculiarit\u00e0 sta nella presenza, spostata a sinistra rispetto al portale, di una serliana cinquecentesca con balaustra.\nSul retro del palazzo si apre un enorme giardino che guarda verso il lato nord della citt\u00e0, dove si apre l'area lagunare.\nAll'interno, come nel palazzo del Canal Grande, sono conservati affreschi di Giandomenico Tiepolo, che ora si trovano nella cappella, ma al tempo dei Contarini erano i decori delle stanze del mezzanino."}
{"id": "2464058", "revid": "767487", "url": "https://it.wikipedia.org/wiki?curid=2464058", "title": "I vestiti nuovi dell'imperatore (film 1987)", "text": "I vestiti nuovi dell'imperatore (\"The Emperor's New Clothes\"), conosciuto anche con il titolo \"I vestiti invisibili dell'imperatore\", \u00e8 un film del 1987 diretto da David Irving e basato sulla fiaba di Hans Christian Andersen \"I vestiti nuovi dell'imperatore\".\nTrama.\nLa cieca vanit\u00e0 dell'Imperatore lo rende il facile bersaglio di due imbroglioni, che, fingendosi famosi ed esperti sarti, si offrono di confezionargli un abito spettacolare per il matrimonio della figlia, la bella Principessa Gilda.\nQuesto abito sar\u00e0 tessuto con una stoffa unica, che lo render\u00e0 invisibile agli occhi degli stolti. Ansioso di indossare la prodigiosa tenuta, l'Imperatore fornisce ai due farabutti diamanti, perle ed ogni sorta di gioielli, senza sospettare nulla.\nE mentre si tormenta per l'attesa, Henry, a capo dell'imbroglio, cerca un modo per derubarlo delle sue ricchezze senza farsi scoprire, ma non sa che suo nipote Nicholas \u00e8 riuscito a conquistare il cuore della Principessa e si rifiuta di partecipare ancora all'imbroglio.\nDistribuzione.\nIl film, appartenente alla raccolta Cannon Movie Tales, venne lanciato direttamente nel mercato home video, senza passare per le sale cinematografiche.\nNel 2005 \u00e8 stato distribuito in DVD negli Stati Uniti dalla MGM/UA Home Entertainment, e nell'autunno 2009 il film \u00e8 uscito anche in Italia, edito da 20th Century Fox.\nColonna sonora.\nSegue un elenco dei brani inclusi nel film: "}
{"id": "2464064", "revid": "782789", "url": "https://it.wikipedia.org/wiki?curid=2464064", "title": "Dan Byrd", "text": "Vita e carriera.\nNel 2004, dopo molte partecipazioni a film e serie televisive (\"Da un giorno all'altro\", \"\", \"E.R. - Medici in prima linea\"), ottiene il suo primo vero ruolo nella mini-serie di TNT \"Salem's Lot\".\nNello stesso anno appare in \"Cinderella Story\" al fianco di Hilary Duff nel ruolo del suo eccentrico migliore amico, Carter. Nel 2006 Byrd interpreta la parte di Bobby nell'horror di Alexandre Aja, \"Le colline hanno gli occhi\", remake basato sull'omonimo film culto di Wes Craven. Lavora anche accanto a John Travolta in \"Lonely Hearts\".\nUn altro film in cui Byrd ha avuto un ruolo di primo piano \u00e8 stato \"La leggenda del tesoro scomparso\" (Outlaw Trail: The Treasure of Butch Cassidy) nel 2006. Byrd doveva apparire nel 2007 nel remake di \"La rivincita dei Nerds\", ma dopo tre settimane di riprese, il progetto \u00e8 stato accantonato. Appare in una puntata di \"Ghost Whisperer\" nel 2007.\nInterpreta poi il timido figlio di una famiglia americana che ospita uno studente straniero in \"Aliens in America\". Nonostante le buone recensioni, la serie \u00e8 andata in onda solo per una stagione. Nel mese di ottobre 2008, gli agenti dell'attore hanno riferito che era stato ricercato in \"Heroes\" per un ruolo. Egli si \u00e8 impegnato ad apparire in almeno tre episodi durante \"Heroes Volume 4\". Byrd \u00e8 anche apparso in un episodio di \"Greek - La confraternita\" dell'ABC, come scolaro. Ha un ruolo principale nella serie dell'ABC \"Cougar Town\", in cui interpreta Travis Cobb, il figlio di 17 anni del personaggio principale, Courteney Cox. Nel 2010 ha lavorato anche accanto a Emma Stone nel film \"Easy Girl\"."}
{"id": "2464065", "revid": "74801", "url": "https://it.wikipedia.org/wiki?curid=2464065", "title": "Vittuglia", "text": "Vittuglia (in sloveno Vitovlje, in tedesco \"Vittuglie\" o \"Vittuglia\") \u00e8 un paese della Slovenia, frazione del comune di Nova Gorica.\nLa localit\u00e0 si trova sulle colline sopra la riva destra della parte occidentale del fiume Vipacco, alle propaggini meridionali della Selva di Tarnova, a 245,6 metri s.l.m., a 11,9 chilometri dal capoluogo comunale e a 12,7 chilometri dal confine italiano.\nNell'insediamento (\"naselje\") sono inoltre presenti gli agglomerati di Carnizza Bellavista (\"Krnica\"), \"\u010cikavec\", Dolegna (\"Dolenje\"), Vosizze (\"Vo\u017ei\u010de\", dai locali detta \"U\u017ei\u010de\"), Visoco di sopra (\"Gorenje Visoko\") e Visoco di sotto (\"Dolenje Visoko\").\nIl nome dell'insediamento deriva dal patrono San Vito (\"Sveti Vid\", in latino, \"Sanctus Vitus\").\nLa principale chiesa del paese si trova a a nord su di una collina di 604 metri s.l.m. ed \u00e8 dedicata all'Assunzione di Maria; essa viene citata assieme al paese in un documento dei Conti di Gorizia del 1361.\nImmediatamente a sud del paese invece si erge la chiesa di San Paolo.\nDurante il dominio asburgico Vitt\u00f9glia fu frazione del comune di Sambasso.\nStoricamente con Ossecca (\"Osek\") formava il comune di Ossecca-Vittuglia. Nel 1927, con la ricostituzione della Provincia di Gorizia il comune cess\u00f2 di esistere e venne assorbito da quello di Sambasso; pass\u00f2 poi alla Jugoslavia e quindi alla Slovenia.\nIl vino Vitovska (sloveno \"Vitovska Grganja\") \u00e8 una specie autoctona del villaggio.\nAlture principali.\n\"\u010crni vrh\", ; \"Jan\u010derijski vrh\", ."}
{"id": "2464066", "revid": "287204", "url": "https://it.wikipedia.org/wiki?curid=2464066", "title": "Sebastien Piocelle", "text": ""}
{"id": "2464070", "revid": "729019", "url": "https://it.wikipedia.org/wiki?curid=2464070", "title": "Piemonte Volley 2007-2008", "text": ""}
{"id": "2464073", "revid": "198277", "url": "https://it.wikipedia.org/wiki?curid=2464073", "title": "Pietro Ghetti (calciatore)", "text": "Carriera.\nCol , nei primi anni 70 del Novecento, disputa cinque stagioni in Serie A, di cui tre da titolare, conquistando la Coppa Italia 1973-1974.\nNell'estate 1975 viene ceduto all' e il campionato 1975-1976 si conclude con la retrocessione dei bianconeri in Serie B. Inizia nelle Marche anche la stagione successiva, per poi tornare in massima serie a ottobre con il , dove disputa un campionato realizzando 6 reti (suo record personale). Resta in rossobl\u00f9 anche nell'annata 1977-1978 che vede i liguri retrocedere in serie cadetta, quindi prosegue la carriera in Serie C con le maglie di e .\nNella sua militanza col Genoa, sal\u00ec agli onori delle cronache per aver segnato allo stadio Luigi Ferraris in due stagioni consecutive (1976-1977 e 1977-1978) contro la di Dino Zoff: curiosamente entrambi i risultati terminarono con l'identico punteggio di 2-2 e con gli stessi marcatori rossobl\u00f9 (Ghetti e Oscar Damiani).\nIn carriera ha totalizzato complessivamente 148 presenze e 20 reti in Serie A, e 3 presenze in Serie B."}
{"id": "2464079", "revid": "380654", "url": "https://it.wikipedia.org/wiki?curid=2464079", "title": "Goldust", "text": "Runnels \u00e8 noto per aver militato in varie federazioni statunitensi tra cui la World Wrestlig Federation/Entertainment, la World Championship Wrestling e la Total Nonstop Action, esibendosi come Goldust e Seven.\nIn WWE ha vinto tre volte l'Intercontinental Championship, nove volte l'Hardcore Championship, due volte il WWE Tag Team Championship e una volta il World Tag Team Championship, mentre in WCW ha detenuto due volte lo United States Championship, due volte il World Tag Team Championship e una volta il Six-Man Tag Team Championship.\nCarriera.\nChampionship Wrestling from Florida (1988\u20131989).\nL'esordio professionale nel wrestling di Runnels \u00e8 arrivato il 13 settembre 1988, sconfiggendo Bob Cook in un match per la Championship Wrestling from Florida di Tampa. La societ\u00e0 sarebbe poi stata ribattezzata Professional Wrestling Federation nel febbraio del 1989 dopo che suo padre, Dusty Rhodes, cominci\u00f2 a lottare. Runnels vinse il Florida Heavyweight Championship il 23 maggio 1989 da Al Perez, detenendolo per un mese.\nWorld Championship Wrestling (1988\u20131989).\nNel dicembre del 1988, Runnels ha cominciato ad esibirsi come Dustin Rhodes e avrebbe iniziato a lavorare per la nuova World Championship Wrestling di Ted Turner. Rhodes ha collaborato con Kendall Windham in un tag team undercard chiamato The Texas Broncos che ha visto il successo contro The Cruel Connection e The Commandos. La loro prima sconfitta \u00e8 avvenuta contro The Original Midnight Express in un house show il 10 dicembre 1988 a Filadelfia. Il primo match in singolo di Dustin \u00e8 arrivato due giorni dopo a uno show ad Atlanta dove ha sconfitto Trent Knight. La permanenza in WCW di Rhodes dur\u00f2 solo pochi mesi, uscendo dalla societ\u00e0 due mesi dopo il padre. Dopo aver subito una sconfitta contro Butch Reed durante un dark match il 12 febbraio 1989, Dustin ha chiuso la sua prima apparizione in WCW con una vittoria su Trent Knight a Walterboro, Carolina del Sud, il 24 febbraio.\nAll Japan Pro Wrestling (1989\u20131990).\nNel marzo 1989, ha girato il Giappone per la All Japan Pro Wrestling (AJPW) nel suo evento annuale Champion Carnival, sotto il nome di Dusty Rhodes Jr. Torn\u00f2 nella AJPW per un tour di dieci e venti giorni nella primavera e nell'estate del 1990.\nWorld Wrestling Federation (1990\u20131991).\nNel 1990 passa alla World Wrestling Federation dove lotta un match insieme a suo padre.\nRitorno in WCW (1991\u20131995).\nDal 1991 al 1995 combatte nella World Championship Wrestling come \"The Natural\" Dustin Rhodes, un personaggio face molto simile al padre, dove riesce a vincere per due volte sia il WCW World Tag Team Championship che il WCW United States Heavyweight Championship.\nRitorno in WWF (1995\u20131999).\nNel settembre del 1995 ritorna alla WWF dove interpreta la gimmick heel di Goldust che lo porter\u00e0 al successo. Il personaggio \u00e8 una sorta di drag queen ossessionato dai film e dal colore oro, indossa una parrucca nelle sue entrate e il suo vestito \u00e8 completamente dorato. \nAnni dopo, Runnels avrebbe detto che Vince McMahon lo chiam\u00f2 per offrirgli la gimmick menzionando pi\u00f9 volte la parola \"androgino\"; Dustin, volendo all'epoca un personaggio che lo distanziasse dal padre il pi\u00f9 possibile, accett\u00f2 subito senza neanche sapere il significato della parola \"androgino\", per poi cercarla sul dizionario e restare scioccato venendo a sapere che aveva connotazioni di ambiguit\u00e0 sessuale e chiedersi: \"In cosa mi sono cacciato?\" Runnels stesso ammise di essersi trovato a disagio nei primi mesi interpretando il personaggio, ma decise di proseguire comunque.\nA In Your House 4, combatte il suo match di debutto sconfiggendo Marty Jannetty. Inizia successivamente una faida con Razor Ramon che culmina il 21 gennaio 1996 alla Royal Rumble, dove Goldust sconfigge Ramon conquistando per la prima volta l'Intercontinental Championship. A WrestleMania XII, viene sconfitto da \"Rowdy\" Roddy Piper in un Hollywood Backlot Brawl. A , conserva il titolo sconfiggendo The Undertaker in un Casket match. Goldust successivamente difende il titolo sconfiggendo Savio Vega e The Ultimate Warrior, per poi perderlo contro Ahmed Johnson a King of the Ring. Nel mese di agosto inizia una faida con Marc Mero che sconfigge a SummerSlam. A , affronta nuovamente Mero in un match valido per l'Intercontinental Championship di quest'ultimo ma perde. Alle Survivor Series, insieme a Jerry Lawler, Crush e Hunter Hearst Helmsley viene sconfitto dal team formato da Marc Mero, Rocky Maivia, Jake Roberts e The Stalker.\nSuccessivamente inizia una faida con Hunter Hearst Helmsley che affronta alla Royal Rumble del 1997 per l'Intercontinental Championship ma viene sconfitto. Nella stessa sera partecipa all'omonimo match entrando con il numero 14 ma viene eliminato da Owen Hart. Continua la sua rivalit\u00e0 con Helmsley che termina a WrestleMania 13 in un match in cui Helmsley ne esce vincitore. Nel mese di maggio, inizia una faida con uno dei membri della Hart Foundation, Brian Pillman, che sconfigge a SummerSlam. Tuttavia la faida non si concluder\u00e0 a causa della morte di Pillman avvenuta prima del loro incontro che avrebbero dovuto disputare a .\nSecondo ritorno in WCW (1999\u20132001).\nAlla scadenza del contratto torna alla WCW, dove lotter\u00e0 per tre anni.\nSecondo ritorno in WWE (2002\u20132003).\nNel 2002 ritorna nella WWE sempre come Goldust. In questo periodo vince il WWE Hardcore Championship nove volte, forma poi un tag team con Booker T e i due vinceranno il World Tag Team Championship. Nel dicembre 2003 lascia la WWE.\nTotal Nonstop Action (2003\u20132004).\nPassa alla Total Nonstop Action Wrestling, dove lotter\u00e0 per un anno.\nTerzo ritorno in WWE (2005\u20132006).\nIl 31 ottobre 2005 Goldust ha fatto ritorno in WWE, venendo assegnato al roster di \"Raw\". Il 29 gennaio 2006 ha partecipato al Royal Rumble match dell'omonimo pay-per-view, entrando con il numero 29 e venendo eliminato da Rob Van Dam dopo circa tre minuti di permanenza sul ring. Il 14 giugno 2006 ha lasciato la federazione.\nVarie faide (2008\u20132012).\nTorna nel pay-per-view Cyber Sunday 2008 come un possibile sfidante dell'allora campione Intercontinentale Santino Marella. Nel voto che vedeva coinvolti anche Roddy Piper e The Honky Tonk Man \u00e8 quest'ultimo a spuntarla e ad affrontare Santino. Runnels sigla un nuovo contratto con la WWE e inizia un piccolo feud proprio con Santino Marella. Alla Royal Rumble 2009 viene eliminato dal fratello Cody, che in un episodio di Raw lo aveva rinnegato.\nForma poi per pochi mesi un'alleanza con un altro personaggio bizzarro, Hornswoggle. L'alleanza dura fino al luglio 2009 quando nel corso di un \"trade\" effettuato da Donald Trump Goldust viene spostato nel roster della ECW. Questo \u00e8 un passaggio storico perch\u00e9 in WWE Goldust aveva sempre lottato nel roster di Raw. Nel suo esordio viene sconfitto da Zack Ryder. Poco dopo inizia un feud con Sheamus, e nello show WWE Superstars infligge la prima sconfitta in WWE all'irlandese. In seguito per\u00f2 Sheamus lo batte in ECW, vincendo di fatto il feud. Vince il suo primo match one on one contro Paul Burchill il 10 novembre. Dopo la chiusura dell'ECW Goldust passa nel roster di SmackDown. Nella puntata di Superstars del 22 aprile, viene sconfitto da Shad Gaspard. Goldust passa a Raw il 27 aprile 2010 con la Supplemental Draft. Nella puntata di Superstars del 20 maggio, sconfigge William Regal. Il 31 agosto 2010, Goldust, a NXT, presenta la sua rookie, Aksana. Il 2 settembre, combattendo un match a WWE Superstars contro Ted DiBiase Jr., nel quale sar\u00e0 sconfitto, riporta una contusione all'occhio.\nDopo l'infortunio, Dustin Rhodes ha cominciato ad occuparsi dei lavori nel backstage per la WWE.\nIntanto lancia una petizione online per poter avere un match a Wrestlemania 28 contro il fratello Cody Rhodes per il titolo intercontinentale in un Career vs Title match.\nGoldust appare in un segmento nel backstage della puntata di SmackDown \"Holiday Special\" del 29 novembre 2011. Nella puntata del 12 dicembre di Raw dedicata agli Slammy annuncia insieme a Vickie Guerrero il WWE A-Lister of the Year cio\u00e8 Snooki. Ritorna a farsi vedere il 29 dicembre nell'ultima puntata del 2011 di Friday Night Smackdown dove entra per difendere il suo ex compagno di coppia Booker T dalle ire di suo fratello Cody Rhodes chiedendo da parte di Cody pi\u00f9 rispetto verso un 5 volte campione WCW. La vicenda si conclude con Cody che colpisce con un Beautiful Disaster il fratello Goldust. La settimana seguente appare nel backstage per congratularsi con il fratello, che aveva appena difeso con successo il titolo intercontinentale, ma questi lo insulta dicendogli di essere migliore di lui e che in futuro diventer\u00e0 anche migliore del padre Dusty Rhodes.\nIl 2 maggio 2012, la WWE termina il suo rapporto di collaborazione con Dustin Runnels. Era gi\u00e0 comunque un anno e mezzo che Goldust si dedicava interamente ad allenare le Divas.\nTag team con Cody Rhodes (2013\u20132015).\nGoldust torna a combattere partecipando alla Royal Rumble 2013 con il numero 8, venendo per\u00f2 eliminato dal fratello Cody Rhodes.\nIl 9 settembre torna a Raw per sfidare il campione WWE Randy Orton con la stipulazione speciale secondo la quale, in caso di vittoria, il fratello Cody avrebbe riottenuto il posto di lavoro perso la settimana precedente per opera di Triple H. Al termine di un incontro spettacolare viene per\u00f2 sconfitto.\nA Battleground 2013, insieme a Cody, batte lo Shield (Seth Rollins e Roman Reigns), riottenendo il posto di lavoro per i Rhodes. A Raw i due fratelli Rhodes vincono i titoli di coppia ai danni dello Shield. A SmackDown, assieme a Cody e Daniel Bryan, batte ancora lo Shield in un 3 vs 3 match.\nNella puntata di Raw del 21 ottobre i due fratelli scoprono che ad Hell in a Cell dovranno difendere i titoli contro gli Usos e lo Shield. Il 28 ottobre perdono contro i Real Americans in un No-Title match con Jack Swagger che fa cedere Goldust con la \"Patriot Lock\".\nA Hell in a Cell riescono a mantenere i titoli di coppia. Negli show successivi Goldust lotta con Cody e John Cena, sconfiggendo i Real Americans e Damien Sandow. L'11 novembre a Raw sconfiggono Randy Orton in un Handicap match per count-out. Il 18 novembre, sempre a Raw, i fratelli Rhodes combattono insieme agli Usos, Daniel Bryan e CM Punk contro la Wyatt Family e lo Shield vincendo. A SmackDown affrontano i Real Americans per i titoli di coppia e, anche in questa occasione, trionfano.\nMentre alle Survivor Series affrontano insieme agli Usos e Rey Mysterio lo Shield e i Real Americans in un 5 vs 5 Elimination match, ma vengono sconfitti; nell'occasione Goldust viene eliminato da una \"Spear\" di Roman Reigns, che con la stessa finisher elimina anche Cody Rhodes, Jey Uso e Rey Mysterio, ultimo membro rimasto del team. Nella punatat di Raw del 25 novembre Goldust, con Cody e Rey Mysterio, affronta lo Shield venendo per\u00f2 sconfitto a causa dello schienamento di Dean Ambrose su Cody. Nella puntata di SmackDown del 29 novembre combatte con Cody e CM Punk contro lo Shield vincendo per squalifica, a causa dell'intervento della Wyatt Family. Vickie Guerrero per\u00f2 organizza un 12-Man Tag Team match con Goldust, Cody, CM Punk, gli Usos e Rey Mysterio contro lo Shield e la Wyatt Family; saranno i primi a vincere grazie alla \"GTS\" e al successivo schienamento di Punk su Eric Rowan.\nNella puntata di Raw del 2 dicembre affronta, con Cody e Big Show, lo Shield, non riuscendo per\u00f2 a vincere a causa di un roll-up di Seth Rollins proprio sul \"Bizarre One\". A Main Event, il 4 dicembre, affronta Ryback vincendo per squalifica a causa dell'intervento di Curtis Axel. Il 6 dicembre, a SmackDown, i fratelli Rhodes affrontano Ryback e Curtis Axel in un No-Title match non riuscendo per\u00f2 a vincere. Il 9 dicembre, a Raw, assieme a Cody, Rey Mysterio e Big Show sconfigge i Real Americans, Ryback e Curtis Axel, schienato dal messicano. Il 13 dicembre a SmackDown i fratelli Rhodes vengono sconfitti in un No-Title match dai Real Americans.\nIl 15 dicembre a , Goldust e suo fratello Cody Rhodes sfidano i RybAxel, i Real Americans, Rey Mysterio e Big Show in un Fatal 4-Way match per il WWE Tag Team Championship, riuscendo a mantenere il titolo. Il 16 dicembre a Raw affrontano in un match non titolato Big Show e Rey Mysterio venendo sconfitti per lo schienamento di quest'ultimo sul \"Bizarre One\".\nNella puntata di SmackDown del 20 dicembre Goldust e Cody perdono contro Luke Harper ed Erick Rowan. A fine match la Wyatt Family prova ad attaccare i Tag Team Champions, ma Daniel Bryan interviene in loro aiuto. Viene annunciato quindi un Six-Man Tag Team match con Daniel Bryan e i fratelli Rhodes contro la Wyatt Family; il match viene vinto dal team face grazie ad un Running Knee di Bryan. Il 23 dicembre a Raw i fratelli Rhodes e Daniel Bryan vengono sconfitti dalla Wyatt Family.\nDopo un alternarsi di vittorie e sconfitte, i fratelli Rhodes saranno protagonisti del kick-off della Royal Rumble 2014, dove perdono il tag team match per i titoli di coppia contro i veterani New Age Outlaws. Durante il Royal Rumble match Goldust elimina accidentalmente il fratello Cody e, nella puntata di Raw del 27 gennaio, perde insieme a lui contro i New Age Outlaws.\nA Elimination Chamber i fratelli Rhodes sconfiggono i RybAxel nel kickoff. A WrestleMania XXX Goldust partecipa alla Andr\u00e9 The Giant Memorial Battle Royal non riuscendo a vincerla. Nella puntata di Raw del 21 aprile i Brotherhood perdono contro i RybAxel e dopo il match Cody spinge Goldust per poi andarsene. Nella puntata di SmackDown del 25 aprile Goldust e Cody perdono contro Luke Harper ed Erick Rowan.\nA Payback la Brotherhood viene sconfitta dai RybAxel. A seguito di questa sconfitta Cody dice al fratello che si sarebbe impegnato a cercargli un tag-team partner migliore di lui: nelle settimane successive Cody gli affianca R-Truth, Sin Cara e Kofi Kingston, senza che per\u00f2 Goldust riesca a vincere. Nella puntata di Raw del 16 giugno Goldust e Stardust, che altri non \u00e8 se non lo stesso Cody con un face paint simile a quello di Goldust, sconfiggono i RybAxel terminando la striscia negativa. A Money in the Bank, insieme a Stardust, sconfigge Ryback e Curtis Axel. Nella puntata di SmackDown dell'11 luglio sconfigge Curtis Axel. Il 18 agosto lui e Stardust battono i Tag Team Champions, gli Usos. Il 25 agosto lui e Stardust battono gli Usos di nuovo, ma solo per count out, in un match valevole per i titoli di coppia. A fine match Goldust accusa Jey Uso di essersi fatto contare apposta fuori e allora i due fratelli Rhodes attaccano i gemelli samoani effettuando entrambi un Turn Heel. Il 21 settembre, a Night of Champions, insieme a Stardust conquista i WWE Tag Team Championship sconfiggendo gli Usos. Ad Hell in a Cell mantengono i iitoli di coppia sconfiggendo nuovamente gli Usos. Alle Survivor Series perdono i titoli in un Fatal 4-Way tag team match per mano di The Miz e Damien Mizdow; nell'incontro erano inclusi anche gli Usos e i Los Matadores. Una settimana dopo Goldust e Stardust se la prendono con i New Day (Big E, Kofi Kingston e Xavier Woods) e successivamente perderanno alcuni match contro questi.\nCompetizione singola (2015\u20132016).\nGi\u00e0 nelle prime settimane del 2015 l'alchimia tra i due fratelli Rhodes sembra incrinarsi: Stardust infatti comincia a comportarsi in modo sempre pi\u00f9 inspiegabile e nemmeno l'intervento di loro padre, l'American Dream Dusty Rhodes, riporta il fratello minore sulla retta via. Goldust decide quindi di affrontarlo in un match a Fastlane, poi vinto, effettuando un turn face. A causa dello scarso interesse del pubblico, la faida tra i due fratelli \u00e8 stata subito accantonata e a WrestleMania 31, invece del match definitivo tra i due, Goldust partecipa alla \"Andr\u00e8 the Giant Memorial Battle Royal\" (vinta da Big Show), mentre Stardust prende parte al ladder match valido per l'Intercontinental Championship. Nella puntata successiva a WrestleMania di \"Raw\", viene sconfitto in poco tempo da Rusev. A maggio annuncia che a causa di un infortunio, verr\u00e0 operato alla spalla.\nFa il suo ritorno a Survivor Series del 22 novembre 2015 nel corso del Five-on-Five Traditional Survivor Series Tag Team Elimination match, al fianco di Neville, Titus O'Neil e i Dudley Boyz (Bubba Ray Dudley e D-Von Dudley) contro Stardust, gli Ascension (Konnor e Viktor), The Miz e Bo Dallas. Goldust ha eliminato due avversari (The Miz e Konnor) aiutando i compagni a vincere il match. Nella puntata di \"Raw\" del 23 novembre Goldust si \u00e8 unito ai Prime Time Players (Titus O'Neil e Darren Young) in un match contro Stardust e gli Ascension, sconfiggendoli, mentre il 30 novembre \u00e8 stato sconfitto dallo United States Champion Alberto Del Rio. Nella puntata del 17 dicembre, a \"SmackDown\", Goldust \u00e8 intervenuto per distrarre Tyler Breeze nel suo match contro Titus O'Neil senza un apparente motivo, ridicolizzandolo dopo la sua sconfitta. Tuttavia, Goldust viene sconfitto da Breeze a \"Main Event\" il 23 dicembre a causa dell'interferenza di Summer Rae. Inoltre, nella puntata di \"SmackDown\" del 31 dicembre, Goldust viene nuovamente sconfitto da Breeze (il quale lo aveva schienato appoggiando scorrettamente le gambe sulle corde).\nAlleanza con R-Truth (2016\u20132017).\nNella puntata di \"SmackDown\" del 7 gennaio 2016 Goldust, Dolph Ziggler, R-Truth e Neville hanno sconfitto The Miz e il New Day (Big E, Kofi Kingston e Xavier Woods). Una settimana dopo, sempre a \"SmackDown\", Goldust, Jack Swagger, Zack Ryder e Damien Sandow sono stati sconfitti dai Social Outcasts (Bo Dallas, Adam Rose, Curtis Axel e Heath Slater). Alla Royal Rumble del 24 gennaio Goldust ha partecipato all'omonimo match entrando con il numero 8 ma \u00e8 stato eliminato da Titus O'Neil. Inoltre si rende in seguito protagonista di alcuni siparietti comici con lo stesso R-Truth, nel disperato tentativo di formare un tag team chiamato The Golden Truth; R-Truth per\u00f2 si dimostra sempre contrario a quest'idea nonostante l'insistenza di Goldust. Questi ha accompagnato R-Truth nel suo match contro Curtis Axel a Fastlane del 21 febbraio. Nella puntata di \"SmackDown\" del 17 marzo Goldust torna sul ring e affronta Bubba Ray Dudley ma viene facilmente sconfitto. Nella successiva puntata di \"Raw\" del 21 marzo accorre per aiutare R-Truth, dopo che questi \u00e8 stato sconfitto e attaccato da Bubba Ray. Goldust ha partecipato all'annuale Andr\u00e9 the Giant Memorial Battle Royal a WrestleMania 32 del 3 aprile ma \u00e8 stato eliminato da Bo Dallas e Heath Slater. Goldust inizialmente avrebbe dovuto partecipare, assieme ad R-Truth, ad un torneo indetto per decretare i contendenti n\u00ba1 al WWE Tag Team Championship del New Day ma R-Truth \u00e8 stato sostituito da Fandango (formando il team \"GoldDango\"): quest'ultimo e Goldust hanno affrontano i Vaudevillains (Aiden English e Simon Gotch) ai quarti di finale del torneo nella puntata di \"SmackDown\" del 14 aprile ma sono stati sconfitti ed eliminati. Nella puntata di \"SmackDown\" del 21 aprile viene scelto come arbitro speciale del match tra Fandango e R-Truth, vinto da quest'ultimo. A seguito della nuova alleanza tra R-Truth e Tyler Breeze, i \"Gorgeous Truth\", Goldust ha affrontato quest'ultimo nella puntata di \"Raw\" del 2 maggio ma \u00e8 stato sconfitto. Nella puntata di \"SmackDown\" del 12 maggio i GoldDango affrontano i Gorgeous Truth e sono questi ultimi a trionfare a causa del turn heel di Fandango che ha attaccato Goldust (dopo che questi e R-Truth si erano rifiutati di combattere contro), permettendo a Breeze di effettuare lo schienamento vincente. Nella puntata di \"Raw\" del 16 maggio i Golden Truth debuttano ufficialmente ma sono stati sconfitti dai Breezango, il nuovo tag team formato da Tyler Breeze e Fandango, a causa di un errore di R-Truth. I Golden Truth vengono nuovamente sconfitti dai Breezango nella puntata di \"SmackDown\" del 26 maggio a causa di una scorrettezza di Tyler Breeze. Nella puntata di \"SmackDown\" del 1\u00ba giugno i Golden Truth perdono ancora, questa volta contro i Dudley Boyz (Bubba Ray Dudley e D-Von Dudley), a causa dell'interferenza dei Breezango. Il 19 giugno nel \"Kickoff\" di Money in the Bank i Golden Truth ottengono la loro prima vittoria sconfiggendo i Breezango. Nella puntata di \"Raw\" del 4 luglio i Golden Truth sconfiggono i Vaudevillains. Nella puntata di \"Raw\" dell'11 luglio Goldust ha partecipato ad una Battle Royal per determinare il contendente n\u00ba1 all'Intercontinental Championship, detenuto da The Miz, ma \u00e8 stato eliminato.\nCon la Draft Lottery avvenuta nella puntata di \"SmackDown\" del 19 luglio, Goldust \u00e8 stato trasferito nel roster di \"Raw\" e con lui anche R-Truth. Nella puntata di \"Main Event\" del 22 luglio i Golden Truth e Apollo Crews hanno sconfitto i Dudley Boyz e Baron Corbin. Nella puntata di \"Raw\" del 1\u00ba agosto i Golden Truth sono stati sconfitti dagli Shining Stars (Primo e Epico) a causa di una distrazione di R-Truth causata da \"Pok\u00e9mon Go\". Nella puntata di \"Raw\" del 15 agosto i Golden Truth sono stati battuti da Karl Anderson e Luke Gallows. Nella puntata di \"Superstars\" del 26 agosto tornano a vincere sconfiggendo Bo Dallas e Curtis Axel. Ancora a \"Superstars\", il 23 settembre, i Golden Truth hanno sconfitto Jinder Mahal e Titus O'Neil. Nella puntata di \"Raw\" del 3 ottobre i Golden Truth sono stati sconfitti nuovamente da Luke Gallows e Karl Anderson. Nella puntata di \"Raw\" del 17 ottobre i Golden Truth e Mark Henry hanno sconfitto gli Shining Stars e Titus O'Neil. Nella puntata di \"Raw\" del 24 ottobre, supportati da Mark Henry, i Golden Truth hanno sconfitto ancora gli Shining Stars. Nella puntata di \"Raw\" del 31 ottobre i Golden Truth hanno partecipato ad una Battle Royal per determinare l'ultimo membro del Team \"Raw\" per Survivor Series ma sono stati eliminati (R-Truth da Braun Strowman e Goldust da Cesaro). Nella puntata di \"Raw\" del 7 novembre i Golden Truth sono stati sconfitti dagli Shining Stars, perdendo dunque la possibilit\u00e0 di entrare nel Team \"Raw\" formato da Tag Team per Survivor Series. Nella puntata di \"Raw\" del 14 novembre i Golden Truth e gli Shining Stars sono stati sconfitti da Enzo Amore, Big Cass, Luke Gallows e Karl Anderson. Nella puntata di \"Raw\" del 21 novembre i Golden Truth sono stati sconfitti per la terza volta da Luke Gallows e Karl Anderson. Nella puntata di \"Raw\" del 28 novembre Goldust assiste al match tra R-Truth e Braun Strowman (vinto da quest'ultimo) e nel post match viene messo fuorigioco dallo stesso Strowman. Il 14 dicembre, a Tribute to the Troops, i Golden Truth hanno partecipato ad un Fatal 4-Way Tag Team match che includeva anche Luke Gallows e Karl Anderson, gli Shining Stars e Cesaro e Sheamus per determinare i contendenti n\u00ba1 al Raw Tag Team Championship del New Day ma il match \u00e8 stato vinto da Cesaro e Sheamus. Nella puntata di \"Main Event\" del 24 dicembre Goldust ha sconfitto Curtis Axel. Nella puntata di \"Raw\" del 26 dicembre i Golden Truth sono stati sconfitti da Luke Gallows e Karl Anderson. Goldust e R-Truth sono tornati, dopo un periodo di assenza, nella puntata di \"Raw\" del 27 marzo dove hanno confrontato Big Show insieme ad altri atleti venendo per\u00f2 respinti. Il 2 aprile, nel \"Kick-off\" di WrestleMania 33, Goldust ha partecipato all'annuale Andr\u00e9 the Giant Memorial Battle Royal ma \u00e8 stato eliminato. Nella puntata di \"Raw\" dell'8 maggio i Golden Truth hanno partecipato ad un Tag Team Turmoil match per determinare i contendenti n\u00b01 al Raw Tag Team Championship degli Hardy Boyz (Jeff Hardy e Matt Hardy) ma sono stati eliminati per ultimi da Cesaro e Sheamus.\nRitorno alla \"Golden Age\" (2017\u20132019).\nNella puntata di \"Raw\" del 15 maggio 2017 Goldust ha effettuato un turn heel, attaccando il suo compagno R-Truth e sancendo di fatto la fine del loro tag-team. La settimana successiva \u00e8 apparso in un segmento nel backstage, dicendo di voler ritornare al periodo della \"Golden Age\" degli anni novanta. Nella puntata di \"Raw\" del 26 giugno il match tra Goldust e R-Truth non \u00e8 nemmeno cominciato a causa della brutalit\u00e0 di Goldust, che ha attaccato R-Truth sin da subito, impedendogli di combattere. Nella puntata di \"Raw\" del 3 luglio \u00e8 stato invece R-Truth ad attaccare Goldust. Nella puntata di \"Raw\" del 10 luglio Goldust ha sconfitto R-Truth. Nella puntata di \"Raw\" del 28 agosto Goldust ha partecipato ad una Battle Royal per determinare il contendente n\u00b01 all'Intercontinental Championship di The Miz ma \u00e8 stato eliminato da Elias. Nella puntata di \"Raw\" dell'11 settembre Goldust \u00e8 stato sconfitto da Bray Wyatt. Nella puntata di \"Raw\" del 18 settembre Goldust \u00e8 apparso senza la sua classica pittura facciale e ha combattuto con il suo vecchio ring name Dustin Rhodes venendo sconfitto nuovamente da Bray Wyatt. Nella puntata di \"Raw\" del 25 settembre Goldust \u00e8 stato sconfitto da Finn B\u00e1lor. Il 25 novembre, durante l'evento dal vivo Starrcade (appartenente al roster di \"SmackDown\"), Goldust \u00e8 apparso nuovamente come Dustin Rhodes e ha sconfitto Dash Wilder, effettuando un turn face. Nella puntata di \"Raw\" del 1\u00ba gennaio 2018 Goldust e Cedric Alexander hanno sconfitto Ariya Daivari e Drew Gulak. Nella puntata di \"205 Live\" del 2 gennaio Goldust e Cedric Alexander hanno sconfitto nuovamente Ariya Daivari e Drew Gulak. Nella puntata di \"205 Live\" del 16 gennaio Goldust ha sconfitto Ariya Daivari, Drew Gulak e Tony Nese in un 3-on-1 Handicap match. Nella puntata di \"Main Event\" del 24 gennaio Goldust ha sconfitto Curt Hawkins.\nIl 28 gennaio, alla Royal Rumble, Goldust ha partecipato all'omonimo match entrando col numero 29 ma \u00e8 stato eliminato da Dolph Ziggler. Nella puntata di \"Main Event\" del 7 febbraio Goldust ha sconfitto Curt Hawkins. Nella puntata di \"Main Event\" del 28 febbraio Goldust ha sconfitto nuovamente Curt Hawkins. Nella puntata di \"Raw\" del 5 marzo Goldust \u00e8 stato sconfitto da John Cena. Nella puntata di \"Main Event\" del 14 marzo Goldust ha sconfitto ancora Curt Hawkins. Nella puntata di \"Raw\" del 2 aprile Goldust \u00e8 stato sconfitto da Matt Hardy. L'8 aprile, nel \"Kick-off\" di WrestleMania 34, Goldust ha partecipato all'annuale Andr\u00e9 the Giant Memorial Battle Royal ma \u00e8 stato eliminato da Dolph Ziggler. Il 27 aprile, a Greatest Royal Rumble, Goldust ha partecipato al Royal Rumble match a 50 uomini entrando col numero 18 ma \u00e8 stato eliminato da Bobby Roode. In seguito, Goldust si \u00e8 operato ad entrambe le ginocchia ed \u00e8 rimasto fermo per quasi un anno.\nIl 28 marzo 2019 ha lasciato la WWE al termine del suo contratto.\nAll Elite Wrestling (2019\u2013presente).\nIl 21 aprile 2019 \u00e8 stato ufficializzato l'approdo di Runnels nella All Elite Wrestling e che, col nome Dustin Rhodes, avrebbe affrontato suo fratello Cody a \"Double or Nothing\".\nAl termine dell'incontro, Cody \u00e8 uscito vincitore, per poi chiedere al fratello di fargli da partner per il suo futuro tag match contro gli Young Bucks. Il sanguinoso match tra Cody e Dustin si \u00e8 aggiudicato il premio \"Match of the Year\" della rivista \"Pro Wrestling Illustrated\"."}
{"id": "2464083", "revid": "767487", "url": "https://it.wikipedia.org/wiki?curid=2464083", "title": "Yves-Marie V\u00e9rove", "text": "\u00c8 il padre dei cestisti Jimmy V\u00e9rove e Franck V\u00e9rove."}
{"id": "2464086", "revid": "287204", "url": "https://it.wikipedia.org/wiki?curid=2464086", "title": "Federazione di rugby a 15 delle Isole Salomone", "text": "La Federazione Rugby XV delle Isole Salomone (in Inglese \"Solomon Islands Rugby Union\") \u00e8 l'organo che governa il Rugby a 15 nelle Isole Salomone.Affiliata all'International Rugby Board, \u00e8 inclusa fra le nazionali di terzo livello senza esperienze di Coppa del Mondo."}
{"id": "2464088", "revid": "767487", "url": "https://it.wikipedia.org/wiki?curid=2464088", "title": "La bella addormentata (film 1987)", "text": "La bella addormentata (\"Sleeping Beauty\") \u00e8 un film del 1987 diretto da David Irving e tratto dalla fiaba omonima di Charles Perrault.\nTra gli interpreti figurano Morgan Fairchild, Sylvia Miles e Tahnee Welch.\nTrama.\nIn un regno incantato, un'innocente e graziosa regina scatena suo malgrado l'ira di una fata malvagia, non invitandola al battesimo della figlia appena nata. La fata si vendica gettando sulla bella principessa Rosebud la pi\u00f9 terribile delle maledizioni: a sedici anni, la fanciulla, dopo essersi punta il dito con l'ago di un fuso, sarebbe morta. Ma l'intervento provvidenziale di una fata buona attenu\u00f2 il maleficio: la principessa, invece di morire, sarebbe caduta in un sonno profondo e secolare, da cui sarebbe stata svegliata dal dolce bacio di un principe, cento anni pi\u00f9 tardi. Ma prima, il valoroso cavaliere dovr\u00e0 affrontare l'ira della fata malvagia, pronta a tutto pur di non veder coronato il sogno d'amore dei due giovani\u2026\nProduzione.\nLe riprese del film, appartenente alla raccolta Cannon Movie Tales, iniziarono nel maggio 1986 nei GG Studios di Tel Aviv, subito dopo la conclusione de \"Il potere magico\". David Irving, regista di entrambi i film, si trov\u00f2 subito in una brutta situazione quando tutti i costumi delle fate vennero rubati e si dovette provvedere a rimpiazzarli in pochissimo tempo, comprese tutte le nove paia di ali animatroni. Il furto e l'esasperazione per i tempi ristretti, mancando solo sette giorni all'inizio delle riprese, gli fecero dichiarare che fu un \u00abincubo\u00bb realizzare \"La bella addormentata\".\nA causa dei costi di produzione e del budget limitato, i film della raccolta vennero girati in contemporanea: \"La bella addormentata\" venne realizzato insieme ad \"Hansel e Gretel\".\nCast.\nMorgan Fairchild, reduce dal successo di serial come \"Falcon Crest\" e \"Dallas\", venne scelta per il ruolo della regina. Sylvia Miles e Nicholas Clay, che avevano precedentemente lavorato insieme sul set di \"Delitto sotto il sole\", accettarono rispettivamente i ruoli della fata rossa e del principe azzurro.\nPer il ruolo della bella principessa Rosebud venne inizialmente scelta la giovane attrice Page Hannah, licenziata una settimana dopo l'inizio delle riprese e sostituita con Tahnee Welch, figlia della sex-symbol del cinema hollywoodiano Raquel Welch.\nDistribuzione.\nDopo l'insuccesso a livello di critica de \"Il potere magico\", i restanti film della serie vennero lanciati direttamente nel mercato \"home video\", senza passare per le sale cinematografiche.\nNel 2005 \u00e8 stato distribuito in DVD in Australia e Francia, e nell'autunno 2009 anche in Italia, edito da 20th Century Fox. Negli Stati Uniti, dopo anni di attesa, \u00e8 finalmente uscito nell'ottobre 2010, in un cofanetto con altri tre film della serie.\nColonna sonora.\nSegue un elenco dei brani inclusi nel film: "}
{"id": "2464089", "revid": "599013", "url": "https://it.wikipedia.org/wiki?curid=2464089", "title": "Daniel Ledent", "text": ""}
{"id": "2464095", "revid": "93556", "url": "https://it.wikipedia.org/wiki?curid=2464095", "title": "Charles Tassin", "text": ""}
{"id": "2464099", "revid": "6923", "url": "https://it.wikipedia.org/wiki?curid=2464099", "title": "Boss 429", "text": ""}
{"id": "2464100", "revid": "2078053", "url": "https://it.wikipedia.org/wiki?curid=2464100", "title": "Intesa istituzionale di programma", "text": "L'intesa istituzionale di programma (IIP) in Italia costituisce uno strumento del diritto amministrativo, attraverso il quale sono stabiliti congiuntamente tra il governo e la giunta di ciascuna regione gli obiettivi da conseguire ed i settori nei quali \u00e8 indispensabile l'azione congiunta degli organismi predetti. \nRappresenta l'ordinaria modalit\u00e0 del rapporto tra governo nazionale italiano e ciascuna regione per favorire lo sviluppo, in coerenza con la prospettiva di una progressiva trasformazione dello Stato in senso federalista.\nLa sottoscrizione dell'intesa permette alle parti di collaborare per l'attuazione di un piano pluriennale di interventi di interesse comune e funzionalmente collegati, da realizzarsi nel territorio di una singola regione e nel quadro della programmazione negoziata statale e regionale."}
{"id": "2464101", "revid": "6923", "url": "https://it.wikipedia.org/wiki?curid=2464101", "title": "Ford GT 90", "text": ""}
{"id": "2464107", "revid": "287204", "url": "https://it.wikipedia.org/wiki?curid=2464107", "title": "Takashi Akita", "text": "Carriera.\nHa gareggiato perlopi\u00f9 nelle gare nazionali giapponesi dove, nel 1997 ha conquistato il titolo nazionale della classe 125.\nPer quanto riguarda le competizioni del motomondiale, ha corso un solo Gran Premio, nel 1998 nella classe 125, quale wild card nel GP del Giappone a bordo di una Yamaha, andando a punti con il suo 9\u00ba posto e ottenendo il 24\u00ba posto nella classifica finale della stagione."}
{"id": "2464108", "revid": "547992", "url": "https://it.wikipedia.org/wiki?curid=2464108", "title": "Nadia Far\u00e8s", "text": "Tra i film a cui ha partecipato, si ricordano \"Poliziotti\" (1995) di Giulio Base, con Claudio Amendola e Kim Rossi Stuart, \"I fiumi di porpora\" (\"Les rivi\u00e8res pourpres\", 2000) di Mathieu Kassovitz, \"Nido di vespe\" (\"Nid de gu\u00eapes\", 2002) di Florent Emilio Siri e \"Storm Warnings\" (2007) di Jamie Blanks."}
{"id": "2464109", "revid": "599013", "url": "https://it.wikipedia.org/wiki?curid=2464109", "title": "Claude Gasnal", "text": ""}
{"id": "2464110", "revid": "830939", "url": "https://it.wikipedia.org/wiki?curid=2464110", "title": "Flight 29 Down", "text": "Flight 29 Down \u00e8 una serie televisiva statunitense per ragazzi, prodotta da Discovery Kids tra il 2005 e il 2007. La terza stagione, le cui riprese sono cominciate il 5 febbraio 2007, \u00e8 stata girata nel formato di un film in quattro parti, invece che a episodi come le due stagioni precedenti, ed \u00e8 stata trasmessa con il titolo \"The Hotel Tango\".\nIn Italia la serie \u00e8 stata trasmessa su Nickelodeon dal 16 luglio 2007 ed \u00e8 uscita in DVD con il titolo \"Dispersi - Flight 29\". \u00c8 poi approdata sui canali gratuiti Rai Due dal 13 giugno 2009 e Rai Gulp nel 2010. I primi tre episodi sono stati trasmessi anche su Disney Channel prima che la serie fosse interrotta.\nTrama.\nUn gruppo di studenti in gita scolastica \u00e8 costretto a un atterraggio d\u2019emergenza, in seguito a una violenta tempesta tropicale che ha provocato un\u2019avaria al motore del loro aereo. Dispersi su un\u2019isola deserta del Pacifico, i ragazzi dovranno imparare ad adattarsi al nuovo ambiente che li circonda, in attesa dei soccorsi. Misurarsi con la natura non sar\u00e0 facile ma neanche sopravvivere alle dinamiche di gruppo. Tra incomprensioni e simpatie alla fine i giovani naufraghi affronteranno con successo ogni difficolt\u00e0."}
{"id": "2464112", "revid": "466539", "url": "https://it.wikipedia.org/wiki?curid=2464112", "title": "Marino Mas\u00e8", "text": "Biografia.\nDopo diverse esperienze teatrali, dal 1960 inizi\u00f2 la sua attivit\u00e0 cinematografica partecipando al film \"Il ratto delle sabine\" di Richard Pottier. Ebbe un piccolo ruolo ne \"Il Gattopardo\" di Luchino Visconti, uscito nel 1963, fu il protagonista ne \"Les Carabiniers\" di Jean-Luc Godard e di \"I pugni in tasca\" di Marco Bellocchio, uscito nel 1965. Nello stesso anno ebbe un ruolo secondario nel film \"Tre gendarmi a New York\" per la regia di Jean Girault. Dopo quest'ultimo film fu messo sotto contratto dalla MGM per la serie televisiva \"Jericho\", realizzata a Hollywood, dove si trasfer\u00ec.\nHa lavorato ancora nel cinema italiano e internazionale in numerosi film, ottenendo piccoli ruoli anche con registi importanti: in \"Il portiere di notte\" di Liliana Cavani (1974), in \"Il pentito\" di Pasquale Squitieri (1985), nel film di esordio del regista Giuseppe Tornatore \"Il camorrista\" (1986), ne \"Il ventre dell'architetto\" di Peter Greenaway (1987) e ne \"Il padrino - Parte III\" di Francis Ford Coppola (1990). Nel 2006 ha recitato nell'atto unico \"Piazzale Loreto\", scritto e diretto da Pasquale Squitieri, con Ottavia Fusco.\nIn televisione ha recitato ancora in diversi episodi di serie televisive e telefilm italiani e stranieri: tra questi ultimi \"Codice Gerico\" (1966), \"La piovra 4\" (1989), un episodio della prima stagione della soap opera \"Vivere\" (nel 1999), nella seconda stagione della serie televisiva \"Valeria medico legale\" (2002) e in \"Un posto al sole\"."}
{"id": "2464113", "revid": "25315457", "url": "https://it.wikipedia.org/wiki?curid=2464113", "title": "Dispersi - Flight 29", "text": ""}
{"id": "2464116", "revid": "834", "url": "https://it.wikipedia.org/wiki?curid=2464116", "title": "Life goes on", "text": ""}
{"id": "2464117", "revid": "767487", "url": "https://it.wikipedia.org/wiki?curid=2464117", "title": "Patrick Demars", "text": ""}
{"id": "2464123", "revid": "599013", "url": "https://it.wikipedia.org/wiki?curid=2464123", "title": "Bernard Magnin", "text": ""}
{"id": "2464127", "revid": "767487", "url": "https://it.wikipedia.org/wiki?curid=2464127", "title": "Michel Longueville", "text": ""}
{"id": "2464128", "revid": "121440419", "url": "https://it.wikipedia.org/wiki?curid=2464128", "title": "Tombe reali della dinastia Joseon", "text": "Le tombe reali della dinastia Joseon () sono un gruppo di tombe che ospitano i membri della dinastia Joseon della Corea del Sud (1392-1910). Questi monumenti sono entrati a far parte dei patrimoni dell'umanit\u00e0 dell'UNESCO nel 2009.\nLe tombe.\nLe tombe sono divise in due categorie. Le tombe di re e regine, e quelle di coloro che furono insigniti postumi del titolo di re o regina, sono di tipo Neung. Le tombe dei principi eredi al trono e delle relative mogli, oltre a quelle degli altri appartenenti alla famiglia reale, erano di tipo Won. Le tombe si trovano in 18 diverse localit\u00e0, e la maggior parte si trova a 40 chilometri da Hanseong (odierna Seul). Le tombe Jangneung si trovano in Yeongwol, Gangwon, mentre le Yeongneung sono a Yeoju, Gyeonggi. Le tombe possono essere individuali o familiari. Esistono 40 tombe Neung e 13 Won, per un totale di 53 tombe.\nLe tombe di epoca reale Joseon seguivano le linee guida di testi cinesi confuciani, come ad esempio il \"Libro dei riti\" (\"Li Ji\") ed il \"Riti di Zhou\" (\"Zhou Li\"). Nella scelta della localit\u00e0 entravano in gioco molti fattori, come la distanza da Hanyang, la distanza da altre tombe reali, l'accessibilit\u00e0 del luogo, e le tradizioni coreane di \"pungsu\" (geomanzia). La costruzione delle tombe teneva conto anche delle tradizioni funebri rituali della Corea, e dell'ambiente naturale.\nGruppo di tombe Donggureung.\nQuesto gruppo di tombe rappresenta il migliore esempio di tombe reali della dinastia Joseon. Sette re e dieci regine sono stati inumati in nove tombe di tipo Neung. Tra le pi\u00f9 famose tombe vi \u00e8 la Geonwolleung di re Taejo, fondatore della dinastia Joseon. La tomba Gyeongneung contiene i resti di re Hyeonjong, che govern\u00f2 dal 1834 al 1849, e delle mogli Hyohyeon e Hyojeong. Questo gruppo di tombe rappresenta l'evoluzione dello stile architettonico Joseon nel corso di cinque secoli.\nGruppo di tombe Seosamneung.\nIl gruppo di tombe Seosamneung (letteralmente \"tre Neung occidentali\") si trova a Goyang, nella provincia di Gyeonggi, a 20 chilometri da Seul. Il nome delle tombe deriva dal fatto che le tre tombe reali (Neung) si trovano in un sobborgo occidentale della capitale. La regina Janggyeong fu sepolta nella tomba Huineung. La tomba Hyoreung contiene i resti di re Injong e della moglie Insong. Re Cheoljong e Cheolin si trovano in Yereung. Altre cinquanta tombe contengono i corpi di principi, principesse e concubine reali. Altri monumenti sono stati eretti per ospitare placenta e cordoni onbelicali, conti come \"taesil\" che un tempo erano sparsi per tutta la Corea, mentre ora sono raccolti in questo gruppo di tombe.\nGwangneung.\nGwangneung si trova a Namyangju. La tomba contiene i resti di re Sejo e della moglie Jeonghui. Le due tombe furono costruite rispettivamente nel 1468 e nel 1483. Gwangneung \u00e8 importante a causa del fatto che denota modifiche di costruzione. Non sono tate installate le pietre che chiudevano la tomba. Invece di una bara in pietra esterna, fu usato ossido di calcio. Un'altra modifica rispetto alla tradizione era la mancanza di un accesso riverenziale. Infine, fu costruito solo un monumento a T per entrambe le tombe. Le modifiche furono decise dallo stesso re, ed influenzarono i successivi monumenti.\nHongneung e Yureung.\nLo stile di queste tombe rispecchia i cambiamenti politici che la Corea stava subendo alla fine della dinastia Joseon. Con la dichiarazione dell'impero coreano, lo stile delle tombe degli ultimi due re, Gojong e Sunjong, furono progettate per rispecchiare il loro nuovo titolo di imperatore. Hongneung contiene i resti di Gojong e della moglie Myeongseong. La tomba Yureung, invece, ospita Sunjong e le mogli Sunmyeonghyo e Sunjeonghyo. Tra le altre tombe famose si ricorda Yeongwon, tomba dell'erede al trono Yeongwang e della sorella Yi Bangja."}
{"id": "2464133", "revid": "767487", "url": "https://it.wikipedia.org/wiki?curid=2464133", "title": "Victor Boistol", "text": ""}
{"id": "2464134", "revid": "6923", "url": "https://it.wikipedia.org/wiki?curid=2464134", "title": "Ginevra (citt\u00e0)", "text": ""}
{"id": "2464136", "revid": "765341", "url": "https://it.wikipedia.org/wiki?curid=2464136", "title": "Pietro Battara", "text": "Carriera.\nPrelevato nell'estate 1957 dal Lanerossi Vicenza, dopo due annate trascorse come rincalzo di Franco Luison prima e di Alessandro Bazzoni poi (11 presenze in due stagioni), diviene titolare nella stagione 1959-60, per poi essere nuovamente soppiantato da Bazzoni l'annata successiva (12 presenze).\nNell'estate 1961 passa quindi alla ma anche a Genova le prime 4 stagioni sono piuttosto altalenanti, e Battara si alterna come estremo difensore con Franco Sattolo. Solo a partire dalla stagione 1966-67, la prima disputata dei blucerchiati fra i cadetti, con l'avvento sulla panchina doriana di Fulvio Bernardini Battara trova il posto da titolare fisso, che manterr\u00e0 per altre 5 stagioni in Serie A. Il 7 febbraio 1971, nel pareggio esterno contro il Napoli per 0-0, rimase in campo pur essendosi incrinato un pollice al 17\u00ba minuto, offrendo una prestazione che fu definita da Alberto Marchesi, cronista del \"Corriere dello Sport\", \u00abuna di quelle sue fantastiche giornate in cui \u00e8 pi\u00f9 grande di Zoff e di Albertosi\u00bb.\nNel 1972, ritenuto ormai anziano, viene \"scaricato\" dalla Samp a vantaggio dell'emergente Massimo Cacciatori, e passa al dove disputa una buona stagione da titolare (1972-1973) e la successiva da riserva di Sergio Buso, nella quale conquista la Coppa Italia, unico trofeo della propria carriera.\nIn carriera ha totalizzato complessivamente 259 presenze in Serie A e 38 presenze in Serie B. Le 190 partite disputate con la Sampdoria in massima serie lo hanno reso per molti anni il portiere \"blucerchiato\" con pi\u00f9 apparizioni in Serie A, record successivamente battuto da Gianluca Pagliuca.\nCessata l'attivit\u00e0 agonistica, ha intrapreso quella di preparatore dei portieri, ruolo che ha ricoperto nella Sampdoria anche nell'annata 1990-91, in cui i liguri si aggiudicano lo scudetto."}
{"id": "2464137", "revid": "22475", "url": "https://it.wikipedia.org/wiki?curid=2464137", "title": "S\u00fc\u00dfer die Glocken nie klingen", "text": "S\u00fc\u00dfer die Glocken nie klingen (in italiano: \"Mai le campane risuonano pi\u00f9 dolcemente\") \u00e8 un tradizionale canto natalizio tedesco, il cui testo \u00e8 stato scritto dal teologo e pedagogo Friedrich Wilhelm Kritzinger (1816\u20131890) ed \u00e8 accompagnato da una melodia popolare della Turingia del 1808, intitolata \"Seht wie die Sonne dort sinket\".\nTesto.\nIl testo, che si compone di tre strofe (di otto versi ciascuna), fa riferimento\u00a0\u2013 come numerose altre canzoni natalizie\u00a0\u2013 al suono delle campane, che risuonano durante le festivit\u00e0. In particolar modo, sottolinea il fatto che il loro suono \u00e8 particolarmente dolce durante il periodo natalizio, pi\u00f9 che in ogni altro periodo dell'anno:\n&lt;poem&gt;\n\"S\u00fc\u00dfer die Glocken nie klingen\"\n\"als zu der Weihnachtszeit:\"\n\"S'ist als ob Engelein singen\"\n\"wieder von Frieden und Freud'.\"\n\"Wie sie gesungen in seliger Nacht,\" \n\"Glocken mit heiligem Klang,\"\n\"Klinget die Erde entlang!\"\n\"O, wenn die Glocken erklingen,\"\n\"schnell sie das Christkindlein h\u00f6rt:\"\n\"Tut sich vom Himmel dann schwingen\"\n\"eilig hernieder zur Erd'.\"\n\"Segnet den Vater, die Mutter, das Kind,\" \n\"Segnet den Vater, die Mutter, das Kind,\"\n\"Glocken mit heiligem Klang,\"\n\"Klinget die Erde entlang!\"\n\"Klinget mit lieblichem Schalle\"\n\"\u00fcber die Meere noch weit,\"\n\"dass sich erfreuen doch alle\"\n\"seliger Weihnachtszeit.\"\n\"Alle aufjauchzen mit herrlichem Sang!\"\n\"Glocken mit heiligem Klang,\"\n\"Klinget die Erde entlang!\"\n&lt;/poem&gt;\nVersioni discografiche.\nIl brano \u00e8 stato inciso da numerosi cantanti e gruppi musicali, quali:"}
{"id": "2464138", "revid": "599013", "url": "https://it.wikipedia.org/wiki?curid=2464138", "title": "Bill Cain", "text": ""}
{"id": "2464139", "revid": "125720536", "url": "https://it.wikipedia.org/wiki?curid=2464139", "title": "Pane di Altamura", "text": "Il pane di Altamura \u00e8 un prodotto di panetteria tradizionale di Altamura, nella citt\u00e0 metropolitana di Bari.\n\u00c8 ottenuto dall'impiego di semole (molto ricche di glutine) rimacinate di variet\u00e0 di grano duro coltivato nei territori dei comuni della Murgia.\nNel luglio 2003, a livello europeo, al pane di Altamura \u00e8 stato riconosciuto il marchio denominazione di origine protetta (DOP).\nStoria.\nIl pane, come elemento base del regime alimentare delle popolazioni dell\u2019Alta Murgia, prodotto tradizionalmente in grandi pezzature, nella sua forma caratteristica, denominata \u201cu sckuan\u00e8te\u201d, era impastato prevalentemente dalle donne tra le mura domestiche, e portato a cuocere in forni pubblici. La produzione del pane era dunque un atto corale, sul piano sociale e culturale, nel quale la sfera familiare e privata si incrociava con quella pubblica.\nPer evitare che le pagnotte si confondessero, il fornaio procedeva a marchiarle con le iniziali del proprietario o del capofamiglia, impresse su un timbro di ferro. Solo allora procedeva ad infornarle.\nLa principale caratteristica del pane, preservatasi nel tempo, era la durevolezza, indispensabile per assicurare il sostentamento di contadini e pastori nelle settimane che trascorrevano lontano da casa, al lavoro nei campi o nei pascoli, sulle colline murgiane. Il pranzo di questi lavoratori consisteva infatti essenzialmente in una zuppa di pane insaporita con olio di oliva e sale. Fino alla met\u00e0 del secolo scorso si poteva udire per le strade di Altamura il grido del fornaio che annunciava, all\u2019alba, l\u2019avvenuta cottura del pane.\nIl primo riferimento al luogo di origine del prodotto, se non proprio riconducibile ad Altamura ma sicuramente al territorio murgiano, \u00e8 rintracciabile nel libro I, V delle \u201cSatire\u201d del poeta latino Orazio, il quale nella primavera del 37 A.c., nel rivisitare il paesaggio della sua infanzia, nota l\u2019esistenza del \u201cpane migliore del mondo, tanto che il viaggiatore diligente se ne porta una provvista per il prosieguo del viaggio\u201d.\nLa tradizionale attivit\u00e0 di panificazione di Altamura trova conferma ne \u201cGli Statuti Municipali della Citt\u00e0 fatti nell\u2019anno 1527\u201d, i cui articoli relativi al dazio del forno sono stati trascritti, a cura di G. De Gemmis, nel Bollettino dell\u2019Archivio-Biblioteca-Museo Civico, nell\u2019anno 1954 (pag. 5-49).\nUn altro documento, risalente al 1420, sanzionava l\u2019esenzione del dazio del pane per il clero di Altamura.\nLa consuetudine della cottura in forni pubblici traeva fondamento nel divieto posto ai cittadini d\u00ec ogni stato o condizione di cuocere nelle proprie abitazioni qualsiasi tipo di pane o focacce, pena il pagamento d\u00ec un\u2019ammenda rilevante, pari ad un terzo del costo complessivo della panificazione.\nAnche l\u2019attivit\u00e0 molitoria doveva essere concentrata tutta in Altamura, considerato che agli inizi del 1600 esistevano ben 26 impianti di trasformazione in piena attivit\u00e0.\nIl pane di Altamura viene prodotto ancora oggi seguendo l\u2019antica ricetta tramandata di generazione in generazione da contadini e pastori, sin dal Medioevo. Immutati nel corso dei secoli sono gli ingredienti \u2013 sfarinato di grano duro, lievito madre, sale e acqua -, cos\u00ec come il processo di lavorazione, articolato in cinque fasi: impastamento, formatura, lievitazione, modellatura, cottura nel forno a legna.\nLa qualit\u00e0 del Pane di Altamura D.O.P. \u00e8 garantita dal Consorzio di Tutela, investito delle funzioni di controllo, promozione e valorizzazione della DOP, nonch\u00e9 di vigilanza contro qualsiasi forma di contraffazione. Monitorando tutte le fasi di produzione, a partire dall\u2019origine della materia prima, il Consorzio garantisce al consumatore la tracciabilit\u00e0 del prodotto. Al suo interno riunisce agricoltori, molitori e panificatori.\nCaratteristiche.\nCotto nei tradizionali forni a legno e in pietra, il pane di Altamura si distingue per la sua fragranza, il suo sapore ed il suo aroma. Ha una crosta molto croccante e una mollica soffice di colore giallo paglierino.\nSi presenta sotto due forme tradizionali; la prima denominata localmente \u00abU sckuan\u00e9te\u00bb (pane accavallato), \u00e8 alta, accavallata, l'altra pi\u00f9 bassa, localmente denominata \u00aba cappidde de pr\u00e9vete\u00bb (a cappello di prete).\nLa legna utilizzata per la cottura pu\u00f2 essere essenzialmente o di faggio oppure di castagno prevalentemente proveniente dalla zona di spinoso in provincia di Potenza.\nZona geografica.\nL'area geografica delimitata nella quale sono coltivati i grani impiegati per la produzione del Pane di Altamura DOP, coincidente con l'area di lavorazione e produzione del prodotto, comprende i territori dei Comuni di Altamura, Gravina in Puglia, Poggiorsini, (Spinazzola e Minervino Murge nella provincia di Barletta-Andria-Trani).\nFasi di produzione.\n\u00abPane di Altamura\u00bb \u00e8 un prodotto di panetteria ottenuto dal rimacinato di semola di grano duro, ricavato dalla macinazione di grani duri delle variet\u00e0 \u00abappulo\u00bb, \u00abarcangelo\u00bb, \u00abduilio\u00bb e \u00absimeto\u00bb prodotte nel territorio delimitato dal disciplinare di produzione, da sole o congiuntamente in ragione almeno dell'80%, purch\u00e9 prodotte nel medesimo territorio.\nIl prodotto si ottiene secondo l'antico sistema di lavorazione che prevede l'uso di lievito madre o pasta acida \u2014 sale marino \u2014 acqua.\nAll'atto dell'immissione al consumo deve presentare le seguenti caratteristiche: la pagnotta dal caratteristico profumo di peso non inferiore a 0,5\u00a0kg, la crosta deve possedere uno spessore non inferiore a 3\u00a0mm.; la mollica, di colore giallo paglierino, presenta una omogenea alveolazione; l'umidit\u00e0 non deve superare il 33 %.\nNote.\nhttps://www.gamberorosso.it/ricette/scheda-prodotto/pane-di-altamura/"}
{"id": "2464140", "revid": "19933", "url": "https://it.wikipedia.org/wiki?curid=2464140", "title": "Hanseong", "text": ""}
{"id": "2464142", "revid": "767487", "url": "https://it.wikipedia.org/wiki?curid=2464142", "title": "Il potere magico", "text": "Il potere magico (\"Rumpelstiltskin\") \u00e8 un film del 1987 diretto da David Irving e basato sulla fiaba dei fratelli Grimm, \"Tremotino\".\nTra gli interpreti figurano Amy Irving, Billy Barty e Priscilla Pointer.\nTrama.\nDopo che il padre di Katie ha raccontato al re che lei \u00e8 in grado di tramutare in oro tutto ci\u00f2 che vuole, la fanciulla si ritrova in un sotterraneo del castello con l'ordine di filare la paglia in fili d'oro, pena la vita. Un astuto elfo acconsente ad aiutarla a compiere l'impossibile prova - e a conquistare il cuore dell'affascinante figlio del re - per ben tre volte, ma la sua assistenza ha un prezzo. A meno che Katie non riesca ad indovinare il suo stravagante nome, dovr\u00e0 consegnargli il suo primogenito.\nProduzione.\n\"Il potere magico\" fu il primo film della serie Cannon Movie Tales, un progetto ideato dai produttori Menahem Golan e Yoram Globus\nche prevedeva la produzione di 16 lungometraggi basati sulle fiabe classiche.\nLe riprese iniziarono nel marzo del 1986 nei GG Studios di Tel-Aviv, e si conclusero due mesi pi\u00f9 tardi, quando David Irving inizi\u00f2 a girare il film successivo, \"La bella addormentata\".\nCast.\nAmy Irving, sorella di David, venne scelta per il ruolo protagonista, mentre la loro madre, Priscilla Pointer, per quello della perfida regina Grizelda. La parte di re Mezzer, interpretato da Clive Revill, era stata inizialmente affidata a Trevor Howard, che rinunci\u00f2 per problemi di salute. A Billy Barty, interprete di film come \"Legend\", \"Willow\" e \"I dominatori dell'universo\", venne affidato il ruolo del folletto Rumpelstiltskin.\nDistribuzione.\nNonostante un'uscita pianificata per il 21 novembre 1986, il film venne presentato in anteprima al Festival di Cannes nel 1987, uscendo poi nelle sale cinematografiche americane nell'aprile dello stesso anno.\nNon venne accolto bene dalla critica e cos\u00ec, visto il fiasco ottenuto, la Cannon decise di cancellare la programmazione nelle sale degli altri film della serie, distribuendoli solo nel mercato dell\"'home video\".\nDopo l'uscita in VHS nei primi anni '90, nel 2005 il film \u00e8 stato distribuito per la prima volta in DVD negli Stati Uniti dalla MGM/UA Home Entertainment. Nell'autunno 2009 il film \u00e8 uscito anche in Italia, edito da 20th Century Fox.\nColonna sonora.\nSegue un elenco dei brani inclusi nel film: "}
{"id": "2464145", "revid": "599013", "url": "https://it.wikipedia.org/wiki?curid=2464145", "title": "George Brosterhous", "text": ""}
{"id": "2464146", "revid": "439868", "url": "https://it.wikipedia.org/wiki?curid=2464146", "title": "Polazzo", "text": "Polazzo (\"Pol\u00e0s\" in dialetto bisiaco e friulano, \"Pola\u010d\" in sloveno) \u00e8 una frazione del comune di Fogliano Redipuglia, in provincia di Gorizia, nella regione Friuli-Venezia Giulia. Si trova tra Fogliano e Redipuglia, le altre due localit\u00e0 che compongono il suddetto comune. Fa parte della regione geografica nota come Bisiacaria.\nL'abitato \u00e8 costituito da un gruppo di case addossate al vicino Carso e da case e costruzioni commerciali lungo la strada regionale 305. Vi si trova un vecchio cimitero militare austro-ungarico, che ospita le salme di soldati caduti durante la Prima guerra mondiale. Tra l'abitato e la SR 305 vi \u00e8 un po' di campagna coltivata.\nPopolazione.\nSecondo i dati forniti dall'ufficio anagrafe del comune di Fogliano-Redipuglia, al 31/12/2008 631 persone (334 femmine e 297 maschi) vivono nella frazione di Polazzo."}
{"id": "2464147", "revid": "339392", "url": "https://it.wikipedia.org/wiki?curid=2464147", "title": "Olga De Souza", "text": ""}
{"id": "2464150", "revid": "1442080", "url": "https://it.wikipedia.org/wiki?curid=2464150", "title": "Martin Amerhauser", "text": "Carriera.\nGiocatore.\nClub.\nLa carriera di Amerhauser nelle prime squadre inizia nel 1993 con il Salisburgo, 19 presenze e 3 reti. In quella stagione i salisburhesi arrivano alla finale di Coppa UEFA, dove vengono sconfitti dall'Inter e Amerhauser disputa sia la finale di andata che quella di ritorno.\nNella stagione 1994-1995 Amerhauser gioca solo 4 gare di campionato poi si infortuna e il Salisburgo lo cede al Grazer AK dove denota una ripresa capacit\u00e0 fisica con 26 presenze e 3 reti.\nTorna nel 1997 a Salisburgo e disputa tre campionati di fila con i viola facendo segnare 31, 34 e 18 presenze con 3, 4 e 0 reti.\nFa il suo ritorno a Graz nel 1999, per tornare a giocare nel Grazer AK. Si ritira nel 2008.\nAllenatore.\nClub.\nIl 1\u00ba luglio 2009 diviene vice-allenatore del Grazer AK. Il 24 gennaio 2010 lascia il suo ruolo.\nIl 19 dicembre 2010 diviene l'allenatore del SC Weiz.\nNazionale.\nCon la Nazionale austriaca gioca 12 partite realizzando 3 gol e disputa i Mondiali 1998 in Francia."}
{"id": "2464153", "revid": "712828", "url": "https://it.wikipedia.org/wiki?curid=2464153", "title": "Capitoli di Inuyasha", "text": "Questa \u00e8 una lista dei capitoli di \"Inuyasha\", manga di Rumiko Takahashi. La serializzazione sulla rivista \"Weekly Sh\u014dnen Sunday\" di Sh\u014dgakukan \u00e8 iniziata il 13 novembre 1996, per concludersi il 18 giugno 2008. La pubblicazione in \"tank\u014dbon\" \u00e8 iniziata nel maggio 1997 e si \u00e8 conclusa con il 56\u00ba volume nel febbraio 2009.\nIn Italia il manga \u00e8 stato pubblicato in volumi a partire dal 1\u00ba gennaio 2001 da Star Comics, sulla collana mensile \"Neverland\", con lettura invertita (da sinistra a destra), e si \u00e8 concluso a maggio 2009 con l'uscita del numero 67. Il numero di volumi italiani non corrisponde a quello originale, in quanto la casa editrice italiana ha riadattato e ridotto il numero delle pagine (da 192 a 128) dei primi 34 albi, che corrispondono ai primi 23 volumi del manga giapponese. Dal numero 35 in poi il numero delle pagine segue l'originale giapponese.\nUna ristampa intitolata \"Inuyasha New Edition\" \u00e8 stata pubblicata dalla Star Comics sempre sulla collana \"Neverland\" dal 4 novembre 2009 al 4 giugno 2014, in una versione riveduta e corretta e con la classica lettura da destra a sinistra."}
{"id": "2464154", "revid": "767487", "url": "https://it.wikipedia.org/wiki?curid=2464154", "title": "Steven Underhill", "text": "Biografia.\nCresciuto nel nord della California, si \u00e8 laureato presso l'Universit\u00e0 della California, Los Angeles.\nIn carriera, ha prodotto e pubblicato otto album fotografici che mostrano uomini nudi e seminudi.\n\u00c8 stato uno dei primi fotografi a contribuire alla rivista a tematica LGBT per ragazzi gay \"XY\".\nLa sua notoriet\u00e0 \u00e8 legata anche all'avere fotografato i gemelli (in inglese appunto \"Twins\", come il titolo di un suo album) Bruce Michael e Seth Hall."}
{"id": "2464156", "revid": "6923", "url": "https://it.wikipedia.org/wiki?curid=2464156", "title": "Hyundai Genesis", "text": "La Hyundai Genesis \u00e8 una berlina prodotta dalla casa automobilistica coreana Hyundai a partire dal 2008 in due generazioni. La seconda serie \u00e8 stata presentata a dicembre 2013.\nI primi sviluppi.\nIl \"Progetto BH\" che diede alla luce la Genesis nacque verso la met\u00e0 degli anni 2000 come erede dell'ammiraglia Hyundai Dynasty che era disponibile sul mercato asiatico dal 1996. \nA causa dell'insuccesso delle vetture della fascia alta della gamma Hyundai, tutte spinte dalle ruote motrici anteriori, i tecnici coreani iniziarono gli sviluppi di una piattaforma completamente nuova che potesse sfruttare la trazione posteriore, molto apprezzata sia in Asia che in America e Europa.\nI costi di sviluppo fin troppo elevati causarono un rimando al 2008 della presentazione del modello definitivo (inizialmente prevista nel 2006) che venne anticipato da un concept car esposto al Salone di New York del 2007 e che utilizzer\u00e0 la denominazione Genesis. Questo prototipo oltre a svelare il 90% della vettura di serie anticipa l'introduzione di una nuova motorizzazione benzina 4.6 V8 facente parte della famiglia motoristica \"\u03c4 Tau\" capace di 381 cavalli abbinato ad una trasmissione automatica sequenziale a 6 rapporti prodotta dalla ZF e utilizzata da numerose berline tedesche come la BMW Serie 5.\nLa versione definitiva.\nLa Genesis definitiva sar\u00e0 svelata al Salone di New York del 2008. Secondo la casa costruttrice si tratta di \"\"una interpretazione progressiva di una moderna berlina sportiva a trazione posteriore\" progettata per competere con le rivali pi\u00f9 blasonate e affermate quali le Mercedes-Benz Classe E, Audi A6 e Jaguar XF. La Genesis adotta sospensioni Multilink a 5 bracci sia all'avantreno che al retrotreno.\nL'intero progetto costato oltre 500 milioni di dollari ha percorso oltre 800\u00a0000 miglia, il risultato \u00e8 stato un prodotto ritenuto di notevole qualit\u00e0 soprattutto dalla stampa americana (il sito \"Edmunds.com\" l'ha premiata con il punteggio di 9,5 su un massimo di 10 mentre nel 2009 \u00e8 stata eletta \"auto dell'anno\" nel Nord America e in Canada) ed ha trovato numerosi lodi (oltre che in Asia) persino in Europa dove la Genesis \u00e8 stata presentata, senza per\u00f2 un annuncio riguardo ad una possibile commercializzazione.\nDesign e interni.\nLa linea si basa su elementi tondeggianti caratterizzati da pochi spigoli ma dalla presenza di linee rette; in particolare il frontale che presenta una grande calandra dotata di elementi cromati che secondo la casa \"riprendono la forma delle ali di un uccello in volo\"\". La coda invece presenta un cofano del bagagliaio che forma uno spoiler aerodinamico e fanaleria bicolore (rossa e bianca) a Led. Due i terminali di scarico cromati. L'interno \u00e8 caratterizzato dalla plancia che a seconda delle versioni pu\u00f2 essere in legno abbinata ad inserti in plastica e pelle oppure completamente in legno. La consolle centrale ospita lo schermo LCD del navigatore satellitare e i comandi del climatizzatore mentre accanto alla leva del cambio \u00e8 presente la manopola multifunzione che gestisce l'impianto di navigazione e l'impianto stereo Lexicon.\nDotazione e accessori.\nLa Genesis dispone di ABS, controllo elettronico di stabilit\u00e0 e trazione, poggiatesta attivi, fari bixeno adattativi, sedili riscaldabili, automassaggianti e regolabili elettronicamente, cerchi in lega da 17 pollici, climatizzatore automatico, radar anticollisione con cuise control, navigatore satellitare, telecamera posteriore, sensori di parcheggio anteriori e posteriori e partenza elettronica tramite pulsante. Tra gli optional oltre le rifiniture interne in pelle sono disponibili i cerchi in lega maggiorati e l'impianto stereo Lexicon potenziato.\nProduzione.\nLa Genesis viene prodotta in Corea del Sud presso gli stabilimenti di Ulsan e venduta nei principali stati asiatici, in Russia e in America. Nel 2008 sono state assemblati oltre 55.000 esemplari di cui circa 35.000 sono finiti in Corea. Per il 2009 la Hyundai Motor prevede un incremento della produzione fino a 100.000 esemplari, dei quali oltre 50.000 finiranno negli Stati Uniti d'America, 45.000 in Corea e i restanti 5.000 destinati ai paesi Asiatici (in particolare Medio Oriente) e Russia.\nVersioni speciali.\nGenesis Coup\u00e9.\nLa Genesis viene prodotta dal 2009 anche in versione coup\u00e9 sportiva a 2 porte caratterizzata dalla linea completamente ridisegnata, dal telaio accorciato (sempre a trazione posteriore) e dagli interni completamente inediti. La Genesis Coup\u00e9 dispone di due motorizzazioni benzina tra le quali un inedito 2.0 Turbo 16V \"\u03b8 Theta II\" a 4 cilindri, non presente sulla berlina, capace di 214 cavalli che affianca il pi\u00f9 grande 3.8 \"\u039b Lambda\" V6 con 24 valvole da 310 cavalli. Al contrario della versione berlina la coup\u00e9 sar\u00e0 importata in Europa a partire dal 2010.\nHCD-14 Genesis Concept.\nNel 2013 al Salone dell'automobile di Detroit, la Hyundai ha presentato la HCD-14 Genesis Concept, un prototipo che anticipa le linee della nuova generazione di Genesis. La silouetthe della vettura \u00e8 stata resa pi\u00f9 aerodinamica e filante per farla apparire di dimensioni pi\u00f9 contenute di quanto non sia in realt\u00e0. Inoltre, sono state aggiunti nervature, cerchi in lega maggiorati e una mascherina anteriore cromata per rendere il design pi\u00f9 aggressivo. Gli interni sono stati rinnovati e possono ospitare quattro passeggeri. La plancia di comando \u00e8 stata realizzata ispirandosi a quella usata sui velivoli ad ala fissa. Tutte le funzionalit\u00e0 offerte dalla plancia, incluse quelle infotainment, possono essere gestite tramite comandi vocali e con l'ausilio di un sistema HUD che proietta le varie informazioni sul parabrezza. Meccanicamente, la vettura monta un propulsore V8 5.0 da 430 cv gestito da un cambio ad otto rapporti.\nMotorizzazioni.\nLa Genesis \u00e8 disponibile con due motorizzazioni V6 \"\u039b Lambda\" da 3,3 e 3,8 litri capaci di 268 e 300 cavalli oltre ad un V8 \"\u03c4 Tau\" da 4,6 litri con potenza di 381 cavalli. Tutti i motori alimentati a benzina dispongono della fasatura variabile delle valvole \"CVVT\". I motori V6 sono abbinati ad un cambio automatico sequenziale Aisin a 6 rapporti utilizzato anche dalla Hyundai ix55, mentre il V8 \u00e8 abbinato al cambio automatico ZF che equipaggiava anche la concept car esposta nel 2007."}
{"id": "2464157", "revid": "599013", "url": "https://it.wikipedia.org/wiki?curid=2464157", "title": "Georges Vestris", "text": ""}
{"id": "2464159", "revid": "118489090", "url": "https://it.wikipedia.org/wiki?curid=2464159", "title": "Gokkun", "text": " \u00e8 un termine di origine giapponese con cui in pornografia si indica l'ingestione dello sperma.\nStoria.\n\"Gokkun\" \u00e8 una parola onomatopeica la cui pronuncia assomiglia al suono emesso durante la deglutizione. Tra le scene \"gokkun\" che ricorrono nei film porno si trovano una o pi\u00f9 donne che bevono o leccano lo sperma da bicchieri, piatti, tazze, eccetera.\nAl di fuori del Giappone il \"gokkun\" \u00e8 considerato una versione alternativa del \"bukkake\" o \u00e8, erroneamente, considerato una pratica analoga."}
{"id": "2464161", "revid": "339392", "url": "https://it.wikipedia.org/wiki?curid=2464161", "title": "Palazzo da Mula Morosini", "text": ""}
{"id": "2464163", "revid": "767487", "url": "https://it.wikipedia.org/wiki?curid=2464163", "title": "Snowgoons", "text": "Gli Snowgoons sono un gruppo di produttori discografici hip hop tedeschi, formato da Sicknature, Det e Dj Illegal\nBiografia.\nGli Snowgoons iniziano la loro carriera nel 2000 producendo un singolo per PalOne, rapper di Mannheim. Nel 2004 con il noto rapper ld School Donald D producono un EP dal titolo \"The Return Of The Culture\", che verr\u00e0 stampato solo su vinile. Sempre nel 2004 producono un altro singolo chiamato \"Clip Full Of Ammo\" con i rapper statunitensi J-Sands e Mitchell Hennessy noti soprattutto nell'Underground. Nel 2005 prudocono ancora un altro singolo con Celph Titled rapper di Tampa in Florida, dal titolo \"Who What When Where\". Nel 2007 vengono firmano un contratto con la Babygrande Records, etichetta che a come artisti rapper come Jedi Mind Tricks, Immortal Technique, Big Shug, Gza e molti altri artisti della scena americana. Sempre nel 2007 esce il loro album di debutto German Lugers, con collaborazioni come Sean Price degli Heltah Skeltah, Edo G., Reef The Lost Cauze, Rasco von den Cali Agents, Jus Allah, Chief Kamachi, Living Legends e Wise Intelligent, che si rivela un grande successo a livello underground e li porta a esibirsi in tutta Europa e anche in America. Nel giugno del 2008 realizzano il loro secondo album \"Black Snow\" con collaborazioni di Ill Bill, Defari, Psycho Realm, Army Of The Pharaohs, R.A. The Rugged Man e molti altri. E anche questo secondo album si rivela un successo, accrescendo ancor di pi\u00f9 la fama degli Snowgoons. Nel 2009 \u00e8 uscito \"The Snowgoons Instrumentals\" album interamente strumentale che racchiude le loro migliori produzioni e anche \"A Fist in the Thought\"; album prodotto interamente da loro in collaborazione con i Savage Brothers e Lord Lhus. A ottobre 2009 esce un altro album The Trojan Horse sotto l'etichetta \"Goon Musik\" e distribuito da \"iHipHopDistribution\" con collaborazioni con La Coka Nostra, Heltah Skeltah, Rakaa (Dilated Peoples), Reef the Lost Cauze, Reks, Sabac Red (Non Phixion) e molti altri artisti americani."}
{"id": "2464164", "revid": "599013", "url": "https://it.wikipedia.org/wiki?curid=2464164", "title": "Benkali Kaba", "text": ""}
{"id": "2464165", "revid": "1745361", "url": "https://it.wikipedia.org/wiki?curid=2464165", "title": "Eric O'Grady", "text": "Eric O'Grady, pi\u00f9 conosciuto come l'Incorreggibile Ant-Man, \u00e8 un personaggio dei fumetti, creato da Robert Kirkman (testi) e Phil Hester (disegni), pubblicata dalla Marvel Comics. La sua prima apparizione \u00e8 in \"The Irredeemable Ant-Man\" n. 1 (dicembre 2006).\nLa sua identit\u00e0 segreta \u00e8 quella di Ant-Man III. \u00c8 il terzo personaggio a utilizzare questa identit\u00e0, dopo Henry Pym e Scott Lang.\nBiografia del personaggio.\nEric O'Grady era un semplice agente dello S.H.I.E.L.D. a cui era stato chiesto di sorvegliare un laboratorio su un elivelivolo dello S.H.I.E.L.D. Per adempiere a questo compito era stato affiancato al suo migliore amico Chris McCarthy, che a sua insaputa aveva una relazione amorosa con un altro agente S.H.I.E.L.D., Veronica King, di cui O'Grady si era infatuato. Durante il turno di guardia dal laboratorio esce il dottor Henry Pym e colti di sorpresa i due agenti lo assalgono e gli fanno perdere i sensi trasportandolo all'interno del laboratorio. Non sapendo come gestire la situazione i due iniziano a ispezionare il laboratorio finch\u00e9 non trovano un costume, che Chris indossa, ma tentando di toglierlo preme accidentalmente un pulsante e sparisce sotto gli occhi allibiti del collega che ormai non sa pi\u00f9 cosa fare.\nMitchell Carson, l'agente S.H.I.E.L.D. che aveva incaricato O'Grady e McCarthy del turno di guardia, scoperto l'accaduto, spiega a Eric che il Dottor Pym stava lavorando a una nuova versione del costume di Ant-Man che doveva rimanere segreta. Nel frattempo Chris, ridotto a dimensioni microsopiche, si sposta all'interno dell'elivelivolo con il costume addosso e riesce ad ascoltare una conversazione tra O'Grady e King dove il primo dice alla seconda che Chris aveva una relazione segreta con altre donne alle sue spalle. La King rimane sconvolta dalla falsa rivelazione e McCarthy decide di andare a chiedere spiegazioni al collega.\nL'elivelivolo \u00e8 improvvisamente attaccato da un commando dell'HYDRA mentre i due agenti discutono. Mentre O'Grady cercava di mettersi in salvo, McCarthy fu colpito da un proiettile alla testa e mor\u00ec all'istante. Eric decide di recuperare il costume di Ant-Man dal cadavere del suo amico esattamente prima che l'elivelivolo si schianti a terra. Mentre Eric e King piangono la morte dell'amico e la seconda inizia ad essere attratta da O'Grady, Henry Pym contatta l'agente Carson chiedendogli di scovare il costume di Ant-Man su cui stava lavorando grazie a una strumento in grado di individuare le particelle Pym, che il costume rilascia ogni volta che avviene una riduzione nelle dimensioni di chi lo utilizza.\nO'Grady inizia a prendere confidenza con il suo nuovo costume e lo utilizza inizialmente per spiare le agenti S.H.I.E.L.D. nei locali delle docce, ma scopre anche di poter comunicare con le formiche tramite gli impulsi rilasciati dal costume. Nel frattempo anche Carson utilizza un costume di Ant-Man datogli dallo stesso Pym per portare a termine la sua missione. I due Ant-Man si incontrano e O'Grady riesce a fuggire grazie all'intervento delle formiche. La sua relazione con King viene interrotta perch\u00e9 Eric non ha intenzione di portarla avanti da quando lei ha scoperto di essere incinta, e i due si lasciano.\nCarson riesce a risalire all'identit\u00e0 del nuovo Ant-Man perch\u00e9 O'Grady in qualche maniera si tradisce e nello scontro che ne segue Eric riesce a sconfiggere l'altro Ant-Man poich\u00e9 la sua versione del costume \u00e8 pi\u00f9 avanzata. In seguito fugge dall'elivelivolo S.H.I.E.L.D.\nA New York, O'Grady salva una giovane donna da un tentativo di aggressione e le chiede di uscire insieme. Dopo una serata romantica Eric interpreta male le intenzioni della donna e la serata finisce male. Ma nei giorni successivi O'Grady continua a frequentare la casa della donna sotto le sembianze di Ant-Man. Carson riesce a rintracciarlo e nello scontro che segue O'Grady distrugge il dispositivo che permette l'identificazione delle particelle Pym, dopo ci\u00f2 fugge, ma si imbatte in una battaglia dei Vendicatori da cui cerca di non farsi coinvolgere.\nIl nuovo Ant-Man in seguito intraprende brevemente la carriera criminale alleandosi con il ladro Blackfox. Successivamente viene ingaggiato da Damage Control e assume l'identit\u00e0 segreta di Derek Sullivan, ma viene sempre ricercato dallo S.H.I.E.L.D. e se utilizza le capacit\u00e0 di Ant-Man lo fa per il proprio interesse.\nAnt-Man &amp; Wasp.\nEric ha successivamente ultimato il suo costume assieme ad Hank Pym, dotandolo di un jetpack. Entrambi gli eroi, hanno dovuto affrontare l'A.I.M., che ha rubato ad Hank un congegno chiamato Heaven capace di salvare la coscienza dell'uomo e di trasferirla in un paradiso portatile. Ant-Man e Wasp allora hanno provato a riappropriarsi dell'Heaven, tentando anche di sconfiggere Monica Rappaccini, che si \u00e8 servita di una ragazza di nome Ana per attirare l'attenzione di Pym, facendolo cos\u00ec entrare nell'A.I.M. Mentre Eric ha salvato Bill Foster (morto durante Civil War) dall'Heaven, Wasp II ha neutralizzato le celle della Rappaccini, imprigionando lei e tutta la base dell'A.I.M. in una linea temporale dove regnano soltanto caos e disordine. Dopo tutto ci\u00f2, Eric \u00e8 entrato a far parte dei Vendicatori.\nThunderbolts.\nDopo le avventure da solista, Eric si unisce alla nuova formazione dei Thunderbolts formata da Norman Osborn. Quando Deadpool attacca Norman per farsi pagare 100 milioni di dollari, Eric \u00e8 l'unico che riesce a tenergli testa (seppur in modo molto approssimativo).\nVendicatori Segreti.\nDopo aver abbandonato i Thunderbolts, Eric si unisce ai Vendicatori Segreti di Capitan America, adottando l'identit\u00e0 di Black Ant. Purtroppo per\u00f2, l'eroe \u00e8 stato ucciso da un LMD con le sue stesse sembianze mentre cercava di salvare un innocente bambino.\nAge of Ultron.\nEric O'Grady \u00e8 ritornato nella linea temporale alternativa dove Hank Pym \u00e8 stato ucciso da Wolverine e dalla Donna Invisibile prima che lo scienziato inventasse Ultron. Black Ant appare brevemente in un formicaio in compagnia di Scott Lang, entrambi divenuti ormai dei trofei di Kang il Conquistatore. Dopo l'eliminazione di questa Terra, Eric \u00e8 scomparso.\nPoteri e abilit\u00e0.\nEric O'Grady non possiede nessun potere particolare, ma l'armatura di Ant-Man gli consente di rimpicciolirsi a dimensioni microscopiche e di poter comunicare con diversi insetti, soprattutto con le formiche. Il costume gli permette di scalare delle superfici piane e di volare grazie a dei razzi retroattori. O'Grady possiede la forza di un comune essere umano, ma ha alle spalle anni di addestramento come agente S.H.I.E.L.D.\nPubblicazioni.\nPubblicazioni in lingua italiana.\nPanini Comics ha pubblicato l'intera serie \"The Irredeemable Ant-Man\" in due volumi della collana \"Collezione 100%\":"}
{"id": "2464171", "revid": "729019", "url": "https://it.wikipedia.org/wiki?curid=2464171", "title": "Gavutu", "text": "Gavutu \u00e8 una piccola isoletta nella provincia Centrale delle Isole Salomone. Misura circa 500 metri di lunghezza e fa parte dell'arcipelago delle isole Florida.\nCome la vicina isola di Tanambogo Gavutu rivest\u00ec un ruolo importante nella Campagna di Guadalcanal, durante la Seconda guerra mondiale. Nel 1942 i Giapponesi cercarono di stabilire una base per idrovolanti sull'isola. Tra il 7 e il 9 agosto nella battaglia di Tulagi e Gavutu-Tanambogo i soldati del II reggimento dei marines statunitensi assaltarono e occuparono l'isola."}
{"id": "2464172", "revid": "85029531", "url": "https://it.wikipedia.org/wiki?curid=2464172", "title": "Kim Edwards", "text": "Ha raggiunto la notoriet\u00e0 con il suo primo romanzo, \"Figlia del silenzio\" (2006), che compare nella lista dei bestseller del New York Times, e che ha vinto il Popular Fiction Award e il British Book Award 2008.\nHa scritto una raccolta di piccole storie, \"The Secrets of a Fire King\" (1997), che divenne un candidato nel 1998 per il premio PEN/Hemingway Award, ed ha vinto il Whiting Award e il Nelson Algren Award. Laureata all'Universit\u00e0 Colgate e al Programma di scrittura creativa (pi\u00f9 noto come l'Iowa Writers' Workshop), attualmente insegna scrittura alla Universit\u00e0 del Kentucky.\nIl suo ultimo romanzo pubblicato \u00e8 \"Un giorno mi troverai\" (2011) (\"The lake of dream\" nel titolo originale)\",\" storia di Lucy Jarrett che si ritrova, senza volerlo, alla ricerca di una sua antenata."}
{"id": "2464173", "revid": "124957836", "url": "https://it.wikipedia.org/wiki?curid=2464173", "title": "Antico (personaggio)", "text": "L'Antico (\"Ancient One\") \u00e8 un personaggio immaginario dei fumetti, creato da Stan Lee (testi) e Steve Ditko (disegni), pubblicata dalla Marvel Comics. La sua prima apparizione avviene in \"Strange Tales (Vol. 1)\" n. 110 (luglio 1963). Mentre come High Lama \u00e8 apparso la prima volta in \"Amazing Adventures\" n. 1 (giugno 1961), creato da Stan Lee (testi) e Jack Kirby (disegni).\nAntico \u00e8 stato il maestro del Dottor Strange e di altri mistici, \u00e8 un potentissimo mago dell'Universo Marvel.\nBiografia del personaggio.\nNell'antico reame tibetano di Kamar-Taj circa 500 anni fa vivevano due amici. Uno dei due, Kaluu, scopr\u00ec di possedere poteri magici e volle condividerli con l'amico, un semplice agricoltore. Ben presto i due si trovarono in disaccordo su come utilizzare i poteri: Kaluu voleva usarli per fini personali come la conquista del potere, il contadino voleva invece difendere gli abitanti del regno. Kaluu riusc\u00ec nei suoi scopi anche grazie alla capacit\u00e0 di influenzare le menti altrui e nel giro di poco tempo pieg\u00f2 al suo volere tutti gli abitanti del regno. Organizz\u00f2 un incredibile esercito di esseri immortali e conquist\u00f2 i territori vicini. Il contadino, non essendo stato capace di fermare l'ascesa al potere del vecchio amico, fin\u00ec in schiavit\u00f9.\nPur non essendo molto esperto nelle arti mistiche, il prigioniero tent\u00f2 il tutto per tutto per cercare di fermare Kaluu e invoc\u00f2 un'epidemia mistica che uccise tutti gli abitanti del regno e mise il tiranno in fuga. Stupito da ci\u00f2 che era stato in grado di fare e volendo evitare gli stessi errori in futuro, il contadino, che attraverso l'incantesimo era invecchiato di parecchi anni, decise di riprendere e approfondire i suoi studi di magia e si trasfer\u00ec presso un ordine mistico che si era consacrato alla lotta contro la magia nera e si ribattezz\u00f2 \"l'Antico\".\nAcquisire la conoscenza.\nDivenuto un mago molto esperto, riusc\u00ec a essere convocato da Eternit\u00e0, l'incarnazione della forza vitale dell'universo, che gli don\u00f2 l'amuleto di Agamotto e gli confer\u00ec il titolo di Mago Supremo della dimensione terrestre. In seguito Antico aument\u00f2 il suo potere grazie all'acquisizione del Libro dei Vishanti, la pi\u00f9 grande fonte di magia bianca esistente. Successivamente si trasfer\u00ec nell'Himalaya e si stabil\u00ec in un palazzo dove diversi monaci si misero al suo servizio.\nA Londra, durante il grande incendio di Londra, Antico affront\u00f2 per la prima volta Dormammu, il temibile Signore della Dimensione Oscura, e riusc\u00ec a sconfiggerlo. Pur essendo un abile mago, inizi\u00f2 a riconoscere i suoi limiti dovuti alla sua mortalit\u00e0 e decise di trovare un discepolo a cui lasciare le proprie conoscenze. Il primo fu un giovane di nome Mister Jip, che si rivel\u00f2 una delusione poich\u00e9 interessato soprattutto allo studio di libri proibiti. Successivamente sotto mentite spoglie l'Antico avvicin\u00f2 il giovane psichiatra Antony Ludgate che poteva avere le caratteristiche per divenire il suo successore, ma inaspettatamente il vecchio mago ottenne l'offerta di Karl Amadeus Mordo di divenire il suo allievo prediletto. Pur notando il male che si annidava dentro Mordo, l'Antico lo prese come discepolo nella speranza di poter cambiare il suo atteggiamento.\nAssunzione di un apprendista.\nMa le cose non migliorarono, soprattutto quando Mordo scopr\u00ec che l'Antico aveva gi\u00e0 deciso che il suo successore doveva essere Stephen Strange, un egocentrico chirurgo statunitense. Non sopportando di essere messo in secondo piano, Mordo cominci\u00f2 a influenzare negativamente la vita di Strange che era per\u00f2 protetto dall'Antico. Alla fine Mordo si rassegn\u00f2 e si alle\u00f2 con Dormammu, assumendo l'identit\u00e0 di Barone Mordo. Ormai divenuto suo malgrado studente di Antico, Strange non credeva molto nelle arti mistiche ma dovette ricredersi quando fu attaccato da Mordo e non avendo altri mezzi che la magia per difendersi divenne ufficialmente l'erede del suo maestro, che gli don\u00f2 l'amuleto di Agamotto e il Libro dei Vishanti.\nPur essendosi ritirato, Antico torn\u00f2 diverse volte in aiuto del suo vecchio allievo, come quando Strange dovette combattere il demone Zom o la creatura extra-dimensionale Shuma-Gorath contro cui si sacrific\u00f2 per bloccare il suo portale verso la dimensione terrestre. Ma avendo la sua coscienza raggiunto un alto livello di conoscenza l'Antico riusc\u00ec a raggiungere l'immortalit\u00e0 e si fuse con Eternit\u00e0 divenendo il suo Avatar, tornando ogni volta che il Dottor Strange aveva bisogno di lui, sotto forma astrale.\nPoteri e abilit\u00e0.\nEssendo il Mago Supremo della dimensione terrestre Antico \u00e8 in grado di manipolare le arti mistiche avendone una forte predisposizione. Antico \u00e8 in grado di spostarsi sul piano astrale e teleportarsi in diverse localit\u00e0, di ipnotizzare i suoi interlocutori o di leggere i loro pensieri, inoltre \u00e8 in grado di rilasciare delle scariche mistiche o degli scudi mistici, e utilizzare forze extra-dimensionali. Si serve anche di alcuni oggetti mistici, per potenziare i suoi poteri, come l'Occhio di Agamotto e il Libro dei Vishanti.\nAltri media.\nMarvel Cinematic Universe.\nL'Antico appare nel Marvel Cinematic Universe in due film. In questa versione, il personaggio appare di sesso femminile ed \u00e8 caucasica, non come nei fumetti che viene invece presentato come un uomo asiatico."}
{"id": "2464176", "revid": "287204", "url": "https://it.wikipedia.org/wiki?curid=2464176", "title": "Ormelune", "text": "L'Ormelune (3.278 - detto anche \"Archeboc\") \u00e8 una montagna delle Alpi della Grande Sassi\u00e8re e del Rutor nelle Alpi Graie. Si trova lungo la linea di confine tra l'Italia e la Francia. Dal versante italiano la montagna sovrasta la Valgrisenche; da quello francese la Val d'Is\u00e8re.\nLa montagna \u00e8 composta da tre vette disposte lungo il confine: quella orientale (3.252\u00a0m) quella centrale (3.231\u00a0m) e quella occidentale (3.278\u00a0m).\nCollegamenti esterni.\nScheda su Summit.org"}
{"id": "2464178", "revid": "907190", "url": "https://it.wikipedia.org/wiki?curid=2464178", "title": "Spiel des Jahres", "text": "Lo Spiel des Jahres, letteralmente \"gioco dell'anno\" in tedesco, \u00e8 un premio per giochi da tavolo e giochi di carte assegnato annualmente e scelto tra i giochi pubblicati in Germania. Venne introdotto nel 1978 da un gruppo di otto giornalisti specializzati nei giochi da tavolo per promuovere la qualit\u00e0 dei giochi da tavola nel mercato tedesco.\nIl premio.\nPer la sua longevit\u00e0 e per la grande diffusione che la cultura del gioco da tavolo ha in Germania \u00e8 considerato tra i pi\u00f9 importanti premi di giochi a livello mondiale. Gli intenti dello Spiel des Jahres sono principalmente divulgativi, suo obiettivo principale \u00e8 quello di far diventare il gioco da tavolo un bene culturale diffuso nelle famiglie e nella societ\u00e0. Il vincitore non riceve un premio in denaro, ma ha il permesso di porre il logo del premio sulle confezioni del gioco; si ritiene che la popolarit\u00e0 di questo riconoscimento rappresenti uno dei principali traini al mercato dei giochi da tavola tedeschi e la sola nomination allo \"Spiel des Jahres\" pu\u00f2 incrementare le vendite di un gioco da 500-3.000 copie a 10.000 copie; il vincitore pu\u00f2 incrementare le vendite da 300.000 a 500.000 copie.\nA maggio di ogni anno avviene la proclamazione dei giochi nominati, che concorrono all'attribuzione del premio, e dei giochi \"altamente raccomandati\", che per la loro qualit\u00e0 sono comunque raccomandati dalla giuria; agli inizi di luglio si tiene la conferenza stampa con l'annuncio del gioco vincitore.\nCriteri di assegnazione.\nLa giuria \u00e8 formata da un gruppo di giornalisti che si occupano attivamente da giochi da tavolo, con rubriche su giornali o altri mezzi di comunicazione e che non siano dipendenti in alcun modo da case editrici di gioco. Nuovi membri vengono cooptati dalla giuria tra chi soddisfa questo criterio. Dal 1989 l'organizzazione chiede agli editori una percentuale sulle vendite dei giochi. Queste somme vengono usate per finanziare le sue attivit\u00e0, per esempio sussidi ad autori meritevoli.\nA maggio di ogni anno i giochi candidati vengono scelti tra i giochi pubblicati in Germania nell'anno precedente o entro il maggio dell'anno in corso, sono esclusi prototipi e produzioni amatoriali.. I criteri generali su cui un gioco viene valutato sono:\nAnnualmente la giuria del premio cerca di trovare quello che pi\u00f9 si avvicina al \"gioco perfetto\", ovvero quello adatto ad ogni esigenza, preferenza e situazione. Sempre tenendo a mente che sia un titolo adatto a promuovere e rafforzare la diffusione del gioco come bene culturale nella famiglia e nella societ\u00e0\u00bb', cos\u00ec come indicato alla voce \"scopo\" nello statuto dell'Associazione.\nGli altri premi.\nLa giuria si riserva di assegnare premi in categorie speciali quando lo ritiene necessario e nel corso degli anni sono stati creati altri due premi fissi:\nPremi speciali.\nOltre alle normali candidature la giuria ha assegnato, nel corso degli anni, vari premi speciali a giochi che per vari motivi non sono rientrati nella categoria di giochi per famiglie."}
{"id": "2464179", "revid": "24443", "url": "https://it.wikipedia.org/wiki?curid=2464179", "title": "Archeboc", "text": ""}
{"id": "2464180", "revid": "729019", "url": "https://it.wikipedia.org/wiki?curid=2464180", "title": "Tanambogo", "text": "Tanambogo \u00e8 una piccola isoletta nella provincia Centrale delle Isole Salomone. Fa parte dell'arcipelago delle isole Florida.\nCome la vicina isola di Gavutu, Tanambogo rivest\u00ec un ruolo importante nella Campagna di Guadalcanal, durante la Seconda guerra mondiale. Nel 1942 i Giapponesi cercarono di stabilire una base per idrovolanti sull'isola. Tra il 7 e il 9 agosto nella battaglia di Tulagi e Gavutu-Tanambogo i soldati del II reggimento dei marines statunitensi assaltarono e occuparono l'isola."}
{"id": "2464182", "revid": "1748167", "url": "https://it.wikipedia.org/wiki?curid=2464182", "title": "Gianni Celeste", "text": "Biografia.\nFin da piccolo viene attratto in particolar modo dal cantante Mario Trevi. Incide per l'etichetta Seamusica Il suo primo album (1985) \"Ricordo d'estate\".\nNel 1986 pubblica il suo secondo album \"Il mio cammino\" scrivendo altri 10 nuovi pezzi tra cui \"Si' piccirilla\" e \"Dolore e padre\"\nNel 1987 \u00e8 la volta del suo terzo album \"L'amante\", e nel 1988 \"Come sai fare tu\".\nNel 1991 viene chiamato dal regista Giorgio Castellani per un ruolo da protagonista nel film \"Vite perdute\" che uscir\u00e0 nelle sale del cinema nel 1992.\nSempre nel 1991 pubblic\u00f2 l'album \"Dieci note in riva al mare\".\nNel 1992 pubblica il disco \"Album\" con all'interno un brano scritto da lui dal tema sociale \"Non la tocco pi\u00f9\". Sempre nel 1992 pubblica poi \"Anima\".\nNel 1993 pubblica il disco \"Stelle\" con all'interno il brano scritto da lui \"Voglio abortire\" e con il brano \"Te credevo Sincera\" (scritta da Antonio Gentile).\nDopo \"Stelle\" sempre nel 1993 pubblic\u00f2 poi l'album \"Nuvole\".\nNel 1994 pubblica gli album \"\"Carezze\" e \"Racconti\".\nNel 1995 pubblica gli album \"Profumo di...\"\"\", \"Canzoni d'amore e di mala\" e \"Neve e...\"\nNel 1996 Pubblica gli album \"No stop\" e \"Favole\"\".\nNel 1997 Pubblica gli album \"Ieri e...\"\", \"Oggi\" e \"Trasparente\"\nNel 1998 Pubblica gli album \"Ciao\"\", \"Emozioni\" e poi \"I miei successi e...\"(con 2 inediti e 10 successi riarrangiati)\nNel 1999 pubblica gli album \"Storie\" e \"Passato e presente\"\nNell'estate 2002 e 2003 partecipa al concerto alla festa rionale nel quartiere Sarca - Testi.\nNel 2005 pubblica l'album dal titolo \"Indelebile\" e nel 2006 incide l'album \"Without Limits\". Nel dicembre 2007 esce l'album \"Emblema\" e dopo due mesi esce la raccolta \"Vado forte\".\nNel novembre 2008, con l'album \"Effetto speciale\", raggiunge 60 album incisi in 23 anni di carriera. Il 12 giugno 2009 esce l'album \"Senza paragoni\". L'8 maggio 2010 esce il lavoro discografico intitolato \"Terra mia\". Nel 2012 viene pubblicato l'album \"Paura d'amore\", anticipato dal singolo \"Codice rosso\". A ottobre 2013 \u00e8 uscito l'album \"A prescindere\", dal quale sono stati estratti due singoli: \"Brivido dentro\" e \"Nun cunuscive ammore\". Nell'album sono presenti anche due duetti: uno con Dach e l'altro con Emiliana Cantone.\nNel 2014 esce il singolo \"Un'ora no\" che anticipa l'uscita dell'album \"\u00c8 vita\". Il 1\u00ba maggio 2015 viene estratto il nuovo singolo dal titolo \"Lei mi da\". Il brano vede la collaborazione dell'autore Francesco Tartaglione con gli arrangiamenti di Mario Parise.\nIl singolo \"Tu si mamma\" anticipa l'uscita dell'album \"L'essenza\", pubblicato il 10 maggio 2016 e che vede la collaborazione autori del panorama neomelodico come Francesco Franzese e Vincenzo D'Agostino.\nSempre nel 2016 a settembre esce il brano in collaborazione con il rapper napoletano Clementino e il catanese Mirko Miro \"Stella do cielo\".\nNel 2018 esce il singolo \"Tu sei unica\" anticipando il disco \"Icastico\".\nNel 2019 avviene la collaborazione con la cantante Giusy Attanasio con il brano \"Tu e Lei...\".\nNel 2021 pubblica il nuovo album dal titolo \"Lockdown\".\nNel febbraio 2022 il singolo del 1988, \u201cTu comm\u2019a mme\u201d acquisisce notoriet\u00e0 tramite il social network Tik Tok."}
{"id": "2464189", "revid": "287204", "url": "https://it.wikipedia.org/wiki?curid=2464189", "title": "Universit\u00e0 di Bir Zeit", "text": "L'Universit\u00e0 di Bir Zeit \u00e8 una universit\u00e0 nella citt\u00e0 di Bir Zeit, nei Territori palestinesi; \u00e8 una delle principali istituzioni accademiche e il primo istituto di istruzione superiore ad essere fondato nei Territori.\nFu fondata nel 1924 da Nabiha Nasir come scuola elementare per bambine, e fu una delle prime scuole della zona. Nel 1932 divenne una scuola secondaria. Nel 1953 una classe di matricole fu inclusa nella scuola.\nLa lingua ufficiale \u00e8 l'arabo, ma molti corsi sono tenuti in inglese.\nL'universit\u00e0 offre corsi nelle facolt\u00e0 di Arte, Economia e Commercio, Ingegneria, Scienze, Legge e Pubblica amministrazione, Informatica."}
{"id": "2464192", "revid": "232", "url": "https://it.wikipedia.org/wiki?curid=2464192", "title": "CAB (formato di file)", "text": ""}
{"id": "2464193", "revid": "1798099", "url": "https://it.wikipedia.org/wiki?curid=2464193", "title": "Capitoli di Inuyasha (31-40)", "text": ""}
{"id": "2464199", "revid": "1305772", "url": "https://it.wikipedia.org/wiki?curid=2464199", "title": "Generale Grant (albero)", "text": "Il Generale Grant \u00e8 un'imponente sequoia gigante del parco King's Canyon National Park, in California.\n\u00c8 il secondo albero pi\u00f9 voluminoso del mondo dopo un'altra sequoia, il Generale Sherman.\nStoria.\nFu cos\u00ec chiamato nel 1867 in onore di Ulysses Grant, generale dell'Esercito dell'Unione durante la Guerra di secessione americana e 18\u00ba Presidente degli Stati Uniti d'America (da cui avrebbe preso anche il soprannome \"Il Presidente\").\nNel 1956 il Presidente Dwight Eisenhower dichiar\u00f2 quest'albero un \"National Shrine\", un memoriale ai caduti in guerra.\nDivent\u00f2 il secondo albero pi\u00f9 grande del mondo come volume nel 2005, dopo che un'altra imponente sequoia, il \"Generale Washington\", perse la met\u00e0 del suo tronco.\nStatistiche.\nAlcuni dati del Generale Grant"}
{"id": "2464203", "revid": "247222", "url": "https://it.wikipedia.org/wiki?curid=2464203", "title": "Zona Cesarini (album)", "text": "Zona Cesarini \u00e8 il primo album di Giorgio Conte, pubblicato nel 1982 dalla Ariston Records in formato LP."}
{"id": "2464210", "revid": "122320333", "url": "https://it.wikipedia.org/wiki?curid=2464210", "title": "Raffaele Cantoni", "text": "Biografia.\nSocialista, fu tra gli ebrei che parteciparono nel 1919-20 all'impresa di Fiume sotto la guida di Gabriele D'Annunzio.\nRestato fedele agli ideali socialisti, assunse un atteggiamento critico nei confronti del regime fascista, venendo anche deferito al Tribunale speciale. Nei primi anni '30 fu a Milano a capo delle attivit\u00e0 del Comitato di Assistenza profughi ebrei, per il sostegno dei molti fuggitivi dalle persecuzioni naziste. Nel 1931 fu uno degli imputati nell'ambito della prima sentenza del Tribunale speciale contro il movimento Giustizia e Libert\u00e0. Nel 1935 divenne il responsabile nazionale del Comitato di Assistenza profughi ebrei, ma nel settembre 1936 il Ministero dell'Interno ne richiese l'allontanamento, accusandolo di usare la carica per una campagna disfattista contro il regime. Continu\u00f2 a rimanere l'anima del Comitato anche quando la Presidenza fu data ad altri.\nLe leggi razziali del 1938 provocarono un riavvicinamento tra la nuova dirigenza dell'UCEI (Dante Almansi e Lelio Vittorio Valobra) e le componenti ebraiche antifasciste. Cantoni collabor\u00f2 in prima persona alle attivit\u00e0 della neonata DELASEM, l'associazione nazionale per il sostegno ai profughi ebrei, sostenuta ora in prima persona dall'UCEI e presieduta dal Valobra.\nFervente sionista, agli inizi del 1939 Cantoni cerc\u00f2 anche senza successo di convincere l'ambasciatore inglese a Roma ad accettare un piano per l'arruolamento di volontari ebrei nell'esercito alleato, piano che si sarebbe realizzato solo nell'ultimo anno del conflitto con la creazione della Brigata Ebraica.\nCon l'entrata in guerra dell'Italia nel giugno 1940, Cantoni fu internato nel campo di internamento di Urbisaglia nelle Marche e liberato dopo la caduta del fascismo, nell'agosto del 1943. Dopo l'armistizio dell'8 settembre 1943 riprese i contatti con la sede centrale genovese della DELASEM e venne impiegato come corriere in Toscana per la distribuzione dei fondi e la creazione di comitati clandestini, entrando in collaborazione, fra gli altri, con don Leto Casini e Giorgio Nissim. \nTradito da un collaboratore delle SS, Cantoni fu arrestato il 29 novembre 1943 assieme all'intero comitato fiorentino della DELASEM, incluso il rabbino Nathan Cassuto. Deportato con il convoglio per Auschwitz-Birkenau del 6 dicembre, riusc\u00ec a fuggire rocambolescamente gettandosi dal treno in corsa nei pressi di Padova. Rientr\u00f2 a Milano per allertare le comunit\u00e0 del nord delle deportazioni, finch\u00e9, braccato dalla polizia, a fine dicembre 1943 si rifugi\u00f2 in Svizzera, da dove continu\u00f2 a lavorare nella direzione della DELASEM al fianco di Lelio Vittorio Valobra.\nInsieme al partigiano Luigi Gorini, rappresentante del Partito Socialista nel CLN, nel 1945 \u00e8 l'artefice della colonia Sciesopoli (1945-1948) di Selvino (Bergamo) che fu assegnata dal Governo Militare Alleato ai circa 800 bambini ebrei orfani (i cosiddetti Bambini di Selvino), scampati ai campi di sterminio nazisti e alla guerra e raccolti dalla Brigata ebraica..\nIn una lettera datata del 2 maggio 1945 inviata al cardinale arcivescovo di Milano Alfredo Ildefonso Schuster in nome degli ebrei italiani perseguitati gli esprime \"la loro gratitudine pi\u00f9 profonda per quanto la Chiesa cattolica ha fatto in loro favore\". \nNel dopoguerra prosegu\u00ec la sua militanza nel Partito Socialista Italiano e nelle organizzazioni ebraiche milanesi. Nel marzo 1946 fu eletto presidente dell'UCEI impegnandosi nella battaglia per il risarcimento agli ebrei dei danni subiti con le persecuzioni razziali e, con pi\u00f9 fortuna, perch\u00e9 la nuova Costituzione italiana sancisse per gli ebrei un quadro chiaro di uguaglianza e di libert\u00e0 religiosa.\n\"The Central Archives for the History of the Jewish People\" (CAHJP) a Gerusalemme contengono un fondo di documenti sulla vita di Raffaele Cantoni, raccolto e donato da Sergio Minerbi.\nDa 35 anni \u00e8 attiva in Israele la \"Fondazione per la Giovent\u00f9 Ebraica Raffaele Cantoni\", la quale offre ogni anno borse di studio a giovani immigrati ebrei che giungono dall'Italia e che intendono iscriversi a Universit\u00e0, Yeshivot, o altri Istituti di Studio Superiori Specializzati."}
{"id": "2464214", "revid": "287204", "url": "https://it.wikipedia.org/wiki?curid=2464214", "title": "Herv\u00e8 Alicarte", "text": ""}
{"id": "2464215", "revid": "297745", "url": "https://it.wikipedia.org/wiki?curid=2464215", "title": "Nicol\u00f2 Franco", "text": ""}
{"id": "2464220", "revid": "111311536", "url": "https://it.wikipedia.org/wiki?curid=2464220", "title": "Grande Traversi\u00e8re", "text": "La Grande Traversi\u00e8re (3.496 ) \u00e8 una montagna delle Alpi della Grande Sassi\u00e8re e del Rutor nelle Alpi Graie. Si trova in Valle d'Aosta lungo la cresta di montagne che separa la Valgrisenche dalla Val di Rh\u00eames.\nPer salire sulla vetta si pu\u00f2 partire dalla Valgrisenche e passando dal Rifugio Mario Bezzi; si pu\u00f2 partire dalla Val di Rh\u00eames e passando dal Rifugio Gian Federico Benevolo."}
{"id": "2464221", "revid": "767487", "url": "https://it.wikipedia.org/wiki?curid=2464221", "title": "Shakma - La scimmia che uccide", "text": "Shakma - La scimmia che uccide (\"Shakma\") \u00e8 un film del 1990 diretto da Tom Logan e Hugh Parks, con Christopher Atkins e Roddy McDowall. Il film \u00e8 stato anche trasmesso in TV e distribuito in DVD con il titolo Shakma - Morire per gioco.\nTrama.\nShakma \u00e8 un babbuino diventato terribilmente feroce a seguito di numerosi esperimenti volti ad aumentarne l'aggressivit\u00e0. Una notte un gruppo di studenti decide di organizzare un gioco per puro divertimento all'interno dell'edificio in cui si trova l'animale e ben presto il gioco si trasformer\u00e0 in un terribile incubo."}
{"id": "2464222", "revid": "155634", "url": "https://it.wikipedia.org/wiki?curid=2464222", "title": "Palazzo Loredan dell'Ambasciatore", "text": "Palazzo Loredan dell'Ambasciatore \u00e8 un palazzo di Venezia, situato nel sestiere di Dorsoduro e affacciato sul Canal Grande, tra Palazzo Moro e Casa Mainella.\nStoria.\nI Loredan, ai quali il palazzo appartenne, furono una delle pi\u00f9 illustri famiglie delle cosiddette \"case nuove\" che raggiunse nel 1501 la dignit\u00e0 dogale con Leonardo Loredan ed una seconda volta con Francesco nel 1572.\nNobile residenza della famiglia Loredan, il palazzo \u00e8 del secondo Quattrocento. Il nome \"dell'Ambasciatore\" si deve al fatto che, durante il dogato di Francesco Loredan, la struttura fu messa a disposizione dell'ambasciata austriaca per 29 anni, a patto che l'ambasciatore pagasse anticipatamente la quota dell'affitto e che restaurasse a sue spese l'edificio. La proposta fu accettata e nel 1754 l'ambasciatore Filippo di Rosenberg Orsini si insedi\u00f2 nella dimora. A partire dal 1764, fu il conte Giacomo Durazzo, ambasciatore imperiale a Venezia (1764 - 1784), appartenente ad una storica famiglia genovese, ad insediarsi nel palazzo con la moglie Ernestine Aloisia Ungnad von Weissenwolff, nobile austriaca. Il ritratto della coppia, di Martin van Meytens, \u00e8 conservato oggi al Metropolitan Museum of Art di New York.\nNel 1891 il palazzo fu distrutto in buona parte da un incendio, ma fu prontamente restaurato. Attualmente \u00e8 dimora privata della famiglia Gaggia.\nDescrizione.\nL'edificio in stile gotico fu eretto probabilmente intorno al 1470 e si sviluppa anteriormente su tre piani, mentre dietro si innalza di uno, di epoca successiva.\nCi\u00f2 che caratterizza questo palazzo o meglio la facciata (pi\u00f9 che la sua dimensione molto vicina al quadrato) \u00e8 il grande rigore architettonico.\nDue i piani nobili con polifore sovrapposte. Si \u00e8 superata la met\u00e0 del XV secolo, anche se l'operazione architettonica \u00e8 ancora chiaramente gotica ci si sta avviando verso una nuova epoca e l'idea generale che caratterizza l'insieme non \u00e8 pi\u00f9 quella di un tempo.\nIl piano terra ha un bel portale ogivale e due livelli di monofore di piccole dimensioni. Il primo piano nobile si mostra con un'elegante loggia, composta da quadrifora a sesto acuto delimitata, delimitata da balaustre e colonnine con sopra, all'interno della cornice marmorea, dei fori, sul modello di Palazzo Ducale e della Ca' d'Oro; nobile presenta le stesse monofore, ma centralmente ripete solo la quadrifora, senza le decorazioni.lateralmente due monofore ogivali per parte, con al centro due bassorilievi figurativi con effigiato lo stemma dei Loredan. Il secondo piano\nCaratteristica la soluzione delle due nicchie con paggio reggiscudo poste negli spazi liberi del muro che assieme alle due monofore formano gli ambienti laterali; su questi motivi architettonici e scultorei di nuova soluzione l'Arslan pone in evidenza l'intervento di artisti rinascimentali\"."}
{"id": "2464229", "revid": "125720012", "url": "https://it.wikipedia.org/wiki?curid=2464229", "title": "Boeing RC-135", "text": "La Boeing RC-135 \u00e8 una famiglia di aerei da ricognizione quadrigetto ad ala bassa a freccia prodotta dall'azienda statunitense Boeing dagli anni sessanta.\nBasata sulla cellula del C-135 Stratolifter da trasporto tattico, l'RC-135 \u00e8 stato realizzato in numerose versioni specializzate, ognuna con un compito specifico, utilizzati tuttora dalla statunitense United States Air Force.\nStoria.\nIl velivolo \u00e8 un C-135 ampiamente modificato, con a bordo sensori che permettono di rilevare, identificare e georeferenziare segnali in tutto la spettro elettromagnetico. L'equipaggio pu\u00f2 in seguito trasmettere le informazioni raccolte in una variet\u00e0 di formati ad una vasta gamma di utilizzatori attraverso i sistemi di comunicazione crittografati a disposizione.\nNel 2005, la flotta di RC-135 ha completato una serie di interventi di aggiornamento significativi alla cellula, ai sistemi di navigazione e all'impianto motori che sono stati cambiati dai precedenti Pratt &amp; Whitney TF-33 ai nuovi CFM International CFM56 (F-108), gli stessi motori utilizzati dal KC-135R e T Stratotanker. L'aggiornamento ha interessato anche la strumentazione e i sistemi di navigazione a disposizione dei piloti. Gli indicatori, in precedenza di tipo analogico, sono stati sostituiti da un sistema integrato che utilizza una architettura digitale secondo lo standard AMP (\"glass cockpit\").\nGli attuali RC-135 sono l'ultima evoluzione dell'originale gruppo di aeromobili che risalgono ai primi anni sessanta. Inizialmente impiegati dallo Strategic Air Command per la ricognizione, gli RC-135 da quando sono diventati operativi sono sempre stati impiegati in tutti i conflitti armati che hanno interessato gli Stati Uniti. Sono stati impiegati durante la Guerra del Vietnam, l'operazione Eldorado Canyon nel Mediterraneo, l'operazione Urgent Fury a Grenada, l'invasione statunitense di Panama del 1989, le operazioni nei Balcani nel corso dell'operazione Deliberate Force e Allied Force. Sono stati utilizzati anche nei recenti conflitti in Asia nel corso delle operazioni Desert Shield, Desert Storm, Enduring Freedom e Iraqi Freedom. Gli RC-135 hanno mantenuto una presenza costante in medio oriente a partire dai primi anni novanta.\nGli aerei sono stati assegnati dal 1992 al 55th Wing dell'Air Combat Command di base sulla Offutt Air Force Base nel Nebraska, con sedi operative in tutto il mondo. Il 55th Wing gestisce 22 piattaforme in tre varianti: tre Cobra Ball, due Combat Sent e 17 Rivet Joint.\nIl Ministero della Difesa britannico fece richiesta al governo degli Stati Uniti per l'acquisto di 3 RC-135V/W per la Royal Air Force nel 2003. \nNel 2003 fu lanciato il Project Helix, e l'obiettivo era quello di studiare le opzioni per estendere la durata di servizio dei Nimrod R1 di due decenni. Non \u00e8 stato fino al 2008 che Rivet Joint \u00e8 stato preso in seria considerazione. Il progetto Helix divenne Project Airseeker, sotto il quale tre aerei KC-135 furono convertiti in standard RC-135W.\nIl primo RC-135W \u00e8 stato consegnato in anticipo rispetto alla pianificazione RAF nel novembre 2013, mentre l'ultimo \u00e8 stato consegnato a giugno 2017."}
{"id": "2464234", "revid": "767487", "url": "https://it.wikipedia.org/wiki?curid=2464234", "title": "Universit\u00e0 di Leida", "text": "L'Universit\u00e0 di Leida (in olandese Universiteit Leiden, \"Academia Lugduno-Batava\" in latino) \u00e8 la pi\u00f9 antica universit\u00e0 dei Paesi Bassi, situata nella citt\u00e0 di Leida.\nStoria.\nFondata nel 1575 da Guglielmo I d'Orange, a capo della Guerra degli ottant'anni. La casa reale degli Orange-Nassau tuttora intrattiene stretti rapporti di collaborazione con l'universit\u00e0. L'universit\u00e0 \u00e8 costituita da sei facolt\u00e0 ed ospita pi\u00f9 di 40 fra istituti di ricerca di livello nazionale ed internazionale.\nLeiden University Medical Center.\nLeiden University Medical Center (olandese: \"Leids Universitair Medisch Centrum\" ) o LUMC \u00e8 l'ospedale universitario che afferisce all'Universit\u00e0 di Leiden, della quale rappresenta la facolt\u00e0 di medicina. LUMC \u00e8 un moderno centro medico universitario per la ricerca, l'istruzione e la cura dei pazienti."}
{"id": "2464239", "revid": "729019", "url": "https://it.wikipedia.org/wiki?curid=2464239", "title": "Oliverotto da Fermo", "text": "Biografia.\nLa carriera militare.\nMorto il suo maestro, Oliverotto milit\u00f2 sotto le insegne di Vitellozzo Vitelli, fratello di Paolo, e grazie al coraggio e all'astuzia dimostrati, giunse ben presto a ricoprire il ruolo di capitano della milizia.\nForte della nuova posizione conseguita e appoggiato dallo stesso Vitellozzo e da alcuni fermani, Oliverotto pianific\u00f2 la conquista di Fermo, impresa che sarebbe andata a confliggere drammaticamente con gli incarichi che lo zio andava acquisendo in seno al governo cittadino. Gi\u00e0 ambasciatore a Napoli presso il re Ferdinando I, nel 1499 Giovanni Fogliani aveva sposato Montanina degli Ottoni, signora di Matelica, ed aveva assunto un ruolo di rilievo nel governo di Fermo. Le intemperanze di Oliverotto erano gi\u00e0 state oggetto di biasimo da parte dello zio, in particolare in occasione del saccheggio di Casavecchia, castello di Camerino: l'operazione era stata autorizzata da Cesare Borgia, ma Fogliani impose ugualmente al nipote la restituzione del bottino.\nA complicare la posizione di Oliverotto rispetto allo zio, contribuiva anche il fatto che Giovanni si era imparentato con la famiglia dei Della Rovere, acerrima nemica dei Borgia: sua figlia Nicolosa, infatti, era andata in sposa a Raffaele Della Rovere, figlio di Luchina Della Rovere sorella del cardinale Giuliano, il futuro papa Giulio II.\nLa conquista di Fermo.\nLe parentele scomode non appannarono le mire di potere di Oliverotto, il quale tent\u00f2 la presa di Fermo attraverso l'inganno. Scrisse una lettera allo zio, nella quale esprimeva il suo desiderio di tornare a casa, data la lunga lontananza, per mostrare ai fermani la gloria di cui si era ricoperto nel corso delle sue avventure. Chiese dunque di poter entrare nella citt\u00e0 con un corteo di cento cavalleggeri, cosa che, affermava, avrebbe recato vanto anche a Giovanni.\nFogliani acconsent\u00ec, gli apr\u00ec le porte cittadine e accett\u00f2 l'ospitalit\u00e0 nella dimora del nipote (palazzo Euffreducci) che, per ringraziarlo, dava in suo onore un banchetto. Durante il convito, a cui sedevano le personalit\u00e0 pi\u00f9 in vista di Fermo, Oliverotto prese a lodare i meriti e le qualit\u00e0 di papa Alessandro VI e di suo figlio Cesare, suscitando l'irritazione dei presenti. Sostenendo che discorsi cos\u00ec delicati andavano fatti in luoghi appartati, si ritir\u00f2 nella sua camera seguito dai commensali. Imprigionati nella stanza, tutti i notabili fermani furono trucidati dai soldati di Oliverotto, compresi lo zio che lo aveva allevato, suo figlio Gennario e il genero Raffaello Della Rovere.\nAssediato il palazzo del governo, Oliverotto ottenne la nomina a signore di Fermo il 9 gennaio 1502.\nLa congiura di Magione e la \"trappola\" di Senigallia.\nNell'ottobre del 1502, Oliverotto s'incontr\u00f2 con altri signori della zona nel castello di Magione, vicino a Perugia, e ord\u00ec con loro una congiura ai danni di Cesare Borgia, al cui servizio avevano tutti militato per anni. Da questa riunione scatur\u00ec la rivolta di Camerino e altri disagi per \"il Valentino\" che come reazione prese tempo per aspettare il supporto dell'esercito ausiliario francese e una volta fatto ci\u00f2 rassicur\u00f2 il signor Pagolo (Paolo Orsini, uno dei congiurati) con doni e parole gentili fingendo di perdonarlo. Lo stesso Pagolo si fece garante per Borgia e convinse tutti gli altri, incluso Oliverotto, di convenire a Senigallia il 31 dicembre per riconciliarsi con esso. Nel frattempo erano arrivati i francesi e Cesare colse l'occasione della falsa riconciliazione per fare imprigionare i cospiratori. I primi ad esser ammazzati furono proprio Oliverotto e Vitellozzo Vitelli (il suo maestro) che furono strangolati per mezzo di una garrota dal sicario Michelotto Corella. Pochi giorni dopo furono uccisi anche gli altri congiurati. Il corpo di Oliverotto (aveva 27 anni) fu mostrato per tre giorni nella piazza principale di Senigallia, poi seppellito nella chiesa della Madonna della Misericordia.\nLetteratura.\nOlliverotto viene preso ad esempio ne \"Il Principe\" da Niccol\u00f2 Machiavelli nel capitolo VIII che ha per argomento \"la conquista del principato per mezzo del delitto\". I metodi di pervenire al principato per mezzo del delitto, specifica Machiavelli, \"possono conferire potere ma non la gloria\"."}
{"id": "2464249", "revid": "287204", "url": "https://it.wikipedia.org/wiki?curid=2464249", "title": "Football Club des Girondins de Bordeaux 2008-2009", "text": "Questa pagina raccoglie i dati riguardanti il Football Club des Girondins de Bordeaux nelle competizioni ufficiali della stagione 2008-2009.\nStagione.\nIn questa stagione il Bordeaux vince il suo sesto campionato battendo il Caen in trasferta.\nRosa.\n \n "}
{"id": "2464256", "revid": "599013", "url": "https://it.wikipedia.org/wiki?curid=2464256", "title": "Satisfaction", "text": ""}
{"id": "2464258", "revid": "2208709", "url": "https://it.wikipedia.org/wiki?curid=2464258", "title": "A Collection of Michael Jackson's Oldies", "text": "A Collection of Michael Jackson's Oldies \u00e8 una raccolta che la Motown Records ha pubblicato nel 1972, con brani di Michael Jackson e dei Jackson Five registrati tra il 1969 e il 1972. \u00c8 stato pubblicato solo in Stati Uniti."}
{"id": "2464261", "revid": "124471474", "url": "https://it.wikipedia.org/wiki?curid=2464261", "title": "Big Thing", "text": "Big Thing \u00e8 il quinto album dei Duran Duran, pubblicato per la prima volta il 18 ottobre 1988 dall'etichetta EMI.\nIl disco.\nPubblicato due anni dopo l'ultima uscita di materiale inedito (Notorious), l'album fu realizzato con la confermata formazione a tre, nuovamente affiancata da un gruppo di turnisti, tra i quali figurarono ancora il chitarrista Warren Cuccurullo e il batterista Steve Ferrone.\n\"Do You Believe In Shame?\" \u00e8 dedicata alla memoria di Alex Sadkin (produttore di \"Seven and the Ragged Tiger\" e \"Arcadia\"), Andy Warhol e dell'amico di infanzia di Simon Le Bon, David Miles.\nNel tour mondiale per promuovere l'album, figurarono sette date italiane, di cui ben tre al Palatrussardi di Milano: l'ultima esibizione milanese fu trasmessa, in leggera differita, da Italia 1 il 12 dicembre 1988 alle 20:35.\nNell'autunno 2010 l'album fu ristampato in tiratura limitata come \"Big Thing Special Editions (2 CD/DVD)\" ed usc\u00ec rispettivamente in Europa il 27 settembre e negli USA il successivo 12 ottobre: il primo disco rispetta filologicamente l'album originale, ad esso vengono aggiunti un secondo CD contenente alcuni inediti e remix delle canzoni del precedente, nonch\u00e9 un DVD con il gi\u00e0 citato concerto di Milano in versione restaurata ed infine i 3 video musicali dei singoli estratti dall'album.\nTour promozionali.\nIl gruppo intraprese un tour promozionale in tre parti: la iniziale \"leg\" esclusivamente nordamericana fu denominata \"Secret Caravan Club Tour\" (18 ottobre - 4 novembre 1988), la seconda Big Live Thing Tour (11 novembre 1988 - 26 aprile 1989), ed infine la terza estiva ovvero \"The European Summer Festival Tour\" (30 giugno - 13 agosto 1989). Per quanto riguarda l'Italia, il secondo tour vi fece tappa nelle seguenti date:"}
{"id": "2464263", "revid": "1573940", "url": "https://it.wikipedia.org/wiki?curid=2464263", "title": "Battle Mountain", "text": "Battle Mountain \u00e8 un census-designated place (CDP) degli Stati Uniti, capoluogo della Contea di Lander nello stato del Nevada. Nel censimento del 2000 la popolazione era di 2.871 abitanti.\nStoria.\nL'area in cui sorge Battle Mountain era in origine abitata dagli Shoshone e dai Paiute del nord e fu esplorata tra il 1820 e il 1830. La zona serv\u00ec come punto di passaggio per i pionieri che andavano verso ovest seguendo il corso del fiume Hamboldt dal 1845 in poi. Il nome deriva dai racconti di battaglie che avrebbero avuto luogo fra i nativi americani e i pionieri fra gli anni cinquanta e sessanta dell'Ottocento.\nNel 1866 nella zona vennero scoperte delle miniere di rame e la Central Pacific Railroad costruisce una piccola stazione, che quattro anni dopo \u00e8 diventata un piccolo villaggio, per supportare i minatori di rame ed oro. Nel 1874 il Nevada Legislature scavalca il veto del Governatore per approvare la costruzione di una ferrovia che da Austin arrivasse sino alla citt\u00e0, la linea venne poi completata nel 1880. La ferrovia doveva servire a collegare le miniere d'argento attorno ad Austin con quelle di Battle Mountain, e rimase in uso sino al 1938 quando ad Austin venne abbandonata l'area mineraria.\nIl Presidente Ulysses S. Grant parl\u00f2 a Battle Mountain nel 1879 durante il suo tour di discorsi.\nIl Presidente Woodrow Wilson stabil\u00ec nella citt\u00e0 una colonia indiana a partire dal 1917.\nNel 1919 i minatori indissero uno sciopero che dur\u00f2 dieci giorni.\nNel 2008 un terremoto di magnitudo 6.3 ha colpito il Nord-Est dello stato danneggiando gravemente uno degli edifici storici della citt\u00e0.\nGeografia fisica.\nSecondo i rilevamenti dell'United States Census Bureau, la localit\u00e0 di Battle Mountain si estende su una superficie di 4,7 km\u00b2, tutti occupati da terre.\nIl clima di Battle Mountain \u00e8 da considerarsi semi-arido (secondo la classificazione dei climi di K\u00f6ppen).\nInfrastrutture e trasporti.\nBattle Mountain \u00e8 lungo l'Interstate 80 pi\u00f9 o meno a met\u00e0 fra Reno e Salt Lake City.\nDalla citt\u00e0 parte la Strada Statale 305 che porta alla citt\u00e0 di Austin sempre nel Nevada.\nLa ferrovia della Union Pacific Railroad passa da Battle Mountain.\nPopolazione.\nSecondo il censimento del 2000, a Battle Mountain vivevano 2.871 persone, ed erano presenti 839 gruppi familiari. La densit\u00e0 di popolazione era di 613 ab./km\u00b2. Nel territorio comunale si trovavano 1.231 unit\u00e0 edificate. Per quanto riguarda la composizione etnica degli abitanti, l'81,30% era bianco, lo 0,14% era afroamericano, il 2,54% era nativo, lo 0,49% era asiatico e lo 0,03% proveniva dall'Oceano Pacifico. L'11,81% della popolazione apparteneva ad altre razze e il 3,69% a pi\u00f9 di una. La popolazione di ogni razza ispanica corrispondeva al 23,58% degli abitanti.\nPer quanto riguarda la suddivisione della popolazione in fasce d'et\u00e0, il 33,8% era al di sotto dei 18, l'8,1% fra i 18 e i 24, il 29,0% fra i 25 e i 44, il 22,4% fra i 45 e i 64, mentre infine il 6,7% era al di sopra dei 65 anni di et\u00e0. L'et\u00e0 media della popolazione era di 32 anni. Per ogni 100 donne residenti vivevano 104,4 maschi."}
{"id": "2464264", "revid": "125752491", "url": "https://it.wikipedia.org/wiki?curid=2464264", "title": "Futbol'nyj Klub \u0160achtar Donec'k 2008-2009", "text": "Questa pagina raccoglie i dati riguardanti il Futbol'nyj Klub \u0160achtar Donec'k nelle competizioni ufficiali della stagione 2008-2009.\nStagione.\nIn questa stagione la squadra ha vinto il primo trofeo internazionale della propria storia, la Coppa UEFA 2008-2009, sconfiggendo in finale il per 2-1 dopo i tempi supplementari e diventando, cos\u00ec, l'unica compagine ucraina a vincere il trofeo. In semifinale lo \u0160achtar aveva eliminato i connazionali della Dinamo Kiev. In campionato la squadra ha ottenuto un secondo posto.\nRosa.\nStaff tecnico.\nAllenatore: Mircea Lucescu\nRisultati.\nUEFA Champions League.\n3\u00ba turno preliminare.\nAndata 12 e 13 agosto, ritorno 26 e 27 agosto 2008.\nFase a gironi - Girone C.\nAlla luce di questi risultati lo \u0160achtar viene eliminato dalla UEFA Champions League ma viene ammesso alla Coppa UEFA.\nCoppa UEFA.\nSedicesimi di finale.\nAndata 18 e 19 febbraio, ritorno 26 febbraio 2009.\nOttavi di finale.\nAndata 12 marzo 2009, ritorno 18 e il 19 marzo 2009.\nQuarti di finale.\nAndata 9 aprile 2009, ritorno 16 aprile 2009.\nSemifinale.\nAndata 30 aprile 2009, ritorno il 7 maggio 2009."}
{"id": "2464271", "revid": "71433", "url": "https://it.wikipedia.org/wiki?curid=2464271", "title": "AYO Technology", "text": ""}
{"id": "2464273", "revid": "461603", "url": "https://it.wikipedia.org/wiki?curid=2464273", "title": "Ergotelis F.C.", "text": ""}
{"id": "2464279", "revid": "1573940", "url": "https://it.wikipedia.org/wiki?curid=2464279", "title": "Yerington", "text": "Yerington \u00e8 una citt\u00e0 degli Stati Uniti, capoluogo della Contea di Lyon nello stato del Nevada. Nel censimento del 2000 la popolazione era di 2.883 abitanti.\nStoria.\nIl suo nome deriva da quello di Henry M. Yerington, soprintendente della ferrovia Virginia and Truckee Railroad dal 1868 al 1910.\nGeografia fisica.\nSecondo i rilevamenti dell'United States Census Bureau, la localit\u00e0 di Yerington si estende su una superficie di 4,4 km\u00b2, tutti occupati da terre.\nPopolazione.\nSecondo il censimento del 2000, a Yerington vivevano 2.883 persone, ed erano presenti 729 gruppi familiari. La densit\u00e0 di popolazione era di 655 ab./km\u00b2. Nel territorio comunale si trovavano 1.359 unit\u00e0 edificate. Per quanto riguarda la composizione etnica degli abitanti, l'84,53% era bianco, lo 0,17% era afroamericano, il 6,24% era nativo e lo 0,38% era asiatico. Il 5,79% della popolazione apparteneva ad altre razze e il 2,88% a pi\u00f9 di una. La popolazione di ogni razza ispanica corrispondeva al 15,44% degli abitanti.\nPer quanto riguarda la suddivisione della popolazione in fasce d'et\u00e0, il 24,7% era al di sotto dei 18, l'8,1% fra i 18 e i 24, il 22,2% fra i 25 e i 44, il 19,4% fra i 45 e i 64, mentre infine il 25,7% era al di sopra dei 65 anni di et\u00e0. L'et\u00e0 media della popolazione era di 41 anni. Per ogni 100 donne residenti vivevano 99,1 maschi."}
{"id": "2464280", "revid": "1632387", "url": "https://it.wikipedia.org/wiki?curid=2464280", "title": "Nicolas H\u00fclkenberg", "text": "In aggiunta alla sua attivit\u00e0 in Formula 1, H\u00fclkenberg ha disputato due gare del campionato del mondo endurance, vincendo la 24 Ore di Le Mans 2015 al volante della Porsche 919 Hybrid.\nCarriera.\nInizi.\nH\u00fclkenberg cominci\u00f2 a correre in kart nel 1997, a dieci anni. Nel 2002 vinse il titolo nazionale giovanile di karting tedesco, imponendosi nel campionato assoluto nella stagione successiva.\nNel 2005, dopo un'ulteriore stagione nel campionato tedesco di kart, H\u00fclkenberg debutt\u00f2 nella Formula BMW tedesca, vincendo il campionato gi\u00e0 al primo tentativo. Nello stesso anno vinse anche la finale mondiale del campionato di Formula BMW, che raccoglie tutti i migliori piloti dei vari campionati nazionali, venendo per\u00f2 retrocesso in terza posizione per aver mantenuto un comportamento scorretto alle spalle della safety car.\nNel 2006 H\u00fclkenberg pass\u00f2 in Formula 3, vincendo una gara nel campionato tedesco. Successivamente gareggi\u00f2 nella stagione 2006-2007 del campionato A1 Grand Prix nelle file del team tedesco; ottenne nove vittorie, portando in pratica la sua squadra alla vittoria finale nel campionato.\nNel 2007 pass\u00f2 al campionato europeo di Formula 3 con il team ASM, vincitore dei due campionati precedenti con Lewis Hamilton e Paul di Resta. Conquist\u00f2 quattro vittorie (al Norisring, a Zandvoort, al N\u00fcrburgring e al Circuito Paul Armagnac, in Francia) e il terzo posto in campionato; partecip\u00f2 anche alla corsa fuori campionato Masters di Formula 3, vincendola.\nA fine stagione la Williams gli offr\u00ec la possibilit\u00e0 di disputare un test su una vettura di Formula 1. Il giovane tedesco si dimostr\u00f2 piuttosto veloce gi\u00e0 al debutto, tanto che il team inglese lo mise sotto contratto come collaudatore per il , ruolo nel quale fu confermato anche per il .\nNel 2008, in parallelo con questo incarico, H\u00fclkenberg continu\u00f2 a correre in F3 Euro Series, stavolta vincendo il campionato; prese parte anche al campionato di GP2 Asia Series, finendo sesto nonostante avesse partecipato solo a quattro gare sulle dodici totali. Nel 2009 corse, sempre per il team ART, nel campionato GP2. Nel doppio appuntamento del N\u00fcrburgring conquist\u00f2 la vittoria sia nella gara lunga che in quella sprint; altre vittorie arrivarono nella gara lunga dell'Ungheria e nella sprint di Valencia. Queste vittorie e diversi piazzamenti lo portarono alla vittoria del campionato, battendo il rivale Vitalij Petrov ed eguagliando Lewis Hamilton con la vittoria del titolo al primo anno in categoria.\nFormula 1.\nWilliams (2010).\n2010.\nDopo due stagioni come collaudatore, a inizio novembre 2009 la Williams lo promosse pilota titolare, ingaggiandolo al fianco dell'esperto Rubens Barrichello per la stagione 2010. La prima parte del Campionato non fu facile, anche a causa della scarsa competitivit\u00e0 della vettura: nelle prime nove gare H\u00fclkenberg conquist\u00f2 solamente un punto nel Gran Premio della Malesia, nel quale era scattato dalla quinta posizione in griglia di partenza.\nNella seconda met\u00e0 di stagione il pilota tedesco miglior\u00f2 nettamente i propri risultati, anche grazie ai sensibili progressi compiuti dalla monoposto. Dopo un altro decimo posto nel Gran Premio di Gran Bretagna, in Ungheria H\u00fclkenberg giunse sesto al traguardo, conquistando il suo miglior risultato della stagione. Il pilota tedesco termin\u00f2 in zona punti anche a Monza, dove chiuse settimo, a Singapore e in Corea, dove conquist\u00f2 due decimi posti.\nNel Gran Premio del Brasile, sfruttando le particolari condizioni meteo e la pista che andava rapidamente asciugandosi, il pilota tedesco conquist\u00f2 la pole position, la prima per la Williams dal Gran Premio d'Europa 2005. In gara H\u00fclkenberg fu rapidamente sopravanzato da diversi piloti che disponevano di vetture pi\u00f9 competitive, dovendosi accontentare dell'ottavo posto finale. Il pilota tedesco chiuse la stagione in quattordicesima posizione, con 22 punti.\nNonostante i buoni risultati ottenuti e le lodi dello stesso Frank Williams, la scuderia inglese non lo conferm\u00f2 per il 2011, preferendogli il venezuelano Pastor Maldonado, fortemente spinto dall'azienda petrolifera statale PDVSA. Inoltre il tedesco rifiut\u00f2 un'offerta della Virgin Racing.\nForce India (2011-2012).\n2011.\nRimasto senza un volante, nel 2011 il pilota tedesco viene ingaggiato dalla Force India come terzo pilota, disputando le prove del venerd\u00ec in diversi Gran Premi. Al termine della stagione H\u00fclkenberg viene promosso pilota titolare per il 2012 al fianco di Paul Di Resta.\n2012.\nDopo una prima parte di stagione non facile, con soli sette punti conquistati nelle prime sette gare contro i ventuno del compagno di squadra, nel Gran Premio d'Europa tagli\u00f2 il traguardo in quinta posizione, dopo essere scattato dall'ottavo posto in griglia. Nel Gran Premio del Belgio H\u00fclkenberg miglior\u00f2 questo piazzamento, chiudendo al quarto posto dopo aver occupato anche la seconda posizione nelle prime fasi di gara.\nA Singapore, due gare dopo, il pilota tedesco fece segnare il giro pi\u00f9 veloce per la prima volta in carriera, ma tagli\u00f2 il traguardo solo in quattordicesima posizione. Nei sei Gran Premi rimanenti H\u00fclkenberg arriv\u00f2 sempre in zona punti, con l'eccezione del Gran Premio di Abu Dhabi, nel quale si ritir\u00f2 poco dopo il via per un incidente. Nell'ultima gara stagionale, in Brasile, il pilota tedesco fu tra i pochi, insieme a Jenson Button, a non montare gomme da bagnato dopo un breve scroscio di pioggia nelle prime fasi di gara. Ci\u00f2 gli permise di prendere la testa della corsa, dopo aver sopravanzato proprio il pilota inglese: tuttavia, l'ingresso della safety car annull\u00f2 il suo vantaggio sul gruppo e un errore di guida gli cost\u00f2 la prima posizione a vantaggio di Lewis Hamilton. Nel tentativo di recuperare la testa della corsa H\u00fclkenberg venne a contatto con Hamilton, venendo penalizzato e tagliando il traguardo in quinta posizione.\nAccordatosi con la Sauber per la stagione 2013, il pilota tedesco chiuse il campionato in undicesima posizione, con 63 punti.\nSauber (2013).\n2013.\nNella prima parte di stagione la Sauber non si dimostr\u00f2 competitiva come nel campionato precedente, relegando il pi\u00f9 delle volte H\u00fclkenberg nella seconda met\u00e0 dello schieramento. Nel Gran Premio d'apertura in Australia il pilota tedesco non riusc\u00ec a prendere il via per un problema tecnico, non riuscendo a completare neanche una tornata della gara per la terza volta su tre partecipazioni in carriera. Nel successivo Gran Premio della Malesia H\u00fclkenberg sfrutt\u00f2 le mutevoli condizioni atmosferiche per risalire la classifica, arrivando a occupare la quinta posizione e giungendo ottavo al traguardo.\nDopo aver conquistato un punto nel Gran Premio di Cina, nelle tre gare seguenti il pilota tedesco giunse sempre al traguardo, ma non riusc\u00ec a entrare in zona punti.\nLa svolta della stagione arriv\u00f2 a Monza, dove, grazie anche a delle migliorie apportate alla monoposto svizzera, H\u00fclkenberg tagli\u00f2 il traguardo in quinta posizione, dopo essere scattato dalla terza. Da questo momento il pilota tedesco ottenne diversi buoni piazzamenti, tra i quali un quarto posto nel Gran Premio di Corea e due sesti in Giappone e negli Stati Uniti.\nH\u00fclkenberg chiuse la stagione al decimo posto nella classifica generale, con 51 punti.\nDurante il 2013 il suo nome fu spesso accostato alla Ferrari: dopo un interessamento, venne silurato con un SMS da Stefano Domenicali.\nRitorno in Force India (2014-2016).\n2014.\nDopo una buona stagione con la Sauber, in cui vinse nettamente il confronto col compagno di squadra Gutierrez, H\u00fclkenberg torn\u00f2 alla Force India per il 2014, trovando al proprio fianco il pilota messicano Sergio P\u00e9rez.\nLa prima parte di stagione fu positiva per il pilota tedesco, che nei primi dieci Gran Premi arriv\u00f2 sempre a punti, conquistando quattro quinti posti come miglior risultato. La serie si interruppe al Gran Premio d'Ungheria, nel quale H\u00fclkenberg fu costretto al ritiro dopo un contatto col compagno di squadra.\nNella seconda met\u00e0 dell'anno la competitivit\u00e0 della vettura diminu\u00ec e non sempre H\u00fclkenberg fu in grado di lottare per i punti. Dopo essersi ritirato per la seconda volta in stagione nel Gran Premio degli Stati Uniti, in questa occasione per un guasto tecnico, il pilota tedesco chiuse la stagione con un sesto posto nel Gran Premio di Abu Dhabi, conquistando il nono posto in classifica generale con 96 punti. I buoni risultati ottenuti gli valsero comunque la conferma per il 2015, sempre a fianco di P\u00e9rez.\n2015.\nL'inizio della stagione 2015 si rivel\u00f2 invece piuttosto difficile per la Force India: a causa di alcuni problemi economici, dovuti sia all'aumento dei costi per competere in Formula 1 che a guai finanziari del patron Mallya, i lavori per la progettazione della nuova vettura andavano a rilento e la nuova VJM08 venne portata in pista solo in occasione dell'ultima sessione di test invernali. Nonostante i pochi chilometri accumulati, nel primo Gran Premio della stagione, in Australia, H\u00fclkenberg riusc\u00ec comunque a far segnare punti, approfittando dei molti ritiri per tagliare il traguardo in settima posizione. Nei tre Gran Premi successivi, per\u00f2, il pilota tedesco non riusc\u00ec a ripetersi e termin\u00f2 sempre fuori dai primi dieci. Solamente in Gran Premio del Canada fu in grado di piazzarsi in ottava posizione dopo essere scattato settimo.\nA partire dal Gran Premio d'Austria si verific\u00f2 una netta inversione di tendenza: grazie a un nuovo pacchetto aerodinamico, che anticipava una versione aggiornata della monoposto che avrebbe debuttato in Gran Bretagna, H\u00fclkenberg riusc\u00ec a qualificarsi quinto e fin\u00ec sesto, miglior risultato stagionale. Con la versione B della VJM08, H\u00fclkenberg riusc\u00ec a ripetersi anche in Giappone e Brasile, andando a punti con maggior costanza, nonostante in alcune occasioni si fosse reso protagonista di alcuni incidenti, tra cui quello con Felipe Massa a Singapore che gli cost\u00f2 da parte dei commissari una penalizzazione di tre posizioni da scontare nella corsa seguente. Concluse la stagione con un settimo posto ad Abu Dhabi e chiuse decimo nella classifica generale, dietro al compagno di squadra.\n2016.\nNel 2016 H\u00fclkenberg apr\u00ec la stagione con un settimo posto in Australia. Nelle quattro gare seguenti il pilota tedesco non conquist\u00f2 risultati positivi: fece segnare due quindicesimi posti e due ritiri, pur marcando il giro veloce nel Gran Premio di Cina. La situazione miglior\u00f2 nel Gran Premio di Monaco, chiuso in sesta posizione. Anche nelle gare seguenti H\u00fclkenberg giunse a punti, conquistando un ottavo posto in Canada e in Azerbaigian; tuttavia, nella seconda occasione fu messo in ombra dal compagno di squadra P\u00e9rez, autore della seconda prestazione in qualifica e terzo al traguardo.\nNel successivo Gran Premio d'Austria il pilota tedesco fece segnare la terza migliore prestazione in qualifica, potendo scattare dalla prima fila per via di una penalit\u00e0 inflitta all'autore del secondo tempo Nico Rosberg. La gara, tuttavia, fu compromessa da problemi di assetto, che causavano un'eccessiva usura delle gomme; H\u00fclkenberg fu poi costretto al ritiro per problemi ai freni nelle fasi finali di gara, mentre era nelle retrovie, venendo comunque classificato diciannovesimo. Nelle tre gare seguenti il pilota tedesco torn\u00f2 a segnare punti, cogliendo due settimi e un decimo posto. Il 13 ottobre 2016 venne annunciato il suo passaggio alla Renault per la stagione 2017; nel successivo Gran Premio del Belgio H\u00fclkenberg colse il miglior risultato stagionale, giungendo quarto al traguardo. Nelle gare rimanenti il pilota tedesco giunse stabilmente a punti, con l'eccezione di due ritiri per incidente nelle prime fasi di gara a Singapore ed Austin. H\u00fclkenberg eguagli\u00f2 il proprio miglior piazzamento in classifica assoluta, chiudendo la stagione al nono posto con 72 punti.\nRenault (2017-2019).\n2017.\nPer il 2017 H\u00fclkenberg si schier\u00f2 con la Renault, al fianco del britannico Jolyon Palmer. Il debutto stagionale, in Australia, fu piuttosto negativo per H\u00fclkenberg, che rimase escluso dal gruppo dei primi dieci in qualifica e si classific\u00f2 undicesimo e fuori dai punti in gara. Nei seguenti Gran Premi di Cina e Bahrein il pilota tedesco ottenne dei buoni risultati in qualifica, facendo segnare in entrambe le occasioni il settimo tempo, ma non riusc\u00ec a confermare questa competitivit\u00e0 in gara. A Shanghai, infatti, il pilota della Renault chiuse dodicesimo, mentre a Sakhir H\u00fclkenberg, pur perdendo posizioni rispetto alla qualifica, conquist\u00f2 i primi punti stagionali per s\u00e9 e per la scuderia giungendo nono al traguardo. \nH\u00fclkenberg miglior\u00f2 questo risultato nei successivi Gran Premi di Russia e Spagna, nei quali chiuse rispettivamente in ottava e sesta posizione. Questi risultati utili furono seguiti da una serie di gare pi\u00f9 difficili: a Monaco il pilota tedesco si ritir\u00f2 nelle prime fasi di gara per un problema tecnico, mentre all'ottavo posto conquistato nel Gran Premio del Canada seguirono un altro ritiro in Azerbaigian (per incidente, mentre occupava la quinta posizione) e un piazzamento fuori dai punti in Austria.\nA Silverstone la Renault port\u00f2 degli importanti aggiornamenti alla monoposto, tra i quali un nuovo fondo. H\u00fclkenberg disput\u00f2 il miglior Gran Premio della stagione per s\u00e9 e per la scuderia, qualificandosi e chiudendo la gara al sesto posto. Il successivo Gran Premio d'Ungheria fu meno positivo: penalizzato di cinque posizioni sulla griglia di partenza per la sostituzione del cambio, il pilota tedesco perse ulteriore tempo per un cambio gomme lento e fu coinvolto in un contatto con Kevin Magnussen nelle fasi finali di gara mentre contendeva al pilota danese l'undicesima posizione, ritirandosi infine negli ultimi giri per un problema tecnico.\nH\u00fclkenberg torn\u00f2 a punti nel successivo Gran Premio del Belgio, nel quale conquist\u00f2 il terzo sesto posto stagionale. Nelle sei gare seguenti, per\u00f2, il pilota tedesco non riusc\u00ec a ripetersi, cogliendo quattro ritiri per problemi tecnici e due arrivi fuori dai punti. H\u00fclkenberg chiuse la stagione con un decimo posto nel Gran Premio del Brasile e un sesto posto nel Gran Premio di Abu Dhabi, risultati che lo fecero risalire alla decima posizione della classifica finale, con 43 punti.\n2018.\nConfermato alla Renault per il 2018, H\u00fclkenberg fu affiancato da Carlos Sainz Jr., che aveva gi\u00e0 sostituito Palmer nelle ultime gare della stagione precedente.\nIl pilota tedesco apr\u00ec la stagione con una serie di tre risultati utili consecutivi, cogliendo un settimo e due sesti posti. La serie si interruppe nel Gran Premio di Azerbaigian, nel quale, come l'anno precedente, H\u00fclkenberg si ritir\u00f2 dopo un incidente. Per la stessa ragione si dovette ritirare anche nel successivo Gran Premio di Spagna, quando fu coinvolto in una collisione con Romain Grosjean nelle prime fasi di gara: il pilota francese fu ritenuto pienamente responsabile per lo scontro e penalizzato.\nNel gran premio di Monaco, dopo una qualifica deludente che non lo vide centrare il Q3, fu protagonista di una buona rimonta in gara fino all'ottavo posto. In Canada centr\u00f2 il settimo posto in qualifica e in gara, confermandosi \"primo degli altri\" dopo i 6 piloti dei 3 top team. Nel Gran Premio di Francia, gara di casa della Renault, giunse nono, dietro al compagno di squadra Sainz. Dopo un altro ritiro nel Gran Premio d'Austria e un sesto posto nel Gran Premio di Gran Bretagna, ottenne il miglior risultato stagione nel Gran Premio di Germania, dove colse il quinto posto. Le tre gare successive non furono altrettanto felici: nel Gran Premio d'Ungheria concluse fuori dalla zona punti, dodicesimo, mentre nel Gran Premio del Belgio si rese protagonista di un'ingenuit\u00e0 alla prima curva subito dopo la partenza, ritardando oltremodo la frenata e andando cos\u00ec a tamponare la McLaren di Fernando Alonso, che a sua volta impatt\u00f2 violentemente con la Sauber di Leclerc. I tre piloti furono costretti al ritiro, mentre rimasero pesantemente danneggiate anche le vetture di Ricciardo e R\u00e4ikk\u00f6nen. Il tedesco, responsabile dell'accaduto, venne penalizzato di 10 posizioni sulla linea di partenza in occasione del successivo Gran Premio d'Italia, che concluse in tredicesima posizione. Dopo tre gare di fila senza punti, arriv\u00f2 decimo in occasione del Gran Premio di Singapore. Nel finale di campionato ottenne due sesti posti consecutivi ad Austin e in Messico, concludendo la stagione al settimo posto in classifica nonostante ben sette ritiri, totalizzando 69 punti.\n2019.\nIl tedesco, rimasto nella scuderia francese anche nel 2019, esord\u00ec conquistando per la quarta volta il 7\u00ba posto in Australia. Nelle successive cinque gare H\u00fclkenberg non port\u00f2 a casa punti, tornando nella top 10 nel Gran Premio del Canada e in Francia. Dopo aver conquistato un solo punto nelle quattro gare che precedevano la sosta estiva, Nico si riprese leggermente nella seconda parte di stagione, andando a punti dal Gran Premio del Belgio al Gran Premio di Russia, portando a casa anche un ottimo quinto posto in Italia. In Giappone giunse decimo ma fu squalificato insieme al suo compagno Daniel Ricciardo per aver infranto il regolamento sportivo a causa di un sistema frenante automatico non conforme al regolamento. Arriv\u00f2 decimo in Messico e nono negli Stati Uniti, mentre in Brasile e ad Abu Dhabi non conquist\u00f2 alcun punto, piazzandosi rispettivamente 15\u00b0 e 12\u00b0, concludendo l'annata in 14\u00aa posizione con 37 lunghezze, 32 in meno rispetto al 2018.\nDato l'annuncio di Esteban Ocon in Renault per il 2020 e la conferma di Ricciardo, Nico H\u00fclkenberg rimase senza sedile dopo otto stagioni consecutive.\nRacing Point (2020).\n2020.\nIl 31 luglio 2020, a seguito della positivit\u00e0 di Sergio P\u00e9rez al SARS-CoV-2, venne scelto come sostituto del pilota messicano al fianco di Lance Stroll nel Gran Premio di Gran Bretagna, a cui per\u00f2 non riusc\u00ec a partecipare a causa di problemi al motore. Venne confermato anche nel successivo Gran Premio del 70\u00ba Anniversario, dove chiuse settimo dopo aver ottenuto un terzo posto in griglia.\nA causa dell'indisponibilit\u00e0 di Lance Stroll per lo stesso motivo, H\u00fclkenberg venne chiamato in extremis dalla Racing Point per partecipare al Gran Premio dell'Eifel, che concluse anche questa volta a punti, arrivando ottavo dopo essere partito dalla ventesima ed ultima posizione. Chiuse il campionato in quindicesima posizione assoluta, con 10 punti.\nRiserva in Aston Martin e Mercedes (2021-presente).\n2021.\nDopo le prestazioni nei tre Gran Premi nel 2020 con la Racing Point, il team, diventato Aston Martin, decise di confermarlo come pilota di riserva e collaudatore per tutta la stagione 2021. Oltre all'ingaggio con l'Aston Martin, H\u00fclkenberg sigl\u00f2 un contratto anche con la Mercedes, mettendosi a disposizione della scuderia nei \"week-end\" nei quali le altre due riserve, Stoffel Vandoorne e Nyck De Vries, erano impegnati nelle gare di Formula E.\nEndurance.\nNel 2015, contemporaneamente alla Formula 1, H\u00fclkenberg prese parte a due gare del WEC a bordo della terza Porsche 919 ufficiale, affiancato da Nick Tandy e Earl Bamber. Fece il suo debutto alla 6 Ore di Spa-Francorchamps, dove ottenne una buona prima fila, ma in gara fu solo sesto, a causa di un incidente durante un doppiaggio mentre alle guida c'era Tandy. A pochi giorni di distanza dalla gara canadese di F1 torn\u00f2 a gareggiare nel WEC, dove colse un importante successo: il pilota tedesco vinse infatti all'esordio la 24 Ore di Le Mans, sempre in equipaggio con Tandy e Bamber..\nIndyCar.\nNel ottobre del 2021 H\u00fclkenberg partecipa ai suoi primi test in IndyCar con il team Arrow McLaren SP."}
{"id": "2464281", "revid": "120937200", "url": "https://it.wikipedia.org/wiki?curid=2464281", "title": "Lista delle serie matematiche", "text": "Questa lista di serie contiene formule per sommatorie finite o infinite. Pu\u00f2 essere usata con altri strumenti per valutare sommatorie.\nSomme di potenze.\n dove formula_6 \u00e8 il formula_7-esimo numero di Bernoulli.\n dove formula_12 \u00e8 la Zeta di Riemann.\nSerie di potenze.\nCon denominatori fattoriali.\nMolte serie che sono calcolate per mezzo del teorema di Taylor hanno coefficienti frazionari contenenti fattoriali.\nSerie binomiali.\nSerie binomiali (include la radice quadrata per formula_27 e la serie infinita geometrica per formula_28):\n con il generalizzato coefficiente binomiale formula_36\nFunzioni trigonometriche.\nsomma del seno e del coseno che si annullano nella serie di Fourier."}
{"id": "2464282", "revid": "1305772", "url": "https://it.wikipedia.org/wiki?curid=2464282", "title": "Il matrimonio inaspettato", "text": "Il matrimonio inaspettato \u00e8 un dramma giocoso in due atti del compositore Giovanni Paisiello basato sul libretto \"Il marchese villano\", scritto da Pietro Chiari per Baldassarre Galuppi.\nFu rappresentata per la prima volta il 1\u00ba novembre 1779 (21 ottobre secondo il calendario giuliano) al \"Kammen\u00efy Ostrov\" di San Pietroburgo.\nRappresentazione in tempi moderni e registrazione.\n\"Il matrimonio inaspettato\" fu messo in scena per la prima volta in tempi moderni il 10 maggio 2008 all'Haus f\u00fcr Mozart di Salisburgo in occasione del Festival del 2008. L'esecuzione fu affidata all'Orchestra Giovanile \"Luigi Cherubini\" e al Salzburger Bachchor sotto la direzione di Riccardo Muti. Il cast era composto da Alessia Nadin (Vespina), Marie-Claude Chappuis (La Contessa di Sarzana), Markus Werba (Giorgino) e Nicola Alaimo (Tulipano). In questa occasione l'opera fu registrata e trasmessa in diretta su Radio Os1. Lo spettacolo fu successivamente ripreso anche in alcuni teatri italiani come il Teatro Alighieri per il Ravenna Festival."}
{"id": "2464283", "revid": "2096647", "url": "https://it.wikipedia.org/wiki?curid=2464283", "title": "Aeroporto Internazionale di Hurghada", "text": "L'Aeroporto Internazionale di Hurghada () (ICAO: HEGN - IATA: HRG) \u00e8 un aeroporto egiziano situato a circa 10\u00a0km a sud della citt\u00e0 di Hurghada.\nStrategia.\nL'aeroporto ha prevalentemente voli charter provenienti da tutta l'Europa.\nNel 2008 l'aeroporto ha visto transitare 6.743.199 passeggeri che ha rappresentato un incremento del 13,4% rispetto al 2007.\nLe compagnie aeree hanno chiuso temporaneamente tutti i voli di linea e charter dalle citt\u00e0 della Federazione Russa per Egitto nel 2015 in seguito all'attentato terroristico all'aereo Airbus A320 della russa Metrojet e il blocco di tutti i voli. La compagnia aerea low-cost easyJet effettua voli due volte alla settimana da Milano Malpensa ad Hurghada con orario valido fino a Marzo 2019."}
{"id": "2464284", "revid": "92723", "url": "https://it.wikipedia.org/wiki?curid=2464284", "title": "Ghigliosc\u00e9", "text": "Ghigliosc\u00e9 \u00e8 l'italianizzazione del termine francese \"guilloch\u00e9\". Indica una caratteristica lavorazione ornamentale di superfici generalmente metalliche, ottenuta con apposite macchine (dette \"guillocher\") che, guidate manualmente, generano un disegno ripetitivo di righe incise, lineari oppure ondulate. Con accessori dedicati \u00e8 possibile anche disegnare cerchi concentrici o forme cilindriche e di rivoluzione, come penne stilografiche.\nDal termine ghigliosc\u00e9 \u00e8 possibile derivare ghiglioscinato, ghiglioscinatore, eccetera, dal significato evidente.\nLa macchina.\nLa macchina \"guillocher\" \u00e8 per molti aspetti una macchina utensile: ha banchi mobili su cui si fissano l'oggetto da lavorare e l'utensile, ma non dispone di motore. Tutti i movimenti sono impressi a mano da un operatore.\nL'origine esatta delle prime macchine non \u00e8 nota con certezza. \u00c8 possibile che abbiano paternit\u00e0 svizzera, forse da costruttori francesi, data l'origine francese del nome. Esistono casse d'orologio lavorate in questo modo che portano inciso l'anno 1624.\nIn Italia l'unico costruttore di rilievo fu la Meccaniche Pear di Firenze, che realizz\u00f2 macchine \"guillocher\" dai primi anni cinquanta fino alla fine degli anni sessanta.\n\u00c8 probabile che attualmente nel mondo non esistano produttori per questo tipo di macchine. Quelle esistenti vengono mantenute in efficienza. La costruzione di un esemplare appositamente realizzato sarebbe alquanto costosa. Non \u00e8 invece escluso che qualche importante azienda possa averne approntata una al suo interno convertendo una macchina a controllo numerico.\nIl funzionamento.\nLe macchine \"guillocher\" presentano innanzitutto un blocco su cui si pu\u00f2 fissare l'oggetto da lavorare, ad esempio mediante un morsetto, che si muove lungo guide dall'alto in basso e viceversa, mosso a mano mediante ruote, cinghie e viti. Un altro blocco ospita l'utensile, ad esempio in acciaio rapido, che lungo un'altra guida si avvicina e preme sull'oggetto da lavorare durante il suo movimento discendente, incidendo una linea mediante asportazione di truciolo. Il blocco utensile viene poi mosso lateralmente per preparare la macchina alla linea successiva, generando un disegno ripetitivo. La mano che guida e preme il carrello con l'utensile \u00e8 responsabile della profondit\u00e0 e della lunghezza del solco, e l'abilit\u00e0 dell'operatore garantisce la sua uniformit\u00e0 e la regolarit\u00e0 delle linee che si vanno a formare in successione.\nTramite camme opportunamente profilate, chiamate patrone, di origine probabilmente tedesca, \u00e8 possibile obbligare il blocco che ospita l'oggetto a muoversi lungo linee ondulate, anzich\u00e9 lineari. Inoltre tra l'esecuzione di una riga e la successiva le patrone possono essere mosse in senso verticale, consentendo di tracciare linee ondulate sfasate tra loro verticalmente.\nCombinando tutte queste possibilit\u00e0, cio\u00e8 forma dell'utensile incidente, profondit\u00e0 del solco, direzione e andamento della linea, distanza tra una linea e l'altra, sfasamento verticale delle linee ondulate e altro ancora, \u00e8 possibile ottenere una grande variet\u00e0 di disegni.\nLe produzioni.\nLe produzioni di maggior prestigio sono ottenute in oreficeria, lavorando su oggetti di metallo nobile. Possono essere ghiglioscinate tutte le produzioni in lastra, come casse di orologi, scatole, trousses, portasigarette, penne stilografiche, rivestimento di accendisigari, custodie per rossetti, portapastiglie, fermacravatte, gemelli eccetera. Naturalmente ogni produttore, guidato dalla fantasia, pu\u00f2 utilizzare la macchina per qualunque tipo di produzioni inconsuete.\nComune \u00e8 anche utilizzare la ghiglioscinatura su un fondo che deve ospitare uno smalto trasparente, attraverso cui sar\u00e0 visibile il disegno.\nI disegni pi\u00f9 tradizionali sono conosciuti con nomi specifici: il millerighe \u00e8 semplicemente una serie di righe sottili e vicine; il chicco di riso \u00e8 ottenuto con linee fittamente ondulate, sfasate di met\u00e0 altezza tra una linea e l'altra, in modo da ottenere forme vagamente romboidali che ricordano appunto un chicco di riso.\nA fine '800 e nei primi decenni del '900 furono molto in voga cornici per quadri lavorate a ghigliosc\u00e9. Le aste per cornici venivano ghiglioscinate con frese per legno a solchi paralleli. Il colore di tali cornici \u00e8 quasi esclusivamente il nero, a volte con inserti in radica."}
{"id": "2464285", "revid": "287204", "url": "https://it.wikipedia.org/wiki?curid=2464285", "title": "Partecipanti al Tour de France 2009", "text": "Elenco dei partecipanti al Tour de France 2009.\nAlla competizione hanno preso parte 20 squadre, ciascuna delle quali composta da nove corridori, per un totale di 180 ciclisti. Hanno partecipato 17 delle 18 squadre iscritte all'UCI ProTour (solo la Fuji-Servetto non era presente) pi\u00f9 tre squadre invitate, l'Agritubel, la Skil-Shimano e la Cerv\u00e9lo TestTeam.\nI 180 partenti erano in rappresentanza di 30 paesi differenti. La nazionalit\u00e0 pi\u00f9 rappresentata \u00e8 stata quella francese, con 41 corridori al via, seguita da quella spagnola (27) e da quelle italiane e tedesche (15).\nCiclisti per nazione.\nLe nazionalit\u00e0 rappresentate nella manifestazione sono 30; in tabella il numero dei ciclisti suddivisi per la propria nazione di appartenenza:"}
{"id": "2464286", "revid": "125272997", "url": "https://it.wikipedia.org/wiki?curid=2464286", "title": "Formula Junior derivate da Lancia Appia", "text": "Negli anni a cavallo tra il decennio del 1950 e quello del 1960 il motore della Lancia Appia, opportunamente modificato e preparato, viene montato da alcuni piccoli costruttori italiani sulle monoposto di Formula Junior.\nIn base al regolamento internazionale appositamente predisposto, le vetture di questa nuova formula devono avere una cilindrata compresa tra 1000 e 1100 centimetri cubi ma il blocco motore, il cambio, il sistema frenante e quello di alimentazione devono derivare direttamente da una vettura di grande serie (almeno 1000 unit\u00e0 costruite in un anno). L'Italia \u00e8 la prima ad organizzare corse riservate a queste piccole monoposto, anche perch\u00e9 molti costruttori-artigiani di casa nostra - abilissimi ed attivissimi - iniziano subito a sfornare i primi bolidi.\nLe prime Junior utilizzano le parti meccaniche della Fiat 1100.103 ma gi\u00e0 nel 1959 il costruttore Dagrada ricorre all'impiego del motore Appia. Oltre a Dagrada, anche Facetti, Raf, Raineri e Volpini utilizzano il propulsore dell'Appia per le loro piccole monoposto.\nDagrada.\nNel '59 il costruttore Dagrada ricorre all'impiego del motore Appia, ritenendo che questo propulsore, con le sue camere di scoppio emisferiche ed i suoi due assi a camme nel basamento, consenta di ottenere un buon rendimento volumetrico con la possibilit\u00e0 di raggiungere elevati regimi di rotazione.\nLa faccenda non \u00e8 per\u00f2 facile, soprattutto per la intricata conformazione dei condotti di aspirazione e di scarico. Ma il bravo e tenace Angelo Dagrada pone rimedio al problema con un lavoro da cesellatore, rimodellando del tutto la testata, utilizzando due carburatori Weber DCO orizzontali e poi, ispirandosi a quanto progettato da Vittorio Jano anni prima per la monoposto Lancia D50, montando il motore in posizione leggermente trasversale per consentire il passaggio dell'albero di trasmissione a lato del posto di guida. \nAnche il cambio \u00e8 di origine Lancia, ma la matrice \u00e8 quella della Flaminia. La potenza del motore elaborato \u00e8 inizialmente di 75 CV ma a fine carriera, nel 1960, pare si aggiri attorno a 90\u00a0CV. \nDopo un '59 in sordina (miglior risultato: 5\u00ba posto in batteria per merito di Franco Bordoni alla 6 ore Esso sulla pista di Vallelunga) l'anno successivo arrivano le soddisfazioni grazie anche all'apporto dell'astro nascente Giancarlo Baghetti (futuro pilota Ferrari, anche di Formula Uno). Baghetti vince il Trofeo Vigorelli, la Coppa FISA ed una delle Prove Addestrative indette dalla CSAI (Commissione Sportiva Automobilistica Italiana) ottenendo anche alcune vittorie in \"batteria\" e parecchi piazzamenti nelle zone alte di classifica. Anche il pilota Giorgio Bassi, pur non vincendo, coglie alcuni discreti piazzamenti e due apprezzabili secondi posti in altrettante Prove Addestrative svoltesi a Monza. \nAl termine della stagione 1960, Giancarlo Baghetti finisce al 4\u00ba posto - a pari merito con Giacomo Russo (alias \"Geki\") - nella classifica finale del Campionato Italiano Conduttori Formula Junior (vinto - per la cronaca - da Renato Pirocchi su Fiat Stanguellini) mentre Bassi \u00e8 ventesimo. \nI lusinghieri successi conseguiti nel '60 incoraggiano Dagrada che per l'anno successivo prepara una nuova monoposto il cui motore viene montato posteriormente e, migliorato, arriva ad erogare pi\u00f9 di 100\u00a0CV di potenza. Ma tutto questo non basta ancora: la concorrenza dei costruttori inglesi - i cui motori di derivazione BMC (British Motor Corporation), d'impostazione pi\u00f9 moderna, si prestano meglio al potenziamento - si fa prepotente e la Dagrada-Lancia - oltretutto orfana di Giancarlo Baghetti (passato alla Formula Uno in Ferrari)- \u00e8 assillata da seri problemi di messa a punto, tanto che nel triennio 1961/63 riesce una sola volta, profittando dell'assenza dei grossi calibri inglesi, a cogliere la vittoria con Giorgio Bassi.\nFacetti.\nNel 1960 scende in pista la Facetti-Lancia: questa monoposto a motore posteriore viene portata in gara da Carlo Facetti, figlio del costruttore, ma, pur potente (90\u00a0CV), rivela carenze telaistiche, tanto che il miglior risultato in pista \u00e8 un magro 4\u00ba posto nella Prima Finale del Premio Vigorelli 1960: anche un estremo tentativo, nel '61, di adottare un telaio Cooper abbinato al motore Appia non ha il successo sperato.\nRaf (Raffaele Cammarota).\nSi tratta di un esemplare unico (a motore posteriore) realizzato nel '61 dal pilota (ed esperto orologiaio) Raffaele Cammarota.\nIl motore montato sulla Raf \u00e8 un Lancia Appia modificato nella distribuzione (ad ingranaggi anzich\u00e9 a catena), nell'imbiellamento (alberi e bielle su rulli invece che su cuscinetti) e nella carburazione (due carburatori doppio corpo Weber) ed erogante cos\u00ec circa 80\u00a0CV. Purtroppo anche questo tentativo non sortisce i risultati sperati e Cammarota riesce appena a concludere al 9\u00ba posto la seconda batteria nella Coppa Junior a Monza.\nRaineri.\nLa monoposto di Raineri (risalente al 1960) monta, posteriormente, il motore Lancia Appia: poco o nulla si sa di questa monoposto, che fa solo sporadiche apparizioni e non consegue che modestissimi piazzamenti (7\u00ba posto, con Bruno Basini, in batteria al Trofeo Vigorelli; 11\u00ba posto, sempre in batteria e sempre con Basini, al Gran Premio Lotteria a Monza).\nVolpini.\nLa lista dei mini-costruttori si chiude con Volpini il quale, nel '61, abbandona il propulsore Fiat e presenta agli appassionati la sua nuova Junior motorizzata Lancia: malgrado la leggerezza del telaio a traliccio di tubi e la discreta potenza dichiarata (85\u00a0CV) a questa macchina - apprezzabile per la linea filante della carrozzeria (realizzata in alluminio dalla Sport Cars di Modena) - non possono essere accreditati risultati di un qualche significato."}
{"id": "2464289", "revid": "4175", "url": "https://it.wikipedia.org/wiki?curid=2464289", "title": "Sei Nazioni 2010", "text": "Il Sei Nazioni RBS 2010 (ingl. RBS 2010 Six Nations Championship), torneo rugbistico tra le Nazionali di , , , , e , si \u00e8 svolto dal 6 febbraio al 20 marzo 2010 ed \u00e8 stato vinto dalla Francia, che ha conquistato il Grande Slam.\nL', nonostante la vittoria contro la , non ha evitato il Cucchiaio di Legno avendo comunque chiuso all'ultimo posto.\nSei Nazioni Under-20.\nIl torneo Under-20 fu vinto per la 1\u00aa volta dall'Irlanda."}
{"id": "2464290", "revid": "1543377", "url": "https://it.wikipedia.org/wiki?curid=2464290", "title": "Heel and Toe Films", "text": "Heel and Toe Films (nota anche come Heel &amp; Toe Productions) \u00e8 una casa di produzione televisiva diretta da Paul Attanasio e dalla moglie Katie Jacobs, all'indirizzo di 2058 Broadway Santa Monica, CA 90404 in California.\nPubblicit\u00e0.\nLa pubblicit\u00e0 della Heel and Toe Films pu\u00f2 essere vista alla fine di ogni episodio di \"Dr. House - Medical Division\", nella quale un piede che calza una scarpa nera scende e schiaccia una piccola statuetta che rappresenta una coppia di sposi."}
{"id": "2464291", "revid": "599013", "url": "https://it.wikipedia.org/wiki?curid=2464291", "title": "Shintar\u014d Hashimoto", "text": "Si arruol\u00f2 nella Marina imperiale giapponese nel 1913 e si specializz\u00f2 alla fine del decennio in guerra silurante. Negli anni venti prosegu\u00ec la sua formazione frequentando per due anni il Collegio navale, durante il quale ottenne la promozione a capitano di corvetta: nel 1926 lo termin\u00f2 e divenne comandante del cacciatorpediniere di scorta \"Nashi\". Nella prima met\u00e0 degli anni trenta lavor\u00f2 presso diversi stati maggiori, facendosi riconoscere per l'eccellente specializzazione in siluri e impiego del naviglio leggero silurante. Con l'inizio del 1934 cominci\u00f2 una serie di comandi in mare a capo di divisioni di cacciatorpediniere, culminate nella carica di capo di stato maggiore del Distretto di guardia di Ryojun, deputato al controllo delle coste della Manciuria: questo incarico dur\u00f2 dal 1937 al 1939. A cavallo tra i due decenni comand\u00f2 in successione l'incrociatore pesante e la nave da battaglia prima di essere nominato, nel settembre 1941, contrammiraglio e capo della 3\u00aa Squadriglia cacciatorpediniere: con questa formazione partecip\u00f2 alla fase iniziale della campagna della Malesia e agli sbarchi a Miri (dicembre 1941), all'occupazione di Balikpapan e di Bandjermasin (gennaio-febbraio 1942). Aggregato poi alla 1\u00aa Flotta, fu presente ma senza avervi un ruolo alla disastrosa battaglia delle Midway (4-6 giugno); pass\u00f2 con la squadriglia alla 2\u00aa Flotta, con la quale prese parte all'intera e sfibrante campagna di Guadalcanal: combatt\u00e9 nella battaglia navale di met\u00e0 novembre 1942 e nel febbraio 1943 port\u00f2 materialmente a termine l'evacuazione delle truppe imperiali. Per gran parte del 1943 rimase in Giappone a dirigere la Scuola siluristi e solo a fine novembre divenne comandante della 5\u00aa Divisione incrociatori. Alla testa di questa unit\u00e0 prese parte alla battaglia del Mare delle Filippine (19-20 giugno 1944).\nDivenuto viceammiraglio a met\u00e0 ottobre 1944, segu\u00ec la 2\u00aa Flotta nella vasta battaglia del Golfo di Leyte, durante la quale perse la sua ammiraglia, l'incrociatore pesante . Sopravvissuto incolume alla grave sconfitta, dal novembre 1944 oper\u00f2 nelle ex-Indie orientali olandesi a bordo dell'incrociatore pesante . Nella notte del 16 maggio 1945, durante una missione di rifornimento alle isole Andamane, fu sorpreso da una divisione di cacciatorpediniere britannici nell'Oceano Indiano, andando a fondo con l'incrociatore.\nBiografia.\nInizio della carriera.\nShintar\u014d Hashimoto nacque l'11 maggio 1892 nella prefettura di Wakayama. In giovane et\u00e0 s'iscrisse all'Accademia navale di Etajima: studi\u00f2 nella 41\u00aa classe e per i suoi meriti fu nominato Cavaliere di II Classe dell'Ordine del Nibbio d'oro; si diplom\u00f2 il 19 dicembre 1913, quarantatreesimo su 148 allievi, ottenne il brevetto di aspirante guardiamarina e fu imbarcato sull'incrociatore corazzato per la crociera d'addestramento. L'11 agosto 1914 fu trasferito all'incrociatore protetto e il 1\u00ba dicembre, ottenuta la promozione a guardiamarina, fu integrato nello stato maggiore del 1\u00ba Distaccamento del Sud. Poco dopo, il 1\u00ba febbraio 1915, ritorn\u00f2 a bordo del \"Chikuma\" e da questo pass\u00f2 all'incrociatore protetto il 16 agosto. Dal 1\u00ba dicembre 1916, appena divenuto sottotenente di vascello, frequent\u00f2 il Corso base alla Scuola di artiglieria navale, cui segu\u00ec il Corso base alla Scuola siluristi dal 1\u00ba giugno 1917; il 1\u00ba dicembre, conclusi gli studi, fu imbarcato sulla torpediniera \"Kamikaze\" per affinare le sue doti. Dopo due anni di servizio in mare fu promosso tenente di vascello e decise di seguire il Corso avanzato alla Scuola siluristi, cominciando dal 1\u00ba dicembre 1919.\nGli anni venti e trenta.\nHashimoto termin\u00f2 la sua specializzazione il 1\u00ba dicembre 1920 ed ebbe il comando di una torpediniera rimasta non identificata all'interno di una divisione di naviglio silurante. L'8 giugno 1921 fu trasferito all'equipaggio del cacciatorpediniere di seconda classe (assimilabile all'occidentale cacciatorpediniere di scorta) \"Kaede\", poi il 1\u00ba marzo dell'anno successivo fu riassegnato al cacciatorpediniere di scorta \"Hasu\" in qualit\u00e0 di vicecomandante: il 31 luglio ritornava comunque un semplice ufficiale di bordo. Il 20 settembre lasci\u00f2 l'unit\u00e0 per divenire l'ufficiale capo addetto ai lanciasiluri del cacciatorpediniere \"Okikaze\". Il 1\u00ba dicembre 1923 gli fu infine affidato il primo comando in mare, la torpediniera \"Yudachi\". Preparato e abile, Hashimoto intraprese un percorso di formazione presso il Collegio navale, l'istituzione della marina imperiale che formava ufficiali di stato maggiore: il 1\u00ba dicembre 1924 s'iscrisse direttamente al Corso A e per due anni rimase costantemente impegnato negli studi come allievo della 24\u00aa classe; ricevette comunque una promozione a capitano di corvetta il 1\u00ba dicembre 1925. Un anno esatto pi\u00f9 tardi concluse il corso e fu messo a capo del cacciatorpediniere di scorta \"Nashi\", col quale rimase a lungo. Il 1\u00ba dicembre 1927 fu assegnato a un incarico a terra come membro dello stato maggiore del 2\u00ba Distretto navale, con quartier generale a Kure, dove guadagn\u00f2 un'esperienza di comando preziosa. Il 30 novembre 1929 fu invece integrato nello stato maggiore della 1\u00aa Squadriglia cacciatorpediniere, ruolo nel quale pot\u00e9 esprimere le proprie qualit\u00e0 al meglio.\nHashimoto divenne capitano di fregata il 1\u00ba dicembre 1930 e continu\u00f2 a servire nella squadriglia. Solo il 14 novembre 1931 fu riassegnato a nuova funzione presso lo stato maggiore dell'Ufficio scuole della Marina imperiale, dipendente dal Ministero; prosegu\u00ec in mansioni eminentemente amministrative presso il 3\u00ba Distretto navale (Sasebo), al quale fu assegnato il 15 novembre 1933. Tuttavia gi\u00e0 il 31 gennaio 1934 ebbe una nuova destinazione come comandante in capo della 21\u00aa Divisione torpediniere; il 15 novembre fu poi trasferito alla testa della 5\u00aa Divisione cacciatorpediniere. Il 15 novembre 1935 fu portato al rango di capitano di vascello e posto alla guida della 20\u00aa Divisione cacciatorpediniere; segu\u00ec infine l'incarico di comando con la 7\u00aa Divisione cacciatorpediniere dal 1\u00ba dicembre 1936 al 1\u00ba dicembre 1937. Questa serie di comandi si spiega con la fama che Hashimoto si era fatto di esperto di siluri e cacciatorpediniere, tra i pi\u00f9 qualificati della marina imperiale. Dopo l'intenso ciclo di servizio in mare, il 1\u00ba dicembre 1937 fu nominato capo di stato maggiore del Distretto di guardia di Ryojun, con quartier generale a Port Arthur e responsabile della sicurezza delle coste mancesi e della penisola del Kwantung.\nLa seconda guerra mondiale.\n1939-1943.\nIl 15 novembre 1939 Hashimoto fu messo a capo di una grande unit\u00e0 da guerra, il moderno incrociatore pesante appena entrato in servizio, quindi dal 1\u00ba novembre 1940 fu comandante della nave da battaglia ricostruita , ruolo che detenne per meno di un anno. Il 1\u00ba settembre 1941, infatti, fu nominato comandante della 3\u00aa Squadriglia cacciatorpediniere (11\u00aa e 12\u00aa Divisione cacciatorpediniere) e di conseguenza ebbe la nomina a contrammiraglio il 15 ottobre.\nIl 7 dicembre 1941, con l'attacco di Pearl Harbor e la simultanea espansione nel Sud-est asiatico, l'Impero giapponese entr\u00f2 nella seconda guerra mondiale contro Stati Uniti, Impero britannico e Regno dei Paesi Bassi. Hashimoto e la 3\u00aa Squadriglia erano da poco giunti alle dipendenze della 2\u00aa Flotta del viceammiraglio Nobutake Kond\u014d, incaricata di coordinare e proteggere i molteplici sbarchi nelle colonie occidentali; in particolare egli fu sottoposto alla squadra del viceammiraglio Jisabur\u014d Ozawa, che doveva condurre gli assalti anfibi nella Malesia britannica e nel Borneo occidentale. Con una forza complessiva di dieci cacciatorpediniere, sei dragamine e tre cacciasommergibili, Hashimoto scort\u00f2 da vicino il convoglio che sbarc\u00f2 reparti della 25\u00aa Armata a Kota Bharu e Patani, aiutando poi le truppe a eliminare la difesa locale. Subito dopo Hashimoto si port\u00f2 come da ordini nella baia di Cam Ranh, dove attese i trasporti carichi di uomini e materiali per l'occupazione di Miri e le forze congiunte dell'Esercito imperiale: il mattino presto, a bordo della sua ammiraglia , salp\u00f2 alla testa della scorta formata dalla 12\u00aa Divisione cacciatorpediniere (\"Murakumo\", \"Shirakumo\", \"Usugumo\", \"Shinonome\"), dal \"Fubuki\" dell'11\u00aa Divisione e dal \"Sagiri\" della 20\u00aa Divisione, pi\u00f9 alcuni dragamine e la nave portaidrovolanti \"Kamikawa Maru\". Questa formazione pass\u00f2 inosservata agli Alleati e il 16 dicembre, nonostante condizioni atmosferiche proibitive, Hashimoto complet\u00f2 un riuscito sbarco che incontr\u00f2 scarsa opposizione. Passato alle dipendenze della 3\u00aa Flotta del viceammiraglio Ib\u014d Takahashi che, discesa dalle Filippine, operava sotto la supervisione generale di Kond\u014d a est del Borneo, Hashimoto scort\u00f2 con la propria squadriglia le unit\u00e0 che eseguirono gli sbarchi presso Balikpapan il 22 gennaio 1942 e poi a Bandjermasin all'inizio di febbraio, operazioni che riuscirono nonostante una breve puntata offensiva della flotta ABDACOM. In seguito alla completa occupazione delle Indie orientali olandesi, la 3\u00aa Squadriglia fu fatto rientrare nelle acque nazionali per revisione e ricambio: venne riorganizzata sulla 19\u00aa e 20\u00aa Divisione cacciatorpediniere, composta la prima dall', \"Uranami\", \"Isonami\", \"Shikinami\", la seconda dai cacciatorpediniere \"Yugiri\", , \"Amagiri\" e \"Shirakumo\"; Hashimoto spost\u00f2 le proprie insegne sull'incrociatore leggero . Con questo organico e in funzione di scorta alle navi da battaglia fu unito alla 1\u00aa Flotta dell'ammiraglio Isoroku Yamamoto, messa in linea per partecipare al massiccio attacco contro l'atollo di Midway, operazione che comunque prevedeva l'intervento iniziale della 1\u00aa Flotta aerea (veterana di Pearl Harbor) per annientare l'opposizione aerea statunitense. In realt\u00e0 la battaglia, avvenuta il 4-6 giugno, si svolse in maniera imprevista e quattro portaerei furono distrutte. La 1\u00aa Flotta, troppo lontana dall'epicentro dello scontro, non ebbe parte alcuna nel combattimento.\nHashimoto torn\u00f2 nelle acque nazionali a met\u00e0 giugno con il resto della grande \"armada\" nipponica, passando alle dipendenze della 2\u00aa Flotta sempre retta dal viceammiraglio Kond\u014d. Il 7 agosto 1942 gli statunitensi sbarcarono su Guadalcanal e Tulagi, provocando sorpresa negli alti comandi giapponesi: subito la 2\u00aa Flotta fu mobilitata e si spost\u00f2 nella base aeronavale di Truk, da dove prestare supporto all'8\u00aa Flotta del viceammiraglio Gun'ichi Mikawa di stanza a Rabaul. Ben presto Hashimoto diresse, spesso personalmente, i cacciatorpediniere della propria squadriglia nelle missioni di trasporto truppe e rapidi cannoneggiamenti notturni della testa di ponte americana, azioni divenute note come \"Tokyo Express\" tra i militari statunitensi. All'inizio di novembre l'ammiraglio Yamamoto organizz\u00f2 una vasta offensiva navale che prevedeva il bombardamento notturno dell'aeroporto in mani statunitensi tra il 12 e il 13 novembre per rendere possibile lo sbarco di ingenti rinforzi, caricati con numeroso materiale su undici trasporti. Hashimoto e la 3\u00aa Squadriglia furono rapidamente riassegnati al diretto comando del viceammiraglio Kond\u014d, incaricato dell'attacco nottetempo, ma non parteciparono alla prima fase della violenta battaglia navale di Guadalcanal, combattuta da una parte della 2\u00aa Flotta. Kond\u014d riun\u00ec allora le sue forze al largo dell'atollo Ontong Java: con la superstite corazzata e una sezione della 4\u00aa Divisione incrociatori (, ) si propose di bombardare l'aeroporto, quindi diresse verso Guadalcanal con la scorta di unit\u00e0 appena uscite dalla battaglia notturna; Hashimoto fu inviato in avanscoperta con la 3\u00aa Squadriglia, in realt\u00e0 dimezzato e composto solo dall'ammiraglia \"Sendai\" e dalla 19\u00aa Divisione cacciatorpediniere. Per esplorare le acque di Guadalcanal, Hashimoto invi\u00f2 lo \"Ayanami\" a contornare l'Isola di Savo in senso antiorario mentre con le altre tre unit\u00e0 la costeggi\u00f2 in senso orario: poco dopo le 23:00 del 14 novembre s'imbatt\u00e9 nel raccogliticcio Task group 64, forte per\u00f2 di due corazzate (, ) che le sue vedette scambiarono per incrociatori. Dopo una momentanea ritirata verso nord, Hashimoto avvert\u00ec il suo superiore e quindi ritorn\u00f2 verso sud, affiancato da altri cacciatorpediniere; la battaglia si fece subito intensa, quattro cacciatorpediniere statunitensi furono messi fuori combattimento mentre lo \"Ayanami\" veniva devastato dalle salve delle corazzate americane; la \"South Dakota\", profilata per\u00f2 dagli incendi, fu bersaglio di tutto il gruppo giapponese. A questo punto il viceammiraglio Kond\u014d, sicuro di poter gestire lo scontro, ordin\u00f2 a Hashimoto di procedere verso est per sventare eventuali altri sorprese: invece intorno a mezzanotte la \"Washington\" fu capace di danneggiare gravemente la \"Kirishima\" e quindi di sfuggire all'inseguimento dei numerosi cacciatorpediniere nipponici. La 2\u00aa Flotta ripieg\u00f2 dunque nottetempo; Hashimoto si lasci\u00f2 alle spalle l'immobile \"Ayanami\", il cui equipaggio fu tratto in salvo dallo \"Uranami\" prima che affondasse.\nRientrato a Truk, Hashimoto comand\u00f2 alcune altre missioni del \"Tokyo Express\", sempre pi\u00f9 contrastate. Tra il dicembre 1942 e il gennaio 1943 apparve comunque chiaro che la campagna era perduta e Tokyo dette l'autorizzazione per evacuare tutte le truppe sull'isola: l'operazione Ke fu affidata a Hashimoto e la 3\u00aa Squadriglia cacciatorpediniere fu incrementata notevolmente nel numero. Nella notte del 1\u00ba febbraio Hashimoto attravers\u00f2 le Salomone a tutta forza con ventuno cacciatorpediniere, caric\u00f2 quasi soldati e torn\u00f2 indietro senza essere avvistato. Tra il 4 e il 5 febbraio, con venti unit\u00e0, ripet\u00e9 la missione e, nonostante gli attacchi di motosiluranti e velivoli statunitensi, trasse in salvo circa uomini e li deposit\u00f2 al sicuro a Bougainville. Infine, nella notte del 7-8 febbraio, evacu\u00f2 gli ultimi contingenti da Guadalcanal e imbarc\u00f2 l'intera guarnigione delle isole Russell, concludendo con pieno successo l'operazione.\n1943-1945 e la morte.\nConclusa la dura lotta per Guadalcanal, Hashimoto fece tappa a Truk e poi torn\u00f2 in Giappone: qui, il 12 febbraio 1943, lasci\u00f2 il comando della 3\u00aa Squadriglia cacciatorpediniere e per circa un mese rimase al Distretto navale di Yokosuka. Il 15 marzo fu scelto come Direttore della scuola siluristi, in virt\u00f9 della sua preparazione e delle preziose esperienze in combattimento; gest\u00ec la scuola sino al 25 novembre 1943, quando fu messo a capo della 5\u00aa Divisione incrociatori formata dal (nave ammiraglia) e dall'. Con le due unit\u00e0, all'inizio del 1944, fu impegnato nel trasporto di truppe da e per Truk e Rabaul; quindi si spost\u00f2 nel Borneo, di scorta a un convoglio di petroliere, e in marzo oper\u00f2 nelle isole Palau. In aprile fu trasferito a Davao, nelle Filippine meridionali, tappa secondaria prima di fermarsi alle isole Lingga, una delle maggiori basi della marina oltreoceano: qui trascorse un mese prima di portarsi con altre unit\u00e0, compresa la corazzata , all'ancoraggio di Tawi Tawi. Alla fine di maggio salp\u00f2 con diverse altre navi nel quadro dell'operazione Kon, l'invio di rinforzi via mare all'isola di Biak, sotto attacco dal 27; i tentativi giapponesi furono per\u00f2 frustrati dalla superiorit\u00e0 aerea statunitense. Hashimoto fu dirottato in un porto della Nuova Guinea per insistere nella missione, ma il 13 ebbe ordine di riunirsi alla 2\u00aa Flotta in vista dell'operazione \"A-G\u014d\", la difesa delle isole Marianne. Il 19 e 20 giugno partecip\u00f2 quindi alla battaglia del Mare delle Filippine (scontro eminentemente aeronavale) di scorta alle portaerei del viceammiraglio Jisabur\u014d Ozawa: gli incrociatori non subirono danni, ma la squadra giapponese fu sconfitta.\nHashimoto torn\u00f2 in Giappone, dove prese a bordo truppe e rifornimenti che in luglio scaric\u00f2 nelle Filippine; quindi arriv\u00f2 alle Lingga, dove rimase per i mesi seguenti addestrando i suoi incrociatori assieme alla 2\u00aa Flotta del viceammiraglio Takeo Kurita: qui ricevette anche la promozione a viceammiraglio, il 15 ottobre 1944. Subito dopo ebbe avvio il piano \"Sh\u014d-G\u014d 1\", vale a dire il complesso contrattacco navale nipponico per distruggere nel Golfo di Leyte l'apparato anfibio della United States Pacific Fleet; Hashimoto con la 5\u00aa Divisione incrociatori fu aggregato al grosso della squadra, che non vista doveva piombare da nord sul golfo. In realt\u00e0 questa formazione, salpata il 22 da Brunei, fu la prima a essere localizzata da due sommergibili statunitensi; nel corso del 24 ottobre, mentre traversava il Mare interno di Sibuyan, sopport\u00f2 diverse incursioni lanciate dalle portaerei della Terza Flotta americana e un paio di siluri squarciarono la poppa del \"Myoko\". Hashimoto fu dunque costretto a spostarsi sullo \"Haguro\", indenne, ed ebbe sotto la sua responsabilit\u00e0 anche l'incrociatore pesante , assegnatogli da Kurita dopo che le navi gemelle erano andate perdute. Hashimoto partecip\u00f2 dunque attivamente alla caotica battaglia al largo di Samar la mattina del 25 ottobre contro una formazione di naviglio leggero statunitense; nello scontro riusc\u00ec a centrare pi\u00f9 volte alcune delle portaerei di scorta e dei cacciatorpediniere nemici, ma lo \"Haguro\" fu centrato da una bomba d'aereo che distrusse la torre numero due. La battaglia fu infine un fiasco e le altre squadre impegnate nell'operazione Sh\u014d-G\u014d 1 fallirono sostanzialmente gli obiettivi strategici assegnati.\nHashimoto ripieg\u00f2 con la menomata 2\u00aa Flotta sino al Borneo, poi in novembre con il solo \"Haguro\" (il \"Chokai\" era affondato nella battaglia) si spost\u00f2 a Singapore; in febbraio riform\u00f2 la 5\u00aa Divisione con l'incrociatore pesante \"Ashigara\". Nei mesi seguenti egli oper\u00f2 nelle acque dell'Indonesia, alle dipendenze dalla 10\u00aa Flotta di area del viceammiraglio Shigeru Fukudome, conducendo talvolta dei viaggi alle isole Andamane per recare rifornimenti alle guarnigioni giapponesi. Il 16 maggio 1945, di notte, lo \"Haguro\" fu sorpreso 27 miglia a sud-est di Penang dalla 26\u00aa Divisione cacciatorpediniere della Royal Navy; la battaglia fu assai breve, lo \"Haguro\" fu devastato e affondato e Hashimoto non riusc\u00ec a salvarsi, perendo sulla plancia all'et\u00e0 appena compiuta di 53 anni.\nOnorificenze.\nDati tratti da: e "}
{"id": "2464292", "revid": "276579", "url": "https://it.wikipedia.org/wiki?curid=2464292", "title": "Shintaro Hasimoto", "text": ""}
{"id": "2464296", "revid": "239497", "url": "https://it.wikipedia.org/wiki?curid=2464296", "title": "Ittiri", "text": "Ittiri (\"\u00cctiri Cann\u00e9du\" in sardo) \u00e8 un comune italiano di 8071 abitanti della provincia di Sassari in Sardegna, nella regione storica del Coros nel Logudoro.\nGeografia fisica.\nTerritorio.\nIttiri \u00e8 collocata su un altipiano a 450 metri sul livello del mare. Il territorio, formato da altipiani costituiti di rocce prevalentemente trachitiche e basaltiche, \u00e8 accidentato, con andamento collinare e attraversato da vallate destinate alla coltivazione; i rilievi montuosi pi\u00f9 consistenti sono: a nord est sulla linea per Bessude monte Torru (m. 622), monte Uppas (m. 567) e verso Banari monte Jana (m. 552); a sud verso Villanova monte Unturzu (m. 558), monte Alas (m. 517), punta S'Elighe Entosu (m. 522) e monte Lacusa (m. 503).\nClima.\nIl clima di Ittiri, molto esposta alle correnti da ovest e nord ovest, \u00e8 tipicamente mediterraneo, influenzato in parte dalla vicinanza con il mare e i tre bacini artificiali del Cuga, del Bidighinzu e del lago del Temo, con estati calde e inverni miti e umidi.\nStoria.\nNel territorio di Ittiri si hanno diverse testimonianze del periodo prenuragico come le caratteristiche \"domus de janas\". In et\u00e0 nuragica l'area era forse abitata dalla trib\u00f9 dei \"Coracenses\", citati da Tolomeo; a questa fase risalgono i numerosi nuraghi sparsi in tutta la zona.\nNel medioevo fece parte del giudicato di Torres, nella curatoria di Coros. Alla caduta del giudicato (1259) si trov\u00f2 al centro delle lotte tra la famiglia genovese dei Doria e il giudicato di Arborea, passando con alterne vicende sotto l'autorit\u00e0 dell'una e dell'altra parte. Intorno al 1350 gli arborensi furono sconfitti dagli aragonesi, e pass\u00f2 sotto il dominio della corona d'Aragona. Nel 1376 un'epidemia di peste devast\u00f2 il territorio gi\u00e0 debilitato dalle continue guerre. Gli aragonesi nel 1541 unirono Ittiri a Uri con cui form\u00f2 una baronia, concessa a Bernardo Simon. Nel 1657 un'altra epidemia di peste caus\u00f2 la morte di circa 2000 persone. Nel 1770, in epoca sabauda, la baronia fu, sempre insieme ad Uri, trasformata in contea e data in feudo ai Led\u00e0, ai quali fu riscattata nel 1839 con la soppressione del sistema feudale.\nAl Comune di Ittiri, con decreto del Presidente della Repubblica del 24 aprile 2000, \u00e8 stato riconosciuto il titolo di citt\u00e0.\nMonumenti e luoghi d'interesse.\nCaratteristico \u00e8 il centro storico dove son presenti diversi palazzi baronali in stile liberty/deco con particolari balconi e facciate di case abbellite dalla trachite ittirese; molte vie del centro sono ancora in lastricato ed in particolare la parte alta di via Cavour \u00e8 in acciottolato.\nArchitetture religiose.\nVi sono quattro chiese cittadine, di cui solo le prime due costituiscono parrocchia:\nTra l'altro si aggiungono varie chiese campestri:\nSono inoltre presenti diverse chiese campestri ridotte allo stato di rudere. Molte altre sono invece scomparse.\nNuraghi.\nIn questo territorio vi sono diverse tombe dei giganti (tra cui quella di Sant'Ereno), il complesso archeologico di Sa Figu, la necropoli di Ochila, gli ipogei (\"coroneddos\" nella parlata locale) di Musellos e l'area archeologica di Runara.\nSociet\u00e0.\nEtnie e minoranze straniere.\nSecondo i dati ISTAT al 31 dicembre 2020 la popolazione straniera residente era di 114 persone, pari al 1,39% della popolazione totale. Le prime sette nazionalit\u00e0 pi\u00f9 rappresentate erano:\nLingue e dialetti.\nLa variante del sardo parlata a Ittiri \u00e8 quella logudorese settentrionale.\nSanit\u00e0.\nAd Ittiri \u00e8 presente l'Ospedale (Ospedale G.A. Alivesi) costruito alla fine del 1800 dal generale Alivesi. La parte storica dello stabile - caratteristica \u00e8 la sua facciata realizzata in trachite rossa di Ittiri sapientemente lavorata da abili scalpellini ittiresi - ospita gli uffici dell'Asl, alcuni poliambulatori (diabetologia), il consultorio familiare e la cappella. La parte moderna (entrata in servizio negli anni '80) ospita i vari reparti: Lungodegenza, Chirurgia (inattivo dal 1996), Radiologia, Laboratorio Analisi e Pronto soccorso.\nCultura.\nIstruzione.\nSono presenti un asilo nido, un asilo infantile e tre scuole materne, una ludoteca, tre sedi di scuole elementari, scuola media statale e fino a pochi anni fa era presente l'istituto professionale per l'agricoltura, ora adibito a sede di alcune associazioni cittadine, e impiegato come Scuola Civica di Musica. Altre strutture sono una biblioteca multimediale, un teatro con annesso un centro per le arti e lo spettacolo, un auditorium e un anfiteatro nei giardini pubblici.\nIttiri nel cinema.\nNel 1954 vennero effettuate a Ittiri, vicino alla chiesa del Carmelo e vicino alla chiesa di San Giovanni (Monte Coinzolu), alcune riprese del film \"Proibito\", girato principalmente a Tissi.\nNel 1968 vennero effettuate a Ittiri, vicino alla chiesa del Carmelo, alcune riprese del film \"El \"Che\" Guevara\".\nNel 2016 venne diffusa una pubblicit\u00e0 realizzata a Ittiri di una moto BMW.\nEconomia.\nAttivit\u00e0 principali sono la coltivazione del carciofo (variet\u00e0 spinoso sardo), l'allevamento ovino con relativa produzione di formaggi sia industriale che familiare, l'olivicoltura con la produzione di olio extravergine d'oliva, cultivar bosana, che sta riscuotendo grandi successi in Italia e non solo (ci sono tre frantoi nel centro abitato e uno nella zona artigianale di \"Monte Coinzolu\") e l'estrazione della trachite rossa, dalla quale molte abitazioni del paese sono decorate. Sono presenti una zona artigianale (\"Monte Coinzolu\") e una zona industriale (\"Paulis\"). Tra le attivit\u00e0 artigianali \u00e8 rinomata quella tessile, che si distingue soprattutto per la produzione di tappeti.\nInfrastrutture e trasporti.\nTrasporto automobilistico.\nL'ARST garantisce il collegamento da Ittiri a Sassari, Usini, Uri, Romana, Olmedo, Porto Torres Z.I., Alghero, Thiesi, Bonorva, Macomer e Abbasanta-Stazione FS.\nStrade.\nEsistono poi due strade comunali che collegano la citt\u00e0 a Villanova Monteleone e Putifigari.\nAmministrazione.\n Sindaci, commissari prefettizi e straordinari e podest\u00e0 dal 1900\nIttiri fa parte del \"Consorzio del Parco Grazia Deledda\". Il progetto del Parco unisce i Comuni di Nuoro, Galtell\u00ec, Bitti, Ittiri, Orosei, Orune, Mara, Monteleone Rocca Doria, Romana e Villanova Monteleone.\nQuesta particolare articolazione territoriale si fonda su una serie di fattori legati alla figura letteraria dell'autrice, al contesto storico-culturale sardo o al \nIttiri faceva parte della \"Comunit\u00e0 Montana Osilo\", abolita come le altre comunit\u00e0 montane sarde nel 2007. Ora fa parte dell'unione dei comuni del Coros che vede il comune di Ossi comune capofila. Il comune fa parte dell'Associazione Nazionale Citt\u00e0 dell'Olio, \u00e8 inoltre comune capofila di uno \"sportello unico per le attivit\u00e0 produttive (SUAP)\" e di \"Laore Sportello Unico Territoriale (Sut) Coros di Ittiri\", ex ERSAT. \u00c8 presente una stazione \"Forestale e di Vigilanza Ambientale\", una sede della \"Protezione Civile\" e l\"'AVIS\". \u00c8 comune capofila di 16 comuni per la realizzazione di un centro di conferimento e stoccaggio dei materiali da raccolta differenziata (potenzialit\u00e0 presunta 4.900 t/a) nella zona industriale di Paulis. \u00c8 presente una sede del \"Lions Club\", un centro di inserimento lavorativo, \"Centro IOL\" e uno \"sportello linguistico\".\nSport.\nStrutture sportive.\nInoltre sono presenti altri due campi da calcio, di cui uno in erba sintetica ed uno in sabbia, tre campi da tennis (2 in green set), uno da calcetto, una palestra comunale e tre palestre nelle tre scuole elementari, un bocciofilo.\n\u00c8 presente un crossodromo comunale, circuito creato nel 1983 dall'A.I.S.M. Associazione Ittirese sport motoristici, che nel corso degli anni ha ospitato numerosissime gare automobilistiche e motociclistiche di vario livello, e dal 2015, grazie alla collaborazione con l'Aci e l'Associazione Arena group, prendendo la denominazione di Ittiri-Arena, ha ospitato delle prove speciali del campionato mondiale rally WRC. La pista di circa 2\u00a0km \u00e8 stata modificata nel 2016 per ospitare la Ps1 Ittiri Arena Show il 9 Giugno 2016; l'impianto ha ospitato pi\u00f9 di 16000 spettatori.\nSociet\u00e0 sportive.\nA Ittiri sono presenti diverse societ\u00e0 sportive, alcune delle quali nel passato hanno raggiunto livelli di vertice nell'ambito regionale fra cui la polisportiva Ittiri, calcio, campionato F.I.G.C. provinciale, prima categoria (fondata nel 1965, colori sociali bianco e verde, ha in passato raggiunto la Serie D) e attivit\u00e0 giovanile e l'Ittiri Volley che militava nel campionato FIPAV di serie C maschile (e che attualmente milita, anche, nel campionato regionale di serie D femminile). Molto seguito anche il settore Automobilistico, grazie all'A.I.S.M. sono 19 le edizioni della \"Seredda-Ittiri\", gara Nazionale di Slalom singolo in salita, gara famosa in tutta la Sardagna, disciplina di cui \u00e8 Campione Regionale Aci Sport 2017 l'Ittirese Giovanni Cannoni. \nSono anche presenti societ\u00e0 di basket, tennis, karate, judo, danza."}
{"id": "2464297", "revid": "260676", "url": "https://it.wikipedia.org/wiki?curid=2464297", "title": "Pablo Milan\u00e9s", "text": "Biografia.\nNato a Bayamo, capoluogo della provincia di Granma, studia musica al conservatorio municipale di L'Avana. Inizialmente \u00e8 influenzato dalla musica tradizionale cubana e dal \"feeling\", uno stile che si era diffuso a partire dagli anni quaranta e che arricchiva la chitarra dei \"trovadores\" con sonorit\u00e0 jazzistiche.\nI suoi primi lavori nascono dalla collaborazione con il quartetto \"Los Bucaneros\", con cui suona fino al 1966, esibendosi allo stesso tempo anche come solista. Nel 1965 pubblica \"Mis 22 a\u00f1os\", che segna l'evoluzione dal \"feeling\" verso la \"Nueva Trova Cubana\", inserendo nuovi elementi musicali e vocali che caratterizzeranno la musica cubana successiva.\nL'impegno sociale.\nNel 1967 parte per il servizio militare: \u00e8 il periodo della guerra del Vietnam, e Milan\u00e9s inizia ad impegnarsi per le cause sociali e ad inserire nei propri testi la preoccupazione per ci\u00f2 che lo circonda.\nNel 1968 suona per la prima volta con Silvio Rodr\u00edguez alla Casa de Las Am\u00e9ricas. Il concerto anticipa quello che nel 1972 si svilupper\u00e0 nel movimento musicale popolare della \"Nueva Troba\". Nello stesso luogo Milan\u00e9s conosce gli esponenti della \u00e9lite culturale e musicale di altri paesi latinoamericani, con cui condivide le proprie preoccupazioni sociali. In quell'epoca, passano per la \"Casa de Las Am\u00e9ricas\" tra gli altri Violeta Parra, Mercedes Sosa, Daniel Viglietti, Chico Buarque, Simone Bittencourt, Vin\u00edcius de Moraes, Milton Nascimento, V\u00edctor Jara, V\u00edctor V\u00edctor.\nMilan\u00e9s compone anche vari temi per il cinema e collabora insieme ad altri famosi musicisti cubani, compreso Silvio Rodr\u00edguez, ad un progetto per la formazione musicale dei giovani talenti cinematografici (il laboratorio \"GESICAIC\"). Tale esperienza, che former\u00e0 una generazione di cineasti in grado di unire alla perfezione musica e immagini, impegna Milan\u00e9s dalla fine degli anni '60 a met\u00e0 dei settanta, e si accompagna alla produzione di brani di successo come \"Yo no te pido\", \"Los a\u00f1os mozos\", \"Cuba va\" , \"Hoy la vi\", \"Yolanda\", \"No me pidas\", \"Los caminos\", \"Pobre del cantor\", \"Hombre que vas creciendo\" o \"Yo pisar\u00e9 las calles nuevamente\".\nAll'inizio degli anni ottanta, Pablo Milan\u00e9s forma un proprio gruppo, con la collaborazione di vari artisti del \"GESICAIC\", ed esplora una notevole variet\u00e0 di generi musicali, mentre i testi conservano contenuti fortemente sociali. \u00c8 di questo periodo l'importante album \"Querido Pablo\", un disco-tributo cui partecipano tra gli altri artisti come V\u00edctor Manuel, Ana Bel\u00e9n, Luis Eduardo Aute e Mercedes Sosa. Il disco avr\u00e0 un seguito venti anni pi\u00f9 tardi con \"Pablo Querido\" (2001), che vedr\u00e0 la collaborazione anche di artisti pop come Fher dei Man\u00e1 e Armando Manzanero.\nNel 1994 ha ricevuto il Premio Tenco. Per l'occasione il Club Tenco ha presentato sul mercato italiano il disco Omaggio con traduzioni italiane di sue canzoni interpretate da Cristiano De Andr\u00e9, Rossana Casale-Grazia Di Michele-Tosca, Roberto Vecchioni, Eugenio Finardi, Yo Yo Mundi, Pierangelo Bertoli, Enzo Gragnaniello, Mimmo Locasciulli, Edoardo Bennato, Gino Paoli, Mau Mau.\nNel 2005 compone parte della colonna sonora del film \"Siempre Habana\" di \u00c1ngel Pel\u00e1ez.\nPosizioni politiche.\nMilan\u00e9s si \u00e8 sempre caratterizzato per la posizione di critica pubblica verso gli errori commessi nella conduzione della Rivoluzione Cubana, senza tuttavia disconoscere l'opera sociale che la Rivoluzione ha svolto per pi\u00f9 di mezzo secolo.\nNel corso del 2007, ha dato il proprio appoggio alla causa dell'indipendenza di Porto Rico, aderendo al \"Proclama di Panama\" approvato all'unanimit\u00e0 dal \"Congresso Latinoamericano e Caraibico per l'Indipendenza di Porto Rico\" celebrato a Panama nel novembre 2006. Tra gli autori che hanno firmato l'appello ci sono Pablo Armando Fern\u00e1ndez, Gabriel Garc\u00eda M\u00e1rquez, Ernesto Sabato, Eduardo Galeano, Thiago de Mello, Mario Benedetti e Frei Betto."}
{"id": "2464298", "revid": "110157", "url": "https://it.wikipedia.org/wiki?curid=2464298", "title": "Verbandsgemeinde Emmelshausen", "text": "La comunit\u00e0 amministrativa di Emmelshausen (\"Verbandsgemeinde Emmelshausen\") si trova nel circondario Reno-Hunsr\u00fcck nella Renania-Palatinato, in Germania.\nSuddivisione.\nComprende 25 comuni:\nCapoluogo e centro maggiore \u00e8 Emmelshausen."}
{"id": "2464305", "revid": "110157", "url": "https://it.wikipedia.org/wiki?curid=2464305", "title": "Emmelshausen", "text": "Emmelshausen \u00e8 un comune di 4.750 abitanti della Renania-Palatinato, in Germania.\nAppartiene al circondario (\"Landkreis\") Rhein-Hunsr\u00fcck-Kreis (targa SIM) ed \u00e8 capoluogo della comunit\u00e0 amministrativa (\"Verbandsgemeinde\") omonima."}
{"id": "2464310", "revid": "2166030", "url": "https://it.wikipedia.org/wiki?curid=2464310", "title": "Boleslao III il Prodigo", "text": "Biografia.\nEra il maggiore dei figli di Enrico V il Grasso, duca di Legnica e Breslavia e di sua moglie Elisabetta, figlia di Boleslao il Pio, duca della Grande Polonia.\nSuo padre mor\u00ec nel 1296 quando egli aveva soltanto cinque anni. La reggenza venne presa da sua madre, duchessa Elisabetta, e da suo zio paterno Bolko I, ma entrambi morirono presto, Bolko nel 1301 ed Elisabetta nel 1304. Fra il 1301 e il 1302 la tutela dei figli di Enrico V venne assunta da Enrico di W\u00fcrben, vescovo di Breslavia, ma dopo circa un anno esso venne rimosso dall'incarico per la sua eccessiva prodigalit\u00e0. Nel frattempo il re Venceslao II di Boemia decise di trarre vantaggio della situazione, attratto dalla ricchezza e dalla strategicit\u00e0 del ducato di Breslavia. Nel 1302 il giovane Boleslao venne inviato alla corte di Praga ed un anno dopo (13 gennaio 1303) venne fidanzato alla settenne principessa Margherita (ceco: \"Mark\u00e9ta\"; polacco: \"Ma\u0142gorzata\"), figlia minore del re. Il matrimonio avvenne cinque anni dopo nel 1308.\nFin dall'arrivo di Boleslao alla corte boema e dopo il suo fidanzamento con sua figlia, il re chiaramente lo favor\u00ec; questo atteggiamento provoc\u00f2 paura tra i parenti maschi e pi\u00f9 vicini del re, che videro nel giovane duca di Legnica un concorrente potenziale per il trono. Sebbene Venceslao II avesse un figlio, la morte improvvisa del re nel 1305 ed un anno pi\u00f9 tardi l'assassinio di suo figlio e successore Venceslao III ad Olomouc gli fecero assumere una posizione di preminenza. Boleslao cominci\u00f2 la sua lotta per il trono Boemo assumendo il titolo di \"\"haeres Regni Poloniae\" \" (erede del regno polacco).\nLe forze del duca di Legnica-Breslavia erano troppo insignificanti per competere efficacemente contro gli altri candidati al trono przemyslide: Rodolfo III d'Austria, Enrico di Carinzia e Giovanni del Lussemburgo. L'opportunit\u00e0 di prendere parte all'eredit\u00e0 del regno di Polonia, sub\u00ec un certo danno dopo un tentativo fallito di controllare Kalisz fra il 1306 ed il 1307 e persa definitivamente contro il duca Enrico III di Glogau. Riusc\u00ec a conquistare solo la citt\u00e0 di Troppau nel 1308, dopo la resa del duca Nicola I; comunque, due anni pi\u00f9 tardi (11 giugno 1311), Boleslao rinunci\u00f2 a questa citt\u00e0 dopo il trattato di Olomouc. Per la rinuncia fu pagata a Boleslao l'enorme somma in 8.000 pezzi d'argento. Troppau fu unita poi alla corona boema e torn\u00f2 al figlio ed erede di Nicola I, Nicola II nel 1318.\nLe grandi ambizioni politiche di Boleslao esaurirono le finanze del suo ducato, non solo nel continuare le sue rivendicazioni sulla Boemia, ma anche per mantenere il suo stato. Sotto la pressione della nobilt\u00e0 locale egli fu costretto a divise le sue terre tra i suoi pi\u00f9 giovani fratelli Enrico e Ladislao. Il Ducato fu diviso in tre parti: Breslavia, Legnica e Brieg. Come fratello maggiore Boleslao ebbe la facolt\u00e0 di scegliere per primo quale parte prendere per s\u00e9. Egli scelse il pi\u00f9 piccolo e meno prospero ducato di Brieg e questa scelta sorprese tutti. Boleslao voleva probabilmente continuare la sua lotta per il trono boemo e perci\u00f2 aveva bisogno della compensazione valutaria che fu offerta al principe che prese Brieg. Questi piani si rivelarono presto velleitari, e Boleslao pag\u00f2 con la perdita, a favore del fratello Enrico VI, della parte pi\u00f9 importante del ducato: Breslavia.\nInizialmente, Boleslao sembr\u00f2 accettare il suo destino, ma un anno pi\u00f9 tardi riusc\u00ec a togliere al suo giovane fratello Ladislao il ducato di Legnica, perch\u00e9 non era pi\u00f9 in grado di pagare la sua parte della compensazione valutaria al fratello maggiore.\nNel 1312 Boleslao ed Enrico VI costituirono un'alleanza col il regnate della Piccola Polonia, Ladislao I di Polonia e con le loro forze unite diedero avvio ad una spedizione contro i duchi di Glogau, con il pretesto che l'ultimo duca Enrico III era il diretto responsabile della morte prematura di Enrico V, padre dei duchi di Legnica e Breslavia. La guerra dur\u00f2 cinque anni (1312-1317); alla fine Ladislao I riusc\u00ec a prendere quasi tutta la Grande Polonia, ma i suoi alleati presero soltanto le citt\u00e0 di Uraz (Enrico VI), e Wo\u0142\u00f3w e Lubi\u0105\u017c (Boles\u0142aw).\nDopo questa vittoria, Boleslao riprov\u00f2 immediatamente le sue mire sulla successione al regno di Boemia, ora in appoggio a Giovanni del Lussemburgo. Egli ricevette la sua ricompensa fra il 1321 ed il 1322, quando il duca di Legnica-Brieg fu nominato da re Giovanni, governatore di Boemia durante i suoi viaggi in Germania ed Italia.\nIn Slesia, nel 1321, ricominciarono le guerre contro i duchi di Glogau. Essi dovevano combattere contro una coalizione formata da Boleslao, da suo fratello Enrico VI, Bolko II di Opole e Ladislao I. Questa volta il merito maggiore della vittoria fu dovuto a Boleslao. Il 10 agosto 1323 fu firmato un trattato di pace a Breslavia, in virt\u00f9 del quale il duca Konrad I di Ole\u015bnica cedette a Boleslao il ducato di Namys\u0142\u00f3w con le fortezze di Namys\u0142\u00f3w, Byczyna e Kluczbork.\nFin da 1322 le relazioni tra Boleslao ed il suo pi\u00f9 giovane fratello Enrico VI cominciarono a deteriorarsi. Le ragioni furono perch\u00e9 Enrico rifiut\u00f2 di sostenere la politica troppo aggressiva del fratello, come disse dopo aver firmato la pace con Konrad di Olesnica, e per le pretese di Boleslao sulla ricca Breslavia. Boleslao propose anche di scambiare il suo distretto di Legnica con Breslavia. Chiaramente, Enrico VI rifiut\u00f2 questa proposta per lui sfavorevole. La guerra tra i fratelli era inminente. Enrico stabil\u00ec contatti con il nuovo re Ladislao I di Polonia e gli promise dei regali e che avrebbe chiamato il suo erede con in nome del sovrano in cambio dell'aiuto, ma Ladislao, temendo il pericolo di una simile alleanza, declin\u00f2 l'offerta. Enrico chiese aiuto a Ludovico il Bavaro. Il 20 aprile 1324, il duca di Breslavia si dichiar\u00f2 un vassallo dell'Impero; in cambio, Ludovico IV diede il suo assenso alla successione del ducato alle figlie di Enrico VI. Questa decisione incit\u00f2 Boleslao ad armarsi per porre fine alla disputa, ma le fortificazioni di Breslavia fecero fallire il tentativo.\nNel 1327 la situazione cambi\u00f2 completamente. Giovanni del Lussemburgo prepar\u00f2 un'offensiva contro Ladislao I e riusc\u00ec a persuadere Enrico VI a rompere la sua alleanza con l'Imperatore ed accettare di divenire un vassallo di Boemia. In cambio, ricevette dal re la Contea di Glatz, per il resto della sua vita, e un alto vitalizio.\nL'ultimo tentativo di prendere Breslavia venne tentato da Boleslao nel 1327/28, durante l'assenza dalla Boemia di re Giovanni. Sfortunatamente, come per i suoi tentativi precedenti, anche questo fall\u00ec grazie alle difese molto possenti della citt\u00e0.\nNel 1329, il pi\u00f9 giovane fratello di Boleslao, Ladislao, (che era stato spogliato dal fratello nel 1312 del ducato di Legnica) torn\u00f2 all'improvviso in Slesia. Vassallo dichiarato di Boemia, Ladislao prese possesso di Legnica nel nome di re Giovanni. Questo fatto lasci\u00f2 Boleslao in una situazione critica. Senza risorse per una guerra contro re Giovanni, il 9 maggio 1329 a Breslavia, Boleslao non pot\u00e9 far altro che dichiararsi vassallo del regno di Boemia.\nDopo la perdita della sua indipendenza, l'attivit\u00e0 politica del duca di Legnica-Brieg chiaramente declin\u00f2. Egli prese parte, durante il periodo 1329-31, ad alcune spedizioni militari come vassallo di Giovanni del Lussemburgo, Lusazia e Glogau.\nAllo scopo di mantenere il suo tenore di vita sontuoso ed i suoi viaggi continui (particolarmente al Congresso di Visegr\u00e1d del 1335), Boleslao si trov\u00f2 in una situazione finanziaria difficile che lo costrinse ad aumentare le tasse continuamente ed a vendere parte del suo ducato (le citt\u00e0 di Chocian\u00f3w e Chojn\u00f3w).\nIl figlio maggiore di Boleslao, Venceslao I rifiut\u00f2 questa dilapidazione del patrimonio di famiglia e si ribell\u00f2 contro suo padre, chiedendo la sua parte d'eredit\u00e0. Il duca non volle un conflitto con il figlio e nel 1338 concesse a Venceslao il ducato di Namysl\u00f3w. Quattro anni pi\u00f9 tardi (1342) diede ai suoi figli Venceslao I e Ludovico I il governo unito del ducato di Legnica. In cambio, Venceslao restitu\u00ec Namysl\u00f3w che Boleslao vendette quasi immediatamente a Casimiro III il Grande. Dopo la sua abdicazione, Boleslao si ritir\u00f2 con la sua seconda moglie Caterina \u0160ubic, una nobildonna croata, a Brieg dove rimase fino alla morte, avvenuta il 21 aprile 1352. Venne seppellito nel convento di Lubi\u0105\u017c.\nAnche se la sua finanze non erano floride, Boleslao non abbandon\u00f2 il suo prodigo stile di vita. Partecip\u00f2 alle pi\u00f9 importanti celebrazioni del suo tempo, come il matrimonio del re Casimiro III il Grande con Adelaide d'Assia a Pozna\u0144 nel 1341, e l'incoronazione di Carlo IV di Lussemburgo, re di Boemia per cui fu costretto a vendere, il 19 gennaio 1344, al vescovo di Breslavia, Przec\u0142aw z Pogorzeli la citt\u00e0 di Grodk\u00f3w.\nPer questi scempi venne scomunicato due volte dalle autorit\u00e0 ecclesiastiche: prima, per il ritardo nel pagare la \"decima\" nel 1337, ed una seconda volta, quando sequestr\u00f2 propriet\u00e0 della Chiesa nel 1340. La scomunica fu rimossa solamente sul suo letto di morte grazie all'insistenza dei suoi figli. Nonostante le scomuniche, Boleslao fu piuttosto generoso con la Chiesa, contribuendo alla crescita del convento di Lubi\u0105\u017c e fondando due monasteri, uno francescano ed un altro domenicano, a Brieg.\nMatrimonio e figli.\nNel 1308, Boleslao spos\u00f2 Margherita (\"Mark\u00e9ta\"; n. Praga?, 21 febbraio 1296 - m. Hradec Kr\u00e1lov\u00e9, 8 aprile 1322), figlia del re Venceslao II di Boemia. Essi ebbero tre figli:\nNel 1326 Boleslao si spos\u00f2 in seconde nozze con Caterina (n. prima del 5 marzo 1358), figlia di Mladen III \u0160ubi\u0107, Ban di Croazia. Essi non ebbero figli. Boleslao lasci\u00f2 il ducato di Brieg alla vedova che regn\u00f2 fino alla morte."}
{"id": "2464318", "revid": "767487", "url": "https://it.wikipedia.org/wiki?curid=2464318", "title": "LGA 1156", "text": "L'LGA 1156 \u00e8 il socket che Intel ha introdotto per le CPU basate sull'architettura Nehalem (e pi\u00f9 precisamente con i core Lynnfield e Clarksfield) a partire dalla seconda met\u00e0 del 2009 come evoluzione del precedente Socket 775 che era stato introdotto con i Pentium 4 Prescott e mantenuto poi anche per tutte le successive CPU destinate al settore desktop, quali i Pentium D, Pentium Extreme Edition, Core 2 Duo (Conroe e Wolfdale), Core 2 Quad e Core 2 Extreme, oltre ovviamente per le ultime incarnazioni del processore Celeron (in particolare Celeron D).\n\u00c8 da ricordare che il termine LGA sta per Land Grid Array e sta ad indicare che i pin di contatto non sono pi\u00f9 sul processore, ma direttamente sul socket, una caratteristica che Intel ha introdotto proprio con il Socket 775.\nCaratteristiche tecniche.\nIntel ha dovuto progettare un nuovo socket per far fronte all'incremento di dimensioni dei processori basati su architettura Nehalem, oltre che per rispondere ai nuovi requisiti energetici e nuove funzionalit\u00e0 previste dall'architettura. Sebbene si tratti ancora di un socket LGA, esso vede un cambiamento nel modo in cui il processore si collega alla motherboard: lo zoccolo del processore non \u00e8 pi\u00f9 saldato sulla scheda ma esegue i collegamenti tramite la pressione esercitata sul processore dalla staffa (\"bracket\") di fissaggio. Tali cambiamenti comportano anche dissipatori con caratteristiche meccaniche differenti dalle precedenti piattaforme.\nNuovi socket per Nehalem: non solo LGA 1156.\nInizialmente era previsto che i socket per i processori dell'architettura Nehalem dovessero essere il Socket B e il Socket H, ma dalle ultime notizie di fine 2007, del Socket H, non si \u00e8 pi\u00f9 saputo nulla, e anzi al suo posto era stato citato l'LGA 1160, non previsto inizialmente, che poi a sua volta \u00e8 stato abbandonato in favore proprio dell'LGA 1156.\nLe prime notizie riguardo ai 2 socket originariamente annunciati, evidenziavano le differenze tra i due nella capacit\u00e0 da parte del Socket B (dotato di un maggiore numero di pin di contatto) di supportare i processori con controller di memoria integrato (presente nei processori AMD dal 2003 con i suoi Athlon 64) e il nuovo tipo di bus seriale, conosciuto con il nome di Intel QuickPath Interconnect (precedentemente conosciuto con il nome di Common Systems Interconnect), e che sar\u00e0 in sostanza l'alternativa Intel all'HyperTransport di AMD. \nIn ogni caso Intel ha dichiarato che il Socket B non sar\u00e0 l'unico a supportare il controller di memoria delle future CPU, ma tale funzionalit\u00e0 sar\u00e0 estesa anche ad altri socket, originariamente non previsti, ma annunciati da Intel sempre a fine 2007; si tratta appunto del Socket 1156 e del Socket LS. Diversamente da quanto previsto inizialmente, tutte le future CPU Nehalem vedranno l'implementazione del controller di memoria e quindi \u00e8 molto probabile che il Socket H, originariamente previsto, abbia perso la propria ragione di vita, e i mancati riferimenti da parte di Intel negli ultimi annunci riguardo a questo socket non fanno che contribuire alla conferma dell'annullamento del progetto Socket H.\nAl posto del Socket H, Intel ha annunciato l'LGA 1156 che pur continuando ad offrire supporto al controller di memoria integrato nella CPU, non sar\u00e0 invece compatibile con il nuovo tipo di BUS. La vera peculiarit\u00e0 di questo socket per\u00f2 risieder\u00e0 in altre 2 caratteristiche: la prima, e forse la pi\u00f9 rivoluzionaria, sar\u00e0 la capacit\u00e0 da parte di questo socket di ospitare i primi processori Intel (che saranno esclusivamente dual core, almeno inizialmente) dotati del sottocomparto grafico integrato. Data la profonda somiglianza tra i futuri processori del settore desktop e del settore mobile, l'LGA 1156 segner\u00e0 anche l'unificazione del socket per i processori desktop (Lynnfield e Clarkdale) e mobile (Clarksfield e Arrandale) della futura generazione della piattaforma Centrino."}
{"id": "2464319", "revid": "729019", "url": "https://it.wikipedia.org/wiki?curid=2464319", "title": "Giacinto Carini", "text": "Partecip\u00f2 alla rivoluzione siciliana del 1848, fu garibaldino, generale e deputato al Parlamento.\nBiografia.\nNacque a Palermo il 20 maggio 1821. Quando il padre, direttore delle Finanze siciliane, mor\u00ec, eredit\u00f2 un cospicuo patrimonio, che decise di dedicare in parte al commercio, diventando uno dei primi a introdurre l\u2019utilizzo di macchine a vapore per la mondatura del sommacco. La grande repressione seguita ai moti del \u201837, lo spinse verso un orientamento liberale; ebbe in amicizia liberali come Mariano Stabile e Salvatore Vigo, che talvolta lo aiut\u00f2 nella sua imprenditoria agricola. Nel 1848, non ancora ventisettenne, partecip\u00f2 alla rivoluzione per l'indipendenza siciliana scoppiata il 12 gennaio: Carini fu tra i componenti del Primo comitato.\nVenne nominato colonnello da Ruggero Settimo (capo del governo che si venne ad istituire provvisoriamente), che gli affid\u00f2 il comando del I reggimento di cavalleria: il compito di Giacinto Carini era quello di ristabilire l'ordine a Burgio, nel circondario di Bivona (provincia di Girgenti), paese in preda ai tumulti e agli eccessi.\nQuando nel 1849 venne restaurato il regime borbonico, trov\u00f2 rifugio a Parigi, mantenendo tuttavia un rapporto epistolare con amici e colleghi politici rimasti sul territorio siciliano. Durante la sua residenza in Francia, Carini ebbe modo di conoscere numerosi patrioti esuli, come Giuseppe la Farina, ed anche esponenti del mondo culturale francese, come Victor Hugo, e Alexandre Dumas, di cui rimane una lettera inviata a Carini in occasione della battaglia di Milazzo, e della spedizione dei Mille di Garibaldi in Sicilia. A causa dei nuovi contatti con esuli, and\u00f2 cambiando le sue idee politiche, affacciandosi all'unitarismo. Protest\u00f2 contro la ritrattazione in Sicilia dell'atto di decadenza della monarchia borbonica, e firm\u00f2 una protesta contro il decreto del re di Napoli con il quale era stato imposto all'isola un debito di 20 milioni di ducati annullando il debito del '48 causato dal governo rivoluzionario. Mentre in Italia prende campo la politica Cavouriana ed il progetto monarchico dell\u2019unificazione, sotto la guida di Garibaldi, Cavour e Vittorio Emanuele II, Carini segue la politica del proprio paese, attraverso anche la pubblicazione di un periodico la cui stampa fu autorizzata dallo stesso Napoleone III.\nVisse a Parigi fino al 1859, anno in cui si arruol\u00f2 nei Cacciatori delle Alpi combattendo nella seconda guerra d'indipendenza.\nNel 1860, spinto dalla voglia di liberare la Sicilia dal dominio dei Borboni, si aggreg\u00f2 insieme ai Mille guidati da Giuseppe Garibaldi: salp\u00f2 con essi da Quarto e combatt\u00e9 valorosamente nelle battaglie di Calatafimi, dove col grado di capitano comandava la 6\u00aa Compagnia, e di Palermo, dove fu al comando di uno dei due battaglioni che attaccarono la citt\u00e0. Il 29 maggio 1860 venne gravemente ferito da una pallottola al braccio sinistro a Porta di Termini, mentre respingeva le forze di Von Mekel, come viene ricordato da una lapide murata sulla fiancata del muraglione dove un tempo era fissata la porta. Venne allora nominato da Garibaldi ispettore generale della cavalleria. Con l'annessione fu chiamato nel Consiglio di luogotenenza della Sicilia e comandante della Guardia nazionale di Palermo.\nDopo l'unit\u00e0 d'Italia, entr\u00f2 il 18 aprile 1862 nell'esercito regolare italiano, dove con il grado di generale di brigata combatt\u00e9 nella terza guerra d'indipendenza.\nFu eletto deputato al Parlamento per cinque legislature (dall'ottava alla tredicesima) con la Destra storica, rappresentando il collegio elettorale di Bivona, di Palermo, di Piacenza, di Sant'Arcangelo di Romagna e di Iesi dal 1861 al 1880. Promosso nel 1871 luogotenente generale, comand\u00f2 dal 1871 al 1877 la divisione di Perugia. Dal 1878 fu messo in disponibilit\u00e0 dal ministro della guerra Mezzacapo, il quale secondo Carini voleva gradualmente allontanarlo dalle istituzioni in quanto siciliano e garibaldino.\nLa ferita causata nel 1860 da una pallottola non pot\u00e9 pi\u00f9 rimarginarsi, portando tormenti e dolori. Mor\u00ec a Roma il 16 gennaio 1880: nel 1912 la salma venne traslata nella sua citt\u00e0 natale, nella chiesa di San Domenico; gli \u00e8 stato dedicato un busto marmoreo presente all'interno della villetta Falcone-Morvillo, in viale della Libert\u00e0 a Palermo, e alla base di questa scultura vi \u00e8 un'epigrafe che recita queste parole:\"Al generale Giacinto Carini, che magnanimo nell'esilio, nella pugna prode fra i Mille, la mente il braccio il core, sacr\u00f2 all'Italia Anche a Roma al Gianicolo \u00e8 presente un Busto di Giacinto Carini. Roma e Padova gli hanno dedicato una via.\nSuo figlio Isidoro (1843-1895) fu un religioso, un giornalista e un insigne storiografo e paleografo."}
{"id": "2464323", "revid": "713168", "url": "https://it.wikipedia.org/wiki?curid=2464323", "title": "Palazzetto Stern", "text": "Palazzetto Stern \u00e8 un palazzo di Venezia, situato nel sestiere di Dorsoduro e affacciato sul Canal Grande, vicino a Ca' Rezzonico e di fronte a Palazzo Grassi, tra Palazzo Contarini Michiel e Palazzo Moro.\nStoria.\nL'edificio oggi chiamato Palazzetto Stern ha origini molto antiche: infatti l'originaria struttura veneto-bizantina a due piani fu edificata nel primo XV secolo, su commissione della famiglia Malpaga. Dopo aver subito un profondo degrado nei secoli, nel primo Novecento fu acquistato dalla famiglia Stern, che decise di recuperare e completare la struttura. Cos\u00ec, tra il 1909 e il 1912, Ernesta de Hierschel Stern (1854-1926), zia di Lionello Hierschel de Minerbi che fu proprietario di Ca' Rezzonico dal 1906 al 1935, diede incarico all'architetto Giuseppe Berti e soprattutto all'architetto e decoratore Raffaele Mainella di portare a termine il progetto, determinando cos\u00ec l'attuale aspetto dell'edificio, a cui diede il nome del marito, il banchiere francese Louis Stern (1840-1900). I due artisti utilizzarono, per una ricostruzione che ampliava l'edificio preesistente, materiali antichi. Oggi l'edificio, nato come dimora privata, \u00e8 stato convertito in un hotel di lusso, dopo un attento restauro.\nDescrizione.\nPalazzetto Stern \u00e8 un esempio elegante di architettura neogotica, che si inserisce nel solco della poetica che governava in quegli anni la costruzione di edifici come Casa dei Tre Oci (di Mario de Maria) e Villa Herriot (dello stesso Raffaele Mainella), entrambi alla Giudecca.\nEsternamente il palazzo \u00e8 una rilettura del gotico veneziano, mediata dalle avanguardie che si imponevano nel primo Novecento, portate a Venezia anche dalla Stern, attiva nel mondo del collezionismo d'arte: innalzato di un piano rispetto al vecchio edificio, Palazzetto Stern si presenta con tutte le facciate decorate.Tuttavia la maggiore importanza \u00e8 stata data alla facciata sul Canal Grande, che si mostra asimmetrica nelle sue parti: il piano terra si apre su una terrazza con vista sul canale e balaustra neogotica, alla quale si giunge attraverso un portico che ricalca i motivi ogivali, con architrave ligneo sostenuto da colonnine gotiche; sotto il portico delle monofore a sesto acuto e, spostato verso sinistra, il portale, sovrastato da un grande bassorilievo marmoreo.I due piani nobili seguono un'impostazione comune, con a sinistra una trifora e a destra una bifora; la variazione \u00e8 al centro, dove al primo piano c'\u00e8 una monofora, mentre al secondo un'altra bifora con terrazzino a balaustra. In pi\u00f9 punti di questa facciata sono inserite formelle e bassorilievi, di cui uno, di dimensioni maggiori degli altri, \u00e8 inserito in un'edicola e rappresenta \"San Giorgio e il drago\".\nVa analizzata anche la facciata destra, la quale, oltre a prolungarsi sul Canal Grande con un breve muro in mattoni, sovrastato da merli e forato da due monofore ogivali, si caratterizza per una originale finestra del secondo piano, di grandi dimensioni e culminante sul tetto in una struttura a abbaino a sesto acuto.\nAnche internamente c'\u00e8 stato il riutilizzo di materiali provenienti dal vecchio stabile e da altri edifici, come i decori lapidei, sculture e le colonne, alcune antichissime. Va ricordata la presenza di affreschi e mosaici novecenteschi, il cui merito va soprattutto al Mainella."}
{"id": "2464333", "revid": "767487", "url": "https://it.wikipedia.org/wiki?curid=2464333", "title": "Nueva trova cubana", "text": "La Nueva Trova Cubana \u00e8 un movimento culturale e musicale che si sviluppa a Cuba tra la fine degli anni sessanta e l'inizio degli anni settanta.\nSi inserisce nel pi\u00f9 ampio ambito della \"Nueva Canci\u00f3n\", che si diffonde in quel periodo in molti Paesi iberoamericani, caratterizzandosi come una musica d'autore che fonde motivi tradizionali a sperimentazioni innovative, e che affronta questioni sociali legandosi direttamente a movimenti politici rivoluzionari, di sinistra e nazionalisti.\nLa \"Nueva Trova\" nasce ufficialmente il 2 dicembre 1972 a Manzanillo, sebbene l'origine effettiva del movimento vada fatta risalire al concerto di Pablo Milan\u00e9s, Silvio Rodr\u00edguez e Noel Nicola alla Casa de Las Am\u00e9ricas di L'Avana il 18 febbraio 1968.\nInfluenze.\nI Nueva Trova sono un aspetto del \"movimento delle nuove canzoni\" che coinvolge tutta dell'America latina che tende a impiegare testi letterari, formali e colti. Un'altra influenza si trova nel Fil\u00edn, un movimento romantico della fine degli anni quaranta, di cui Pablo Milan\u00e9s, fu uno dei maggiori interpreti.\nNello stesso periodo in cui nasceva il movimento Nueva Trova, altri generi musicali simili si svilupparono in altre parti del mondo; questo svilupp\u00f2 la popolarit\u00e0 della musica tradizionale legata ai brani con tematiche socio-politiche.\nI Nueva Trova furono maggiormente influenzati dalla nueva canci\u00f3n sudamericana (specialmente cilena), dal nova can\u00e7o spagnolo, dal canto nuevo boliviano, dal canto livre e dalla nova can\u00e7\u00e3o portoghese, e dal tropicalismo brasiliano. Nello stesso periodo divennero popolari anche alcuni portoricani, tra cui Roy Brown, Andr\u00e9s Jim\u00e9nez, Antonio Caban Vale e il gruppo Haciendo Punto en Otro Son.\nSebbene ispirati da artisti americani di protesta come Bob Dylan e Joan Baez, i Nueva Trova criticarono gli abusi fatti dagli Stati Uniti e dai suoi alleati. Anche The Beatles, la revivalista cilena Violeta Parra, il cantante-compositore uruguaiano Daniel Viglietti e il cantante catalano Joan Manuel Serrat ebbero la loro parte nell'influenzare il movimento dei Nueva Trova.\nAttivismo.\nSia a Cuba che a Puerto Rico, le canzoni a tema politico dei Nueva Trova furono molto spesso criticate dagli Stati Uniti; i cantanti portoricani criticavano soprattutto il fatto che l'isola di Vieques fosse usata come campo d'addestramento per la marina militare statunitense.\nUn'altra caratteristica peculiare dei Nueva Trova sono i temi trattati nelle canzoni. Vengono abbandonati i temi banali della vita (come ad esempio l'amore) per concentrarsi su argomenti come il socialismo, le ingiustizie, il sessismo, il razzismo e altri argomenti \"seri\". Silvio Rodr\u00edguez e Pablo Milan\u00e9s divennero i pi\u00f9 importanti esponenti di questo stile. Carlos Puebla e Jose\u00edto Fern\u00e1ndez furono per molto tempo dei \"trova\", ma dei due solo Puebla scrisse canzoni pro-rivoluzionarie.\nIl regime stanzi\u00f2 fondi per quei musicisti che avrebbero scritto canzoni anti-americane o pro-rivoluzionarie; questo diede una boccata d'aria a quei musicisti che trovavano difficile, se non impossibile, riuscire a guadagnarsi da vivere dopo la chiusura dei locali notturni voluta dal governo castrista. Nel 1967 si tenne a la \"Casa de las Am\u00e9ricas\", a L'Avana, il \"Festival de la canci\u00f3n de protesta\". Molti degli sforzi furono indirizzati a infastidire il governo statunitense. Tania Castellanos, una cantante di fil\u00edn, scrisse \"\u00a1Por \u00c1ngela!\" in onore di Angela Davis.\nAnche se i Nueva Trova esprimevano i problemi socio-economici di Cuba, alcuni decisero di cambiare genere passando al Rap Cubano perch\u00e9 lo consideravano pi\u00f9 diretto e pi\u00f9 vicino alla vita di strada.\nDeclino.\nIl movimento dei Nueva Trova vide il suo apice negli anni settanta, ma il suo declino cominci\u00f2 con la caduta dell'Unione Sovietica. Ci sono esempi di nueva trova che non si allineano allo stile politico delle canzoni, per esempio, Liuba Mar\u00eda Hevia , scrisse canzoni su temi pi\u00f9 tradizionali come l'amore e la solitudine, con un grande stile poetico. Dall'altra parte dello specchio troviamo Carlos Varela , famoso a Cuba per il suo aperto disaccordo con alcuni punti della rivoluzione castrista.\nI Nueva Trova, inizialmente cos\u00ec popolari, hanno subito un duro colpo con la caduta dell Unione Sovietica, sebbene avesse gi\u00e0 perso popolarit\u00e0. Essi soffrirono all'interno di Cuba, forse a causa del crescente disincanto per un partito unico, ed all'esterno, per il vivido contrasto con i film e le registrazioni dei Buena Vista Social Club. L'audience mondiale aveva aperto gli occhi verso lo straordinario fascino e la qualit\u00e0 musicale delle vecchie forme musicali cubane. Dall'altra parte, i temi principali degli anni '60 e '70 ora sembravano sterili e passati di moda; quando il tema non \u00e8 pi\u00f9 attuale, alle canzoni rimane la qualit\u00e0 musicale. Questi brani di alta qualit\u00e0, tra i quali si distingue \"Hasta siempre\" di Puebla, probabilmente vivranno finch\u00e9 Cuba vivr\u00e0.\nAlcuni esponenti dei Nueva Trova.\nLe prime stars di questo movimento furono Silvio Rodr\u00edguez, Vicente Feli\u00fa, e Pablo Milan\u00e9s."}
{"id": "2464335", "revid": "149727", "url": "https://it.wikipedia.org/wiki?curid=2464335", "title": "Elbeu", "text": ""}
{"id": "2464341", "revid": "729019", "url": "https://it.wikipedia.org/wiki?curid=2464341", "title": "Martin Kellerman", "text": "Biografia.\nKellerman \u00e8 stato influenzato da fumettisti americani e svedesi come Peter Bagge, Max Andersson, Robert Crumb, Harvey Pekar, Joe Matt e Mats Jonsson. Kellerman afferma che il suo lavoro assomiglia ad \"una miscela tra fumetto davvero scuro e commerciale, roba come MAD. Ecco perch\u00e9 a \"sono considerato un artista commerciale.\"\nDopo che la sua ragazza ha rotto con lui ed \u00e8 stato licenziato dal suo posto di lavoro come disegnatore per una rivista pornografica, ha creato l'autobiografico divertente animale fumetto Rocky, uno scontroso cane amorevole e fumettista che vive a Stoccolma. Kellerman ha creato la striscia come un mezzo per esporre la situazione e divertente sua e dei suoi amici, ma inizialmente non lo prese molto sul serio. La striscia \u00e8 stata ripresa dal quotidiano gratuito Metro e si \u00e8 trasferito da giornale a giornale perch\u00e9 molte testate hanno annullato la striscia, in risposta alle denunce sul suo contenuto volgare e sessuale."}
{"id": "2464343", "revid": "767487", "url": "https://it.wikipedia.org/wiki?curid=2464343", "title": "Stella EX Lupi", "text": "Le stelle EX Lupi (variabili EX Lupi, dette anche \"EXor\" o \"SubFUor\") sono una classe di stelle pre-sequenza principale che mostrano dei repentini aumenti di luminosit\u00e0.\nSi tratta di giovani stelle T Tauri di classe spettrale K o M. Gli improvvisi aumenti di luminosit\u00e0 portano l'oggetto ad aumentare la propria magnitudine di 1\u20134 unit\u00e0 e possono durare per circa 10\u2013100 giorni. La loro origine \u00e8 attribuita, come nel caso dei FUor, a un'esplosione dovuta a un cambiamento nel tasso di accrescimento della stella a partire dal disco circumstellare.\nTra un'esplosione e l'altra generalmente intercorrono alcuni mesi."}
{"id": "2464344", "revid": "110157", "url": "https://it.wikipedia.org/wiki?curid=2464344", "title": "Verbandsgemeinde An der Finne", "text": "La comunit\u00e0 amministrativa An der Finne (\"Verbandsgemeinde An der Finne\") si trova nel circondario Burgenlandkreis nella Sassonia-Anhalt, in Germania.\nSuddivisione.\nComprende 2 citt\u00e0 e 5 comuni:\nCapoluogo e centro maggiore \u00e8 Bad Bibra."}
{"id": "2464348", "revid": "121837", "url": "https://it.wikipedia.org/wiki?curid=2464348", "title": "Variabile EX Lupi", "text": ""}
{"id": "2464356", "revid": "1993454", "url": "https://it.wikipedia.org/wiki?curid=2464356", "title": "Hudson (personaggio)", "text": "Hudson \u00e8 un personaggio della serie televisiva a cartoni animati \"Gargoyles - Il risveglio degli eroi\" realizzata dalla Disney e andata in onda dal 1994 al 1997.\nIn italiano \u00e8 doppiato da Sandro Iovino.\nCaratteristiche del personaggio.\nHudson rappresenta una figura paterna per Golia, il guerriero lo considera non solo un prezioso amico ed alleato, ma anche il suo pi\u00f9 grande confidente. Egli, pur essendo in pensione da molto tempo \u00e8 rimasto un forte guerriero ed un astuto stratega. A prova di ci\u00f2 Golia spesso invoca il suo consiglio e la sua esperienza.\nDopo essere stato risvegliato, Hudson \u00e8 stato il primo a scegliere il nome, e prese spunto dal fiume di New York.\nHudson non prova alcun rancore per gli umani con cui, se possibile fa amicizia molto facilmente, in particolare vede molto di buon occhio Elisa Maza, di cui appoggia la relazione con Golia.\n\u00c8 estremamente protettivo nei confronti del suo clan ed \u00e8 molto benvoluto da tutti i membri; tuttavia quando Golia si assenter\u00e0 per girare il mondo, egli non prender\u00e0 nuovamente il comando lasciandolo invece al fido Brooklyn (consapevole del fatto che il suo tempo come capo \u00e8 finito e preferendo porre la sua fiducia nelle nuove generazioni).\nDi tutti i membri del clan \u00e8 quello di cui Bronx si fida di pi\u00f9 e quello con cui passa pi\u00f9 tempo; ma in generale Hudson, differentemente dagli altri gargoyles \u00e8 spesso molto benvoluto dagli animali.\nCon Angela riveste il ruolo di nonno e la ragazza gli \u00e8 molto affezionata.\nNonostante non lo dimostri mai per motivi di orgoglio ed arroganza, perfino D\u00e8mona ha molto rispetto per lui, e sebbene a volte lo critichi in quanto troppo vecchio e debole per continuare a combattere, dimostra di stimarlo appellandolo come \"vecchio soldato\".\nNonostante la sua grande saggezza, Hudson non ha mai imparato a leggere, in quanto nato in un'epoca in cui la battaglia valeva pi\u00f9 della cultura, ci\u00f2 nonostante avrebbe sempre voluto imparare, cosa che far\u00e0 grazie all'amico Jeffrey Robbins, uno scrittore cieco con cui far\u00e0 amicizia.\nHudson \u00e8 di natura pacifica e molte volte guarda la televisione o fa la guardia alla casa, mentre gli altri sono in pattuglia. Tuttavia rimane un fiero guerriero, pronto a rispondere a qualsiasi sfida.\nSi presenta come un gargoyles grande e dal fisico imponente, leggermente in sovrappeso e di poco pi\u00f9 basso di Golia, (probabilmente per via della vecchiaia) le sue orecchie appuntite, il suo grande naso, le molte rughe e le tre paia di corna simili a bitorzoli lo fanno rassomigliare un po' a un troll. I suoi lunghi capelli bianchi si sono da tempo ritirati ed ora partono dalla nuca lasciando scoperta la testa calva e le piccole corna, ha una folta barba bianca e due grandi ali simili a quelle di un pipistrello; stranamente la sua coda \u00e8 pi\u00f9 piccola di quella degli altri Gargoyles del clan. Sua caratteristica peculiare \u00e8 la cicatrice sull'occhio sinistro che da grande espressione al suo volto.\nA differenza degli altri gargoyles che indossano solo una cinghia ed un perizoma, Hudson indossa anche dei pantaloni ed un corpetto in cuoio, oltre a due bracciali sui polsi.\n\u00e8 anche l'unico gargoyle del clan che, regolarmente, si avvale di un'arma (una piccola spada), che ha iniziato a usare qualche tempo dopo aver perso un occhio. In un episodio della terza serie, si sottoporr\u00e0 ad un intervento chirurgico per guarire da un glaucoma.\nBiografia del personaggio.\nHudson nasce nel clan di gargoyles del castello Wyvern, intorno all'878 d.C., in giovent\u00f9 le sue grandi abilit\u00e0 strategiche e combattive lo portano a diventare il leader del suo Clan, oltre che un grande amico del principe Malcolm, sovrano del castello.\nMentre \u00e8 sicuro che addestr\u00f2 personalmente Golia vedendo nel giovane il suo degno erede al comando, non \u00e8 del tutto chiaro se sia stata sua allieva anche Demona. Fatto sta che i due divennero i suoi assistenti in comando ed i suoi guerrieri migliori.\nNel 984 d.C., Hudson cede il comando a Golia dopo aver perso l'uso di un occhio in seguito ad una battaglia con l'Arcimago. Da allora inizier\u00e0 ad avvalersi di una spada in maniera regolare. Golia insister\u00e0 perch\u00e9 continui ad aiutarlo nonostante la decisione del pensionamento, sebbene Hudson sappia che Golia \u00e8 un buon leader anche senza il suo aiuto decider\u00e0 di restargli accanto alla guida comunque.\nNel 994 d.C. (all'et\u00e0 di 100 anni) lui e Golia sono stati gli unici due gargoyles che si sono salvati lasciando il castello di Wywern, e quindi sono stati assenti durante il raid che ha distrutto gran parte del resto del clan.\nDi seguito quando andranno a salvare la gente del castello rapita dai vichinghi, sar\u00e0 pietrificato dal Magus e in tali condizioni rimarr\u00e0 per 1000 anni.\nArrivato nel nostro tempo e risvegliato dal lungo sonno assieme ai compagni grazie a David Xanatos, inizialmente verr\u00e0 sfruttato dall'uomo, ma poi grazie ad Elisa e Golia capir\u00e0 la malvagit\u00e0 dell'uomo; tuttavia i gargoyles non sono pi\u00f9 sicuri al castello (in quanto propriet\u00e0 di Xanatos) e devono trovarsi un nuovo rifugio per il giorno. Paradossalmente Hudson \u00e8 pi\u00f9 propenso di Golia per un trasferimento.\nTrasferitisi nella torre del distretto di polizia, i gargoyle incominceranno a difendere la citt\u00e0, compreso Hudson, sebbene lui stia spesso in disparte o a fare la guardia per lasciare spazio ai \"giovani\"\nFa amicizia con lo scrittore cieco Jeffrey Robbins (che rivela solo in seguito di aver capito subito la sua identit\u00e0 di gargoyle \"con il suo accento scozzese, visite prettamente notturne, e l'odore di vecchio cuoio\"), dall'uomo imparer\u00e0 a leggere.\nNella terza serie non canonica il suo occhio sano avr\u00e0 un glaucoma e Hudson far\u00e0 un'operazione per rimetterlo in sesto, divenendo il primo gargoyle a subire un intervento.\nIn seguito, sempre nella terza serie, lui e il suo clan sdoganeranno la loro specie agli occhi degli umani grazie ai loro atti eroici e saranno comunemente accettati dalla comunit\u00e0.\nBen pi\u00f9 drammatica \u00e8 la situazione nel seguito canonico delle prime due stagioni a fumetti. Gli umani sanno dell'esistenza dei gargoyle, e questi ultimi non hanno altra scelta che rimanere al castello di Xanatos, intenzionato ad approfittare della situazione per usarli per i suoi loschi scopi; se poi provassero ad andarsene dal castello sarebbero preda facile per John Castaway e la squadra anti-gargoyle.\nDurante la festa di Halloween, svoltasi nell'Eyre Building, il malvagio gargoyle Ailog attacca il clan di Manhattan insieme al clan dei cloni. L'obiettivo principale del malvagio gargoyle \u00e8 quello di prelevare campioni di DNA da tutto il clan, e sfortunatamente ci riesce ferendo tutti con dei pugnali nascosti.\nDelilah, che era presenta alla festa, riesce a porre fine allo scontro e, avendo imparato a ragionare da per s\u00e9, decide di non allearsi con Ailog e di ritornare al covo di Talon e con lei vanno gli altri cloni, eccezione fatta per Brentwood che si allea con Ailog.\nDopo che il malvagio gargoyle se n'\u00e8 andato, tutti i membri del clan di Manhattan vengono curati dal dott. Sato.\nIn seguito sia Hudson che Lexington andranno con Macbeth a Londra, ed insieme al clan di Griff e Re Art\u00f9 cercheranno di potare la \"Pietra del Destino\" in Scozia.\nSfortunatamente Xanatos cercher\u00e0 di impossessarsene e scaglier\u00e0 contro di loro Freddoacciao, Coyote e i robot gargoyle.\nHudson durante lo scontro subir\u00e0 le pene dell'inferno per colpa di Freddoacciao, ma interverranno Pietrafredda e Fuocofreddo salvandogli la vita e sconfiggendo tutti i nemici. Purtroppo il piano di portare la pietra del Destino in Scozia fallir\u00e0, poich\u00e9 Xanatos riuscir\u00e0 a prenderla.\nDopodich\u00e9 Hudson ritorner\u00e0 a Manhattan insieme a Lexington, Pietrafredda e Fuocofreddo, e dopo aver conosciuto Katana e Nashville, moglie e figlio di Brooklyn, lui e tutto il suo clan andranno a Times Square a fermare il Branco.\nPoteri e abilit\u00e0.\nCome tutti i gargoyles Hudson dispone di forza, resistenza e agilit\u00e0 sovrumane, \u00e8 in grado di sfondare una porta di metallo a spallate, abbattere un muro di pietra a pugni, perforare l'acciaio con gli artigli e scaraventare un essere umano a centinaia di metri di distanza, pu\u00f2 pareggiare la velocit\u00e0 di un felino in un percorso rettilineo e per abbatterlo ci vogliono come minimo quattro uomini armati. \u00e8 estremamente resistente ai sedativi e al dolore ed \u00e8 capace di affrontare anche pi\u00f9 avversari alla volta con una destrezza incredibile. Il tutto certo, con i limiti imposti dall'avanzata et\u00e0.\nDurante il giorno il suo corpo \u00e8 pietrificato e lui si trova in uno stato simile al sonno per un umano; sebbene questo sia uno svantaggio, poich\u00e9 in questo stato \u00e8 estremamente vulnerabile ad un attacco nemico, dall'altra \u00e8 ci\u00f2 che permette alla sua specie di riprendersi da ferite e stordimenti; indipendentemente dalle condizioni in cui i gargoyless versano al sorgere del sole infatti, alla seguente notte sono nuovamente in perfetta forma fisica. Tale processo gli permette anche di fare a meno dell'immenso approccio calorico necessario per il sostentamento della sua specie (all'incirca tre mucche al giorno secondo Sevarius); dunque per vivere non avrebbe bisogno ne di mangiare ne di bere. Il che per\u00f2 non vuol dire che non gli piaccia farlo comunque.\nHudson possiede due grandi ali simili a quelle dei pipistrelli, la cui apertura \u00e8 perfino maggiore a quella di un'aquila reale; il che non vuol dire che lui possa volare, anzi, la sua specie non pu\u00f2 \"volare\" come lo intendono gli umani ma solo planare sulle correnti d'aria, soprattutto se ascensionali.\nCi\u00f2 nonostante non si fanno trasportare dal vento, ma una volta sospesi possono direzionare il loro andamento spostando il loro baricentro o sbattendo le ali.\nEssendo stato un tempo il leader del clan \u00e8 anche un abilissimo leader, nonostante nella serie non lo si veda mai in queste vesti.\nHudson \u00e8 capace di usare le armi da taglio ed \u00e8 un maestro spadaccino, dato che si avvale di tale strumento molto pi\u00f9 spesso dei suoi compagni.\nQuando si arrabbia inoltre i suoi occhi hanno la fosforescenza bianca tipica dei gargoyles."}
{"id": "2464357", "revid": "2113815", "url": "https://it.wikipedia.org/wiki?curid=2464357", "title": "Liberty (Duran Duran)", "text": "Liberty \u00e8 il sesto album dei Duran Duran, pubblicato per la prima volta il 20 agosto 1990."}
{"id": "2464361", "revid": "1226", "url": "https://it.wikipedia.org/wiki?curid=2464361", "title": "I Robot e l'impero", "text": ""}
{"id": "2464363", "revid": "767487", "url": "https://it.wikipedia.org/wiki?curid=2464363", "title": "Baciami ancora", "text": "Baciami ancora \u00e8 un film del 2010 scritto e diretto da Gabriele Muccino.\nIl film, sequel de \"L'ultimo bacio\", \u00e8 uscito nelle sale cinematografiche il 29 gennaio 2010. Nel fine settimana di apertura il film ha incassato 3.119.351 euro. In totale ha incassato oltre 9 milioni di euro.\nTrama.\nRoma. Carlo e Giulia stanno per concludere il loro divorzio; lei, che ha in affidamento la piccola Sveva, convive da tre anni con Simone, mentre Carlo ha una relazione con la venticinquenne Anna. Paolo, depresso e dipendente dagli psicofarmaci, ha iniziato una relazione con Livia, la moglie di Adriano, di ritorno dopo aver scontato una lunga condanna per aver tentato di importare un carico di cocaina dalla Colombia.\nMarco, in apparenza felicemente sposato con Veronica, nasconde in realt\u00e0 una profonda crisi aggravata dalla vana attesa di un figlio. Alberto, tornato dal goliardico viaggio con gli amici alla fine del primo film, cova ancora la voglia di evadere dalla routine che li sta schiacciando tutti. La situazione \u00e8 destinata ad esplodere per tutti i protagonisti. Carlo, nonostante i continui reciproci tradimenti, non ha mai dimenticato Giulia: li riavviciner\u00e0 un malore in ufficio, a causa del quale Carlo creder\u00e0 di avere un male incurabile, in realt\u00e0 dovuto ad una cisti congenita al cervello.\nUn momento di vera passione avr\u00e0 come conseguenza una nuova gravidanza e Anna, riconoscendo che i due si amano ancora, si far\u00e0 da parte. Marco, irritato dalle continue uscite serali di Veronica con le amiche mentre lui fa tardi in ufficio, le chiede di essere onesta con lui e di non tradirlo. La donna inizia per\u00f2 una relazione con il giovane artista Lorenzo. Marco, disperato di fronte alla decisione di Veronica di andarsene di casa, viene trattenuto dagli amici dal fare uno sproposito e comincia a chiedersi dove possa aver sbagliato: accetta di tornare dall'analista e di sottoporsi ai controlli sulla fertilit\u00e0 che aveva sempre rifiutato.\nVeronica scoprir\u00e0 di essere incinta di Lorenzo, ma di fronte alla reazione contrariata del giovane, che le dichiara di non volere legami, torner\u00e0 in lacrime da Marco chiedendogli di perdonarla. I due accoglieranno il bambino come quel figlio che non avevano potuto avere insieme. Adriano, rimasto senza un lavoro, si \u00e8 stabilito temporaneamente da Carlo e ha preso in gestione il negozio di Paolo, lieto di liberarsi dell'odiato negozio di immagini sacre.\nLivia vorrebbe che il figlio non conoscesse neppure il padre, ma poi gli permette di incontrarlo; in seguito \u00e8 proprio Matteo stesso a voler conoscere il padre anche se l'inizio tra i due non \u00e8 proprio idilliaco. Livia vorrebbe essere felice con Paolo ma ha paura dei suoi continui cambi d'umore e della sua dipendenza dai farmaci, tanto da non permettergli mai di dormire da lei. Paolo, caduto in una crisi senza scampo, giocher\u00e0 alla roulette russa con la pistola del padre finch\u00e9 non indoviner\u00e0 tragicamente il colpo.\nTutti gli amici si ritroveranno all'obitorio. Nel frattempo Adriano conosce casualmente Adele, madre di due figli e abbandonata dal marito, che aveva una doppia vita; i due si frequentano, all'inizio per far conoscere i figli tra di loro, e poi, quando Adriano riveler\u00e0 alla donna il suo passato, i due inizieranno una relazione, migliorando cos\u00ec anche il rapporto con il figlio. Dopo la morte di Paolo, Alberto decide di partire di nuovo per il Brasile, licenziandosi dal lavoro e partendo con i pochi soldi della liquidazione. Giulia, dopo la scoperta della gravidanza, sembra decisa a rimanere con Simone ma le sue illusioni cadono quando si rende conto che Sveva avrebbe potuto rivelare tutto a Carlo.\nPer risolvere la cosa Giulia si reca da Carlo e gli comunica il suo stato, lui tenta in tutti i modi di persuaderla a tornare con lui ma la donna sembra decisa a rimanerne lontana. \u00c8 Anna a questo punto ad andarsene, consigliando ai due di pensarci molto bene prima di divorziare, in quanto il loro amore non solo non \u00e8 mai svanito ma \u00e8 pi\u00f9 evidente di prima. Giulia allora decide di lasciare Simone e tornare con Carlo. Il film si conclude con i parti di Veronica e Giulia, Livia che nota che il figlio ha scritto \"pap\u00e0\" sul comodino della camera matrimoniale dal lato del letto in cui lei non dorme, Adriano che corre felice con Matteo, Adele e i suoi due figli ed infine Alberto che, con lo zaino in spalla, arriva ad una spiaggia del Brasile.\nProduzione.\nLe riprese del film sono iniziate il 26 giugno 2009 a Roma e terminate il 30 settembre dello stesso anno. Domenico Procacci, produttore del film del 2001, ha confermato la presenza di gran parte del cast del primo film (tranne per il ruolo di Giulia, per il quale Vittoria Puccini ha preso il posto di Giovanna Mezzogiorno): Stefano Accorsi, Claudio Santamaria, Sabrina Impacciatore, Pierfrancesco Favino, Daniela Piazza, Marco Cocci e Giorgio Pasotti. Ha aggiunto anche la presenza di quattro new entry: Valeria Bruni Tedeschi, Adriano Giannini, Francesca Valtorta e Primo Reggiani. Il ruolo di Sveva viene interpretato da Sara Girolami.\nGiovanna Mezzogiorno ha rifiutato di interpretare di nuovo il ruolo di Giulia, tanto da far arrabbiare Muccino che ha dichiarato \u00ab\"Giovanna pu\u00f2 segnarsi sull'agenda che non lavorer\u00e0 pi\u00f9 con me\"\u00bb. Prima dell'inizio le riprese, gir\u00f2 voce che il ruolo di Giulia dovesse essere interpretato da Claudia Pandolfi, ma poi il regista le prefer\u00ec la Puccini.\nMartina Stella, che nel primo film interpretava Francesca, la liceale che fece perdere la testa a Carlo, ha dichiarato di aver rifiutato di tornare al ruolo che le diede la fama: \u00ab\"Provo tanto affetto per Gabriele Muccino, gli devo immensa riconoscenza per aver creduto in me, ma credo che quel personaggio sia finito l\u00ec ne L'ultimo bacio. Trovo che sia pi\u00f9 giusto, per me, non proseguire\"\u00bb. Muccino, qualche giorno dopo, ha affermato di non averle mai offerto il ruolo: \u00ab\"\u00c8 stato divertente scoprire che Martina Stella ha rifiutato una parte che in realt\u00e0 non \u00e8 mai esistita. Mi dispiace che Martina si faccia pubblicit\u00e0 in questo modo, ma voglio chiarire che il suo ruolo era realmente finito nel primo film. Non \u00e8 mai stato previsto uno sviluppo del ruolo. Giovanna\" (Mezzogiorno, ndr) \"almeno ha rifiutato qualcosa che c'\u00e8. Solo nella prima stesura del copione era previsto un piccolissimo cameo in omaggio a Martina, che poi \u00e8 stato tagliato. Oggi chiunque abbia in mano il copione sa che quel ruolo non esiste pi\u00f9\"\u00bb.\nColonna sonora.\nIl commento musicale originale viene realizzato da Paolo Buonvino negli storici studi Forum Music Village di Roma.\nNella tracklist della colonna sonora ufficiale figurano le seguenti tracce:\nRiferimenti.\nNel film c'\u00e8 un omaggio alla grande commedia italiana: Adriano, Paolo e Alberto che litigano in piazza della Consolazione andando ognuno per la sua strada, come nel film \"C'eravamo tanto amati\" (1974) di Ettore Scola quando i tre amici, interpretati da Vittorio Gassman, Stefano Satta Flores e Nino Manfredi, litigano nella stessa piazza. La stessa piazza sar\u00e0 poi nuovamente utilizzata dal regista dieci anni dopo per alcune scene del suo film \"Gli anni pi\u00f9 belli\".\nDurante il film c'\u00e8 una scena in cui Carlo e Adriano stanno vedendo in TV \"Io sono leggenda\", chiaro omaggio a Will Smith, che ha lavorato con Gabriele Muccino nei film \"La ricerca della felicit\u00e0\" e \"Sette anime\"."}
{"id": "2464364", "revid": "729019", "url": "https://it.wikipedia.org/wiki?curid=2464364", "title": "B\u00fccker B\u00fc 181", "text": "Il B\u00fccker B\u00fc 181 '\"Bestmann\" era un aereo da addestramento avanzato, monomotore, biposto ad ala bassa, sviluppato dall'azienda aeronautica tedesca B\u00fccker Flugzeugbau GmbH nei tardi anni trenta e prodotto, oltre che dalla stessa, su licenza dall'olandese Fokker, dalla svedese H\u00e4gglund &amp; S\u00f6ner e dalla cecoslovacca Moravan.\nOriginariamente destinato al mercato dell'aviazione generale come aereo da turismo sportivo venne prodotto dai primi anni quaranta ed utilizzato in ambito militare nelle scuole di volo della Luftwaffe.\nStoria del progetto.\nDurante la prima fase della storia della sua azienda, Carl Clemens B\u00fccker si trov\u00f2 ad avviare la produzione di due modelli di successo, il biposto B\u00fc 131 \"Jungmann\" ed il suo derivato monoposto B\u00fc 133 \"Jungmaister\", mentre lo sviluppo dei B\u00fc 134 del 1936 e del B\u00fc 180 \"Student\" del 1937, modelli destinati al mercato dell'aviazione turistica da diporto non fu altrettanto fortunato. Le strutture della sede originale della B\u00fccker situate a Johannisthal, nei pressi di Berlino, erano state affiancate dalla nuova struttura di Rangsdorf, nel circondario del Teltow-Fl\u00e4ming le cui potenzialit\u00e0 potevano essere ottimizzate con lo sviluppo di un nuovo modello che meglio rispondesse alle esigenze del mercato.\nIl prototipo B\u00fc 181 V1, immatricolato D-ERBV, venne portato in volo per la prima volta nel febbraio 1939 ai comandi del pilota collaudatore Arthur Benitz. Dopo la prima fase di prove di volo effettuate a Johannisthal, il velivolo venne sottoposto alla valutazione degli esaminatori del Reichsluftfahrtministerium (RLM), il ministero che nella Germania del periodo hitleriano sovraintendeva all'intera aviazione tedesca. La commissione ritenne che il modello potesse ricoprire efficacemente il ruolo di addestratore avanzato e sugger\u00ec di stipulare con l'azienda un contratto di fornitura al fine di dotare i reparti della Luftwaffe.\nLa produzione in serie inizi\u00f2 nel 1940/41 nelle versioni da A a D che si differenziavano tra loro solo per particolari minori e che potevano essere equipaggiati con motori Hirth HM 500 o HM 504A. La maggior parte dei modelli vennero costruiti nella nuova sede di Rangsdorf che tuttavia non poteva sostenere l'intera produzione richiesta per cui l'RLM assegn\u00f2 una licenza di produzione alla Fokker, nei Paesi Bassi. L'azienda olandese inizi\u00f2 la produzione delle versioni B\u00fc 181 A e B\u00fc 181 D nel 1942, realizzati negli stabilimenti di Amsterdam, dai quali uscirono 373 dei 708 esemplari totali destinati alla Luftwaffe, tutti consegnati prima del termine del 1943.\nTra il 1943 ed il 1945 vennero inoltre prodotti altri 120 B\u00fc 181 in Svezia, dalla H\u00e4gglund &amp; S\u00f6ner AB, tutti motorizzati con l'Hirth HM 500A, destinati ad equipaggiare i reparti della Svenska Flygvapnet ed indicati, in base alle loro convenzioni, con la designazione Sk 25.\nNell\u2019aprile 1945, un esemplare denominato RM+LB, venne armato con 2 panzerfaust per ala.\nVerso la fine della Seconda guerra mondiale, poco prima della ritirata tedesca dalla Cecoslovacchia, venne iniziata la produzione dei B\u00fc 181D negli stabilimenti Zl\u00edn di Otrokovice, produzione che continu\u00f2 anche dopo il termine del conflitto con la designazione C.6 e C.106 per gli esemplari destinati alla \u010ceskoslovensk\u00e9 vojensk\u00e9 letectvo, l'aviazione militare nazionale, Zl\u00edn Z.181, Zl\u00edn Z.281 (equipaggiati con motori Toma 4) e Z.381 (Walter Minor 4-III) in varie versioni per il mercato civile. In tutto vennero realizzati 783 esemplari.\nDurante i primi anni cinquanta l'azienda egiziana Heliopolis Aircraft Works acquisto una licenza di produzione cecoslovacca del \"Bestmann\", in una versione simile allo Zl\u00edn Z.381 equipaggiata con un motore Walter Minor da 105\u00a0hp. Il modello, identificato come Gomhouria (\"Repubblica\"), venne prodotto per la Al-Quwwat al-Jawwiya al-Misriyya e le successive versioni vennero fornite ad altre forze aeree arabe. Al termine della produzione i Gomhourias egiziani si attestarono a 300 unit\u00e0 costruite.\nLa produzione totale, nelle varie versioni ed aziende che si susseguirono nella loro costruzione, si aggira sui 3\u00a0400 esemplari, dei quali ne rimangono alcuni in condizioni di volo esibiti dai loro proprietari nelle manifestazioni aeree.\nEsemplari attualmente esistenti.\nMolti sono ancora gli esemplari esistenti, sia in mostra statica in musei mondiali sia ancora in condizioni di volo.\nTra quelli in mostra statica citiamo il Bestmann esposto al Mus\u00e9e Royal de l'Arm\u00e9e et de l'Histoire Militaire di Bruxelles, in Belgio, riportato alla livrea originale Luftwaffe TP+CP dopo aver trascorso gli anni postbellici come velivolo civile.\nCultura di massa.\nNel film La grande fuga del 1963 il velivolo usato per fuggire da James Garner e Donald Pleasence, (rispettivamente pilota e passeggero), \u00e8 un Bestmann."}
{"id": "2464365", "revid": "1226", "url": "https://it.wikipedia.org/wiki?curid=2464365", "title": "Monnalisa cyberpunk", "text": ""}
{"id": "2464366", "revid": "106969896", "url": "https://it.wikipedia.org/wiki?curid=2464366", "title": "An der Poststra\u00dfe", "text": "An der Poststra\u00dfe \u00e8 un comune di abitanti della Sassonia-Anhalt, in Germania.\nAppartiene al circondario del Burgenland ed \u00e8 parte della Verbandsgemeinde An der Finne.\nStoria.\nIl comune venne formato il 1\u00ba luglio 2009 dalla fusione dei comuni di Herrengosserstedt, Klosterh\u00e4seler e Wischroda."}
{"id": "2464367", "revid": "47674946", "url": "https://it.wikipedia.org/wiki?curid=2464367", "title": "Presidente onorario", "text": ""}
{"id": "2464368", "revid": "287204", "url": "https://it.wikipedia.org/wiki?curid=2464368", "title": "Cantieri Riuniti dell\u2019Adriatico", "text": ""}
{"id": "2464373", "revid": "15756", "url": "https://it.wikipedia.org/wiki?curid=2464373", "title": "Cinzia Giorgio", "text": "\u00c8 docente di Storia delle Donne e Storia dell'Arte all'Universit\u00e0 Sperimentale Decentrata di Roma.\nBiografia.\nNata a Venosa nel 1975, si \u00e8 laureata in Lettere Moderne alla \"Federico II\" di Napoli con tesi in Storia del Rinascimento, dal titolo \"Il martirio d'amore nelle scrittrici del Cinquecento\"; ha poi conseguito una seconda laurea in Lingue Orientali e si \u00e8 specializzata in Women's Studies compiendo studi anche all'estero.\nNel 2002 ha vinto una borsa di studio con la Fondazione Bellonci di Roma, organizzatrice del famoso Premio Strega, con un progetto di ricerca sul Rinascimento italiano nel fumetto, legato all'iniziativa \"Narrare la Storia: dal documento al racconto\".\nNel dicembre 2007 \u00e8 stata invitata a \"Niente di personale\", talk show in onda su LA7 e condotto da Antonello Piroso, dove ha presentato il romanzo \"Sotto il fiume\". Successivamente, dall'omonimo romanzo, \u00e8 stata creata una rappresentazione teatrale diretta da Flavia Ricci.\nDocente di Storia delle Donne e Storia dell'Arte presso l'Uni.Spe.D. di Roma, \u00e8 dottore di ricerca in Letterature Comparate presso l'Universit\u00e0 degli Studi Roma Tre. Dal 2014 \u00e8 la direttrice della Scuola Romana di Scrittura con sede presso l'Associazione di Studi Umanistici Leusso di Roma ed \u00e8 ideatrice e coordinatrice dei salotti letterari della stessa associazione.\nNel 2001 si \u00e8 sposata con Giovanni Scattone, l'assistente universitario condannato con sentenza definitiva per l'omicidio di Marta Russo. Lei \u00e8 convinta dell'innocenza del marito. Nel 2011 ha preso nuovamente posizione al riguardo, in merito alla riammissione di Scattone all'insegnamento, presso le scuole superiori; assieme ai suoi genitori ha inviato una lettera aperta alla famiglia di Marta Russo ribadendo la sua convinzione..\nIl 4 agosto 2009 e il 17 ottobre 2009 \u00e8 stata ospite del tg della sera su La7, dove ha presentato i suoi romanzi \"I custodi dell'Acqua\" e \"Incognito\".\nHa pubblicato articoli per le testate on line di Poste italiane, Superabile \u2013 Inail, Special Olympics e scritto per le riviste Anna, AIFI, Spirit (rivista statunitense), Nuovi Orizzonti, Grand Hotel e Confidenze. Ha collaborato con il settimanale francese \"Neus Deux\" per la stesura di romanzi e racconti a sfondo storico e sceneggiature di fotoromanzi e con l'ufficio stampa Warde Jones \u2013 c/o Stampa Estera di Roma, con il regista Massimo Tonna e con l'ufficio stampa del Consiglio Regionale di Basilicata. Scrive recensioni per la riviste on line Sherlock Magazine e PinK Magazine Italia; collabora con il sito dedicato alla scrittura, Velut Luna Press\nNel 2011 \u00e8 tra i cinque finalisti del Premio Tedeschi con il giallo \"L'enigma Botticelli\" che poi pubblica nel 2013 con la casa editrice Melino Nerella Edizioni dopo l'uscita a dicembre del 2013 della monografia dedicata a Jane Austen: \"Orgoglio senza Pregiudizio. Le ragazze di Jane Austen\", nel luglio 2014 per Rizzoli ha scritto \"Prime catastrofiche impressioni\", il primo libro della serie \"Le ragazze di Jane Austen\"\".\"\nDel novembre del 2014 \u00e8 invece il saggio \"Storia erotica d'Italia\" edito da Newton Compton\".\"\nNel 2015 \u00e8 stata direttrice di una collana di romanzi rosa pubblicati come e-book per la casa editrice Aliberti. Ora dirige il periodico online Pink Magazine Italia"}
{"id": "2464374", "revid": "1442080", "url": "https://it.wikipedia.org/wiki?curid=2464374", "title": "GDF SUEZ Grand Prix 2009 - Singolare", "text": "Il singolare del GDF SUEZ Grand Prix 2009 \u00e8 stato un torneo di tennis facente parte del WTA Tour 2009.\nAliz\u00e9 Cornet era la detentrice del titolo, ma ha perso nel 2\u00ba turno contro Shahar Peer.\n\u00c1gnes Sz\u00e1vay ha battuto in finale 2-6, 6-4, 6-2 Patty Schnyder."}
{"id": "2464377", "revid": "1318658", "url": "https://it.wikipedia.org/wiki?curid=2464377", "title": "Minardi M185", "text": "Il mancato accordo con Alfa Romeo.\nNel 1984, Gian Carlo Minardi present\u00f2 un'offerta al presidente dell'Alfa Romeo Ettore Massacesi di 1.800.000.000 di Lire per acquisire la squadra corse della casa automobilistica milanese. \nL'offerta venne declinata ma il patron dell'Alfa promise a Minardi una fornitura di motori per il 1985. \nLa Minardi M184 nacque dunque in brevissimo tempo sotto la guida dell'ingegner Caliri e, dopo essere stata presentata al pubblico a met\u00e0 luglio 1984, la vettura della squadra faentina effettu\u00f2 numerose sessioni di test con Alessandro Nannini.\nOrmai sembrava fatta per l'esordio in Formula 1 della Minardi spinta dall'otto cilindri turbo Alfa Romeo, ma il presidente Massacesi torn\u00f2 sui suoi passi e annull\u00f2 l'accordo.\nMinardi M185.\nOramai il progetto era avviato e, dopo il mancato accordo con l'Alfa, Minardi dovette ripiegare su un motore aspirato Cosworth DFV per disputare le gare iniziali del campionato. La vettura, ora denominata M185, presentava vari difetti e i materiali utilizzati erano oramai obsoleti.\nCome pilota titolare per la stagione 1985 fu designato Pierluigi Martini, che and\u00f2 a rimpiazzare Nannini per questioni legate agli sponsor e al mancato possesso della superlicenza FIA.\nFu anche stipulato un accordo con Pirelli per la fornitura di gomme.\nNel frattempo, Piero Mancini fond\u00f2 la societ\u00e0 Motori Moderni, di cui faceva parte anche Carlo Chiti (ex ingegnere Autodelta), che si occup\u00f2 di progettare un motore 6 cilindri turbo che fu portato all'esordio a Imola. La squadra chiuse la stagione senza punti, ottendo come miglior risultato un ottavo posto in Australia.\nMinardi M185B.\nNel 1986, il patron Minardi decise di schierare due vetture, affidate al debuttante Nannini, che test\u00f2 la M184, e al veterano Andrea De Cesaris. Furono rinnovati gli accordi con Pirelli e Motori Moderni per le forniture di gomme e motore (che, in sostanza, era lo stesso della passata stagione) La M185B fu un'evoluzione della M185 e fu un disastro: entrambi i piloti non conclusero una gara e il punto pi\u00f9 basso della stagione fu toccato a Montecarlo, dove nessuna delle due monoposto si qualific\u00f2 al Gran Premio. \nLa M185B venne sostituita a partire dal Gran Premio d'Ungheria dalla Minardi M186."}
{"id": "2464378", "revid": "228587", "url": "https://it.wikipedia.org/wiki?curid=2464378", "title": "Dinomenidi", "text": "I Dinomenidi furono una dinastia di tiranni greci di Sicilia. Essi presero il nome dal capostipite, Dinomene, vissuto verso il VI sec. a.C., il quale ebbe quattro figli: Gelone, Gerone I, Polizelo e Trasibulo, divenuti tutti tiranni sicelioti. La fine del loro dominio venne ufficialmente attestata nel 465 a.C. con la fase rivoluzionaria che port\u00f2 all'esilio del figlio minore di Dinomene, Trasibulo, da Syrakousai presso la localit\u00e0 calabra di Locri. Tuttavia alcuni personaggi influenti, come Gerone II, rivendicarono molti decenni pi\u00f9 tardi l'appartenenza a questa famiglia, narrandone le discendenze.\nOrigini.\nL'origine di questa dinastia \u00e8 incerta poich\u00e9 inizialmente si disse che la sua provenienza fosse da collocare nei pressi di Lindo, citt\u00e0 dell'isola di Rodi, ma Erodoto sment\u00ec questa diceria affermando che fosse originaria di Telos, una delle maggiori isole del Dodecaneso, altra zona di Rodi.\nGli antenati dei Dinomenidi furono considerati i fondatori della polis di Gela, presso la quale nacque il primo dei Dinomenidi, facendola diventare loro luogo natio. Colui che diede avvio all'appellativo di \"dinastia tirannica\" fu il maggiore dei figli di Dinomene, Gelone.\nErodoto dice che l'antenato pi\u00f9 antico di questa casata fu Ecetore. Alcuni studiosi d'epoca moderna credono che Ecetore fosse figlio di Teline e che nel contempo fosse padre di Dinomene il Vecchio, genitore di Gelone. Ma altri studiosi contrastano questa tesi obiettando che Ecetore visse un tempo molto antecedente a quello di Teline e che quindi i ruoli sono da invertire; Ecetore divenne padre di Teline e fu il primo di questa dinastia a mettere piede in Sicilia.\nLa Gela siceliota venne fondata quarant'anni dopo Siracusa, da coloni provenienti dal mare Egeo; Antifemo di Rodi ed Eatimo da Creta, insieme al popolo dei Lidj, anch'essi d'origine rodese.\nDiscendenti di questi fondatori furono i progenitori di Gelone. Teline, il nonno del primo tiranno della casata, fu un sacerdote o ierofante, la figura misterica pi\u00f9 importante della comunit\u00e0, votato al culto di Cerere, dea della fertilit\u00e0 e madre di Proserpina rapita da Ade, il dio degli inferi. Le dee della terra che in alcune zone della Sicilia trovarono grande riscontro religioso, tra cui Siracusa dove Gelone, stando alla testimonianza di Diodoro Siculo, fece costruire un grandioso tempio ad esse dedicato.\nTale legame di Gelone a questo culto \u00e8 secondo gli storici un indizio ben preciso che farebbe risalire la sua parentela con il sacerdote religioso di Gela, Teline. Erodoto nel suo scritto chiama Gelone nipote di Teline: \u00ab\"Erat illic Gelon prognatus Telines\"\u00bb.\nIl dominio della prima casata.\nDa Gela a Siracusa.\nGelone dopo essersi distinto in battaglia e aver conquistato la fiducia del tiranno gelese, Ippocrate, alla morte di questo, avvenuta durante la battaglia di Hybla, riusc\u00ec a prendere le redini del comando di Gela diventandone il nuovo tiranno nell'anno 491 a.C. Pochi anni dopo, intromettendosi nelle diatribe aretusee dove vi erano delle lotte in corso tra i discendenti dei siculi e i discendenti dei corinzi, Gelone riusc\u00ec a far imporre il proprio volere e nell'anno 485 a.C. si fece incoronare primo tiranno di quella citt\u00e0, importandole la forma politica assolutistica, la tirannide.\nQuesto avvenimento comport\u00f2 un momento decisivo nella storia dinastica dei Dinomenidi, Gela e Siracusa, un tempo rivali con l'affermazione della prima sulla seconda, si ritrovarono governate entrambe dallo stesso tiranno. Ma la situazione mut\u00f2 ulteriormente quando Gelone si trasfer\u00ec definitivamente con la sua corte nella polis aretusea, affidando il comando gelese a suo fratello Gerone I.\nDa quel momento le cronache, che un tempo narrarono della potenza di Gela definendola la maggiore della Sicilia, mutarono con la decisione del dinomenide, e l'influenza geloa and\u00f2 eclissandosi mentre venne inaugurata l'epoca siracusana che avr\u00e0 sviluppi tali, tra turbolenze, lotte e potere, da portare il nome dei Dinomenidi a divenire noto in grande parte del Mediterraneo.\nLa lotta per la successione.\nGelone mor\u00ec senza lasciare eredi, dunque nomin\u00f2 come suo successore il secondo dei Dinomenidi, il fratello Gerone I o Ierone, il quale per venire a Siracusa lasci\u00f2 il comando di Gela in mano a Polizelo, terzogenito della casata. Polizelo tuttavia godeva delle simpatie dei siracusani, i quali, forse anche considerando che egli aveva sposato l'amata vedova di Gelone, Demarete, lo acclamavano ancor di pi\u00f9 di quanto facessero con Ierone.\nIerone, provando gelosia per questo atteggiamento e temendo di perdere il regno appena acquisito, prov\u00f2 a sbarazzarsi del fratello inviandolo in una spedizione bellica in Italia, affidandogli le forze armate di Sibari che chiedevano aiuto contro Crotone. Ma Polizelo intuendo le oscure intenzioni del fratello si rifiut\u00f2 di partire e and\u00f2 a rifugiarsi presso il tiranno di Akragas, Terone, nonch\u00e9 suo suocero perch\u00e9 padre di Demarete.\nIl figlio di Terone, Trasideo, ottenne il governo di Imera ma tratt\u00f2 con crudelt\u00e0 i suoi abitanti, per cui questi chiesero a Gerone I di prendere il posto di Trasideo nella loro polis, convinti che il sovrano aretuseo avrebbe accettato perch\u00e9 adirato con Terone che proteggeva suo fratello Polizelo. Ma Gerone prefer\u00ec raccontare del tradimento imerese direttamente a Terone, anzich\u00e9 accettare la corona che gli veniva offerta. E facendo ci\u00f2, ottenne quel che voleva; il tiranno di Akragas per ringraziarlo gli riconsegn\u00f2 tra le mani Polizelo. Per Imera la punizione fu fatale, vennero puniti gli abitanti e la citt\u00e0 rimase spopolata e in seguito ripopolata con Dori e genti della Grecia per volere di Terone. Su questo crudele finale, l'ombra della colpa ricadde su Gerone I, colpevole di aver tradito la fiducia che gli imeresi avevano risposto in lui.\nPolizelo e Demarete tornarono sotto la benevolenza di Gerone, entrambi morirono poco tempo dopo e si racconta che Terone fu rattristato dal destino dei due sposi assediati dal cognato che portava la corona aretusea. Gela pare venne retta da un periodo democratico dopo la scomparsa di Polizelo.\nLe guerre e l'ultimo tiranno.\nNel frattempo Gerone dovette affrontare le mire espansionistiche di Akragas, che divenendo nota ai pi\u00f9 ed essendo governata da Trasideo, ruppe l'alleanza stipulata da suo padre e dichiar\u00f2 guerra a Siracusa con l'appoggio di Cartagine. Noncurante che in precedenza Terone e Gelone avessero sconfitto i cartaginesi ad Imera proprio con un patto che univa le due poleis, la mossa di Trasideo fu errata e dopo essere stato sconfitto da Gerone, si adir\u00f2 contro le ire dei suoi stessi cittadini, i quali per mano di Metone, padre del grande filosofo agrigentino Empedocle, lo cacciarono e stabilirono nella propria terra un governo democratico poich\u00e9 Empedocle, dopo aver ricevuto da Akragas l'offerta di divenirne signore, rifiut\u00f2 e la polis si diede quindi nuove leggi, mandando ambasciatori presso la corte del dinomenide Gerone a domandargli la pace che egli volentieri concesse.\nGerone rese grande il nome dei Dinomenidi sconfiggendo gli etruschi in Campania e riportando delle vittorie ad Olimpia che gli valsero le lodi di Pindaro, che cos\u00ec lo apostrof\u00f2:\nDopo altre battaglie di rilievo, Gerone si ammal\u00f2 e mor\u00ec. Lasci\u00f2 un figlio, Dinomene, al quale affid\u00f2 le terre etnee mentre il suo posto nella capitale venne preso dall'ultimo dei figli di Dinomene il Vecchio, Trasibulo. Alcuni studiosi, rifacendosi ad un passo di Aristotele, sostengono che Trasibulo fosse in realt\u00e0 stato nominato come reggente e non come sovrano definitivo, poich\u00e9 Gelone aveva lasciato un figlio e che questi era stato affidato allo zio fino alla maggiore et\u00e0. Ma le cronache non narrano dell'esistenza di questo figlio, eppure Aristotele afferma che Trasibulo fomentava le passioni del giovane e lo distraeva dal potere affinch\u00e9 egli potesse governare al suo posto.\nEgli fu l'ultimo tiranno di Gela, govern\u00f2 per un solo anno poich\u00e9 il suo tempo fu travolto dallo scoppio della rivoluzione.\nRivoluzione e conseguenze.\nLa rivoluzione scatur\u00ec dal malgoverno di Trasibulo, il quale venne considerato dei Dinomenidi il peggiore. Probabilmente fatto storico non trascurabile fu anche l'espandersi di quella forma politica definita democrazia che da Atene fece sentire il suo influsso anche in Sicilia. I siracusani, oppressi dai pretendenti al potere assoluto, stavolta non perdonarono le ambizioni egoistiche del dinomenide e gli dichiararono una vera e propria guerra volta a cacciarlo dal trono ereditato.\nTrasibulo raccolse le sue forze militari, facendo leva sui mercenari e sugli alleati da Catania, raggiungendo il numero di 15.000 uomini armati. I siracusani mandarono ambasciatori alle citt\u00e0 vicine e ricevettero l'aiuto sperato sia dai sicelioti che dai siculi, in pi\u00f9 potevano contare sull'armata nazionale che si pose contro il tiranno.\nIl dinomenide tent\u00f2 un primo scontro frontale in mare, ma ebbe la peggio perdendo molte delle sue galee. Allora tent\u00f2 di avere maggior fortuna sulla terraferma ma anche l\u00ec fu sconfitto e dovette venire alla resa, concordando la pace con i siracusani in cambio del definito esilio che venne stabilito a Locri.\nCon il suo allontanamento cess\u00f2 di governare la dinastia dei Dinomenidi in Sicilia.\nDiscendenti.\nGerone II, quasi due secoli dopo la scomparsa dell'ultimo dinomenide, rivendic\u00f2 l'appartenenza a tale antica famiglia. Egli disse di essere figlio di Ierocle, un nobile siracusano che diceva discendere direttamente da Gelone. Ci\u00f2 non sarebbe ovviamente possibile se Gelone non lasci\u00f2 prole, ma se Aristotele nel suo passaggio avesse effettivamente ragione ad affermare che vi fosse un figlio suo tenuto segreto, allora si spiegherebbe l'origine di tale discendenza.\nIerone II visse al tempo di Archimede, il quale, secondo Plutarco, era suo parente. Le cronache narrano di una unione tra Ierone II e Archimede, poich\u00e9 il primo fu protettore del secondo e questi mise il suo genio al servizio della patria e dell'umanit\u00e0.\nIl padre di Archimede, secondo interpretazione degli storici, fu Fidias, un astronomo siracusano, che il matematico stesso nomina nella sua opera \"Arenario (il contatore dei granelli di sabbia)\" in lingua greca \"\u0391\u03c1\u03c7\u03b9\u03bc\u03ae\u03b4\u03b7\u03c2 \u03a8\u03b1\u03bc\u03bc\u03af\u03c4\u03bc\u03c2, Arqu\u00edmedes Psammites\". Che legami ci fossero tra Fidias e Gerone II non \u00e8 chiaro, ma se l'ipotesi sostenuta da Plutarco fosse reale, ci\u00f2 implicherebbe per Archimede un legame dinastico con la nobile famiglia dei Dinomenidi. Nel testo del Mazzucchelli si fa molta attenzione alle parole dei vari storici al riguardo. Per contrapporre un peso alle parole di Plutarco, si prende ad esempio l'espressione usata da Cicerone nel descrivere il genio archimedeo come \"humilem homunculum a pulvere et radio excitabo\", ovvero un uomo umile vissuto lontano dagli onori di corte. Stessa descrizione ne d\u00e0 un altro romano, Silio Italico che lo definisce in questi termini: \"Nudus opum; sed cui coelum terraeque paterent\". Vi \u00e8 per cui una netta differenza tra i fasti greci che lo definiscono intimo della corte ieroniana e le cronache romane che invece ne decantano un aspetto umile e povero.\nLo studioso Giacomo Buonanni, contemporaneo settecentesco del Mazzuchelli, trova una via di mezzo dichiarando che egli crede s\u00ec che Archimede fosse parente di Gerone II come stabilisce Plutarco, ma non crede che lo stesso abbia discendenze di stirpe reale. Di simile opinione fu anche Vincenzo Mirabella.\nVenendo a Ierone II, egli ebbe un figlio che chiam\u00f2 Gelone II, dandogli il nome che ricalcava il ricordo sempre caro nella memoria dei siracusani per Gelone I. La sorte di tale discendenza fu comunque sfortunata poich\u00e9 dopo un lungo regno di pace, l'insidia di Roma port\u00f2 scompiglio nella politica aretusea; nacquero le fazioni filo-romane che volevano consegnare la polis nelle mani dei consoli capitolini e nacquero le fazioni patriottiche che volevano tenere fuori dalla loro porta Roma. Di tal caus ne subirono le immediate conseguenze i discendenti dell'ultimo grande tiranno, Gerone II. Suo nipote, Geronimo, essendo stato posto sul trono ad et\u00e0 troppo giovane, venne ucciso da un complotto politico a soli sedici anni. Poi la furia del popolo si rivolse verso le principesse reali; Demarata e Armonia, figlie ieroniane, vennero cercate e uccise, come ci racconta Valerio Massimo in un racconto pieno di particolari. E la stessa sorte tocc\u00f2 a Eraclea, altra figlia di Ierone II e moglie di Zoippo, zio di Geronimo, ella si rifugi\u00f2 con le sue due figlie presso un tempietto dedicato agli dei che aveva in casa, sperando cos\u00ec di scoraggiare i suoi aggressori trovandosi in luogo sacro, ma non vi fu nulla da fare, venne uccisa e poco dopo vennero uccise per strada le sue due figlie. Troppo tardi giunse l'ordine popolare che bloccava ogni rappresaglia con la famiglia reale. La polis si avvi\u00f2 verso la Seconda guerra punica e tocc\u00f2 ad Archimede la responsabilit\u00e0 di difenderne le mura con il suo ingegno.\nDinomenidi ed Emmenidi.\nGli Emmenidi (in greco \u0395\u03bc\u03bc\u03b5\u03bd\u03af\u03b4\u03b1\u03b9) furono un'antica casata nobiliare di Agrigento. Con gli Emmenidi i Dinomenidi ebbero le unioni matrimoniali pi\u00f9 frequenti. Gelone spos\u00f2 la figlia del tiranno agrigentino Terone, Demarete, inaugurando cos\u00ec l'alleanza tra le due famiglie. Non si conosce tuttavia la data di tale matrimonio.\nPer volere del tiranno stesso, la vedova Demarete si rispos\u00f2 nel 478-477 a.C. con Polizelo dei Dinomenidi. Gerone I, il quale ebbe tre mogli diverse, si un\u00ec nel terzo matrimonio con una emmenide, di cui le fonti tacciono il nome, figlia del tiranno Senocrate, fratello di Terone. E Terone spos\u00f2 la figlia di Polizelo in seconde nozze verso il 485 a.C.\nGli Emmenidi si dissero originari di Rodi o di Tera, anche se Pindaro li defin\u00ec d'origine tebana. Il rapporto che essi stabilirono con i Dinomenidi serv\u00ec a formare un solido legame tra le tre poleis d'origine dorica di Sicilia: \"Agrigento-Gela-Siracusa\", ma tale legame venne spezzato dall'emmenide Trasideo, il quale, ponendosi contro il dinomenide Gerone I, port\u00f2 allo scontro le rispettive \"poleis\" da essi governate. Egli fu l'ultimo tiranno degli Emmenidi."}
{"id": "2464379", "revid": "121070990", "url": "https://it.wikipedia.org/wiki?curid=2464379", "title": "Stadio Gerhard Hanappi", "text": "Lo stadio Gerhard Hanappi () fu uno stadio calcistico di Vienna, capitale dell'Austria.\nSi trovava a H\u00fctteldorf, nel distretto cittadino di Penzing.\nOspit\u00f2 gran parte degli incontri interni del dal 1977 al 2014, ma fu anche saltuariamente sede di incontri della nazionale austriaca, oltre che di 8 finali di coppa d'Austria e 2 di supercoppa.\nFu inaugurato nel 1977 e, nel 1981, fu intitolato all'architetto che lo aveva progettato, Gerhard Hanappi appunto, che era stato anche calciatore del Rapid.\nTra i tifosi era noto col soprannome \"St. Hanappi\" (\"Sankt Hanappi\", cio\u00e8 \"Santo Hanappi\"), ispirato dal motto \"Rapid ist uns're Religion\" (\"il Rapid \u00e8 la nostra religione\") a sua volta proprio della tifoseria organizzata bianco-verde. L'ex-tecnico della Nazionale jugoslava Ivica Osim, ai tempi in cui allen\u00f2 in Austria, defin\u00ec questo impianto come una \"cattedrale del calcio\".\nStoria.\nI lavori di costruzione avrebbero dovuto avere inizio nel 1971, ma per una serie di ritardi rimasero in forse per quasi quattro anni. L'impianto fu inaugurato, col nome di Weststadion, il 10 maggio 1977 in occasione di un derby tra il Rapid e l'Austria/WAC, terminato 1-0 per i padroni di casa. Sostitu\u00ec il vetusto Pfarrwiese, che aveva ospitato il club bianco-verde sin dal 1912.\nLa capienza dello stadio, secondo il progetto originale di Hanappi, era di spettatori. Nel corso degli anni, tuttavia, le esigenze del pubblico e le norme di sicurezza cambiarono e questo port\u00f2, nel 2001, a notevoli interventi di ristrutturazione, culminati dopo due anni in un impianto rivisto e dalla capienza leggermente ridotta. Il 27 ottobre 2002 la riapertura ufficiale, in occasione di un altro derby cittadino.\nDopo anni di discussioni, nel 2014 il club e la citt\u00e0 di Vienna hanno deciso di demolire l'impianto. Poich\u00e9 i lavori per la costruzione del nuovo stadio avranno termine nel 2016, il Rapid giocher\u00e0 nel frattempo all'Ernst Happel Stadion.\nL'ultima partita nella storia dello stadio, un'amichevole fra Rapid e Celtic terminata 1-1, \u00e8 stata giocata il 6 luglio 2014 davanti a spettatori. Poich\u00e9 il punto del Rapid \u00e8 stato in realt\u00e0 un'autorete di Virgil van Dijk, l'ultima rete dei bianco-rossi nel proprio stadio risulta messa a segno da Marcel Sabitzer al minuto 83 della sfida contro il Wacker Innsbruck, penultima giornata del campionato 2013-2014. L'ultimo gol segnato in assoluto nell'impianto porta la firma di Teemu Pukki, al 72' della citata sfida.\nCaratteristiche.\nLo stadio possedeva posti, tutti a sedere; tuttavia solo spettatori potevano assistere alle partite per motivi di sicurezza. Era il secondo stadio cittadino per capienza dopo l'Ernst Happel Stadion, che si trova nel parco del Prater, in una altra zona della citt\u00e0 di Vienna.\nLo stadio sorgeva su un terreno ricco di gallerie e locali sotterranei, dei quali \u00e8 stata recentemente compiuta un'esplorazione."}
{"id": "2464383", "revid": "106970063", "url": "https://it.wikipedia.org/wiki?curid=2464383", "title": "Finne", "text": "Finne \u00e8 un comune di 1.330 abitanti della Sassonia-Anhalt, in Germania.\nAppartiene al circondario del Burgenland (targa BLK) ed \u00e8 parte della comunit\u00e0 amministrativa (\"Verbandsgemeinde\") An der Finne.\nStoria.\nIl comune venne formato il 1\u00ba luglio 2009 dalla fusione dei comuni di Billroda e Lossa."}
{"id": "2464385", "revid": "1442080", "url": "https://it.wikipedia.org/wiki?curid=2464385", "title": "GDF SUEZ Grand Prix 2009 - Doppio", "text": "Il doppio del GDF SUEZ Grand Prix 2009 \u00e8 stato un torneo di tennis facente parte del WTA Tour 2009.\nAliz\u00e9 Cornet e Janette Hus\u00e1rov\u00e1 erano le detentrici del titolo, ma la Husarova non ha partecipato quest'anno.Solo la Cornet ha partecipato facendo coppia con El\u00e9ni Daniil\u00eddou, ma ha perso al 1\u00ba turno contro Sharon Fichman e Katalin Marosi.\nAlisa Klejbanova e Monica Niculescu hanno battuto in finale 6-4, 7-6(5) Al'ona Bondarenko e Kateryna Bondarenko."}
{"id": "2464386", "revid": "149727", "url": "https://it.wikipedia.org/wiki?curid=2464386", "title": "Braunsroda", "text": ""}
{"id": "2464387", "revid": "149727", "url": "https://it.wikipedia.org/wiki?curid=2464387", "title": "Burghe\u00dfler", "text": ""}
{"id": "2464389", "revid": "149727", "url": "https://it.wikipedia.org/wiki?curid=2464389", "title": "Frankroda", "text": ""}
{"id": "2464390", "revid": "149727", "url": "https://it.wikipedia.org/wiki?curid=2464390", "title": "Pleismar", "text": ""}
{"id": "2464391", "revid": "539155", "url": "https://it.wikipedia.org/wiki?curid=2464391", "title": "Schimmel", "text": ""}
{"id": "2464396", "revid": "149727", "url": "https://it.wikipedia.org/wiki?curid=2464396", "title": "Tauhardt", "text": ""}
{"id": "2464399", "revid": "767487", "url": "https://it.wikipedia.org/wiki?curid=2464399", "title": "Cronologia della storia antica (3500 a.C. - 3001 a.C.)", "text": "Eventi importanti.\nXXXVI secolo a.C.: 3500 a.C. - 3401 a.C..\nDal 4000 aC. circa la civilt\u00e0 in questo continente \u00e8 entrata nella fase detta \"Etapa Formativa\" (che segue quella \"paleoindio\" e quella \"arcaica\"), che coincide con il progressivo sviluppo dell'agricoltura e della orticultura e dell'allevamento, che integreranno sempre pi\u00f9 la caccia come fonte alimentare."}
{"id": "2464404", "revid": "767487", "url": "https://it.wikipedia.org/wiki?curid=2464404", "title": "H. C. Bailey", "text": "&lt;br&gt;\nBailey ha scritto molti racconti aventi per protagonista il detective ed esperto di medicina Reggie Fortune. Il personaggio \u00e8 spesso coinvolto in storie dai tratti noir e dark, quali ossessioni assassine, corruzione di polizia, abusi di ragazzi. Fortune appare anche in alcuni romanzi.\nUna seconda serie \u00e8 basata invece sul personaggio Josiah Clunk, un avvocato che ha a che fare con la corruzione e i ricatti della politica e che trae spesso profitto dai crimini. Clunk appare in undici romanzi, pubblicati tra il 1930 e il 1950, tra cui il capolavoro di Baileys, \"The Sullen Sky Mystery\" (1935)."}
{"id": "2464405", "revid": "214509", "url": "https://it.wikipedia.org/wiki?curid=2464405", "title": "Henry Christopher Bailey", "text": ""}
{"id": "2464406", "revid": "1632387", "url": "https://it.wikipedia.org/wiki?curid=2464406", "title": "Lipstick Building", "text": "Il Lipstick Building, conosciuto anche come \"53rd at Third\", \u00e8 un grattacielo di 138 metri e 34 piani situato al \"885 Third Avenue\" tra la \"East 53rd Street\" e la \"54th Street\" a Manhattan, New York City. Il nome dell'edificio, progettato da Philip Johnson, \u00e8 dovuto alla sua particolare forma e al colore: ricordano infatti un rossetto (in inglese \"lipstick\").\nDescrizione.\nIl grattacielo, con la sua caratteristica pianta ellittica, spezza la rigida griglia ortogonale di Manhattan, divenendo uno dei pi\u00f9 famosi di New York. Il suo architetto, Philip Johnson, lo definisce come \"un edificio ovale in un ambiente rettangolare\".\nL'edificio presenta tre arretramenti verso la punta, in modo da rispettare il regolamento edilizio vigente, che chiede di oscurare il meno possibile il suolo stradale. La pianta ellittica consente di lasciare libero uno spazio al pian terreno, sfruttato come area pubblica. La torre poggia alla base su delle colonne.\nLa struttura \u00e8 stata realizzata in cemento armato; \u00e8 composta da delle colonne interne all'edificio e da altre perimetrali, collegate tra loro da travi orizzontali. L'edificio \u00e8 rivestito da un \"curtain wall\", alternando fasce di finestre con infissi di colore grigio a fasce di granito smaltato rosso.\nData la forma della facciata, il sole, colpendo quest'ultima, genera effetti ed illusioni ottiche assai particolari."}
{"id": "2464407", "revid": "106970152", "url": "https://it.wikipedia.org/wiki?curid=2464407", "title": "Finneland", "text": "Finneland \u00e8 un comune di 1.193 abitanti della Sassonia-Anhalt, in Germania.\nAppartiene al circondario del Burgenland (targa BLK) ed \u00e8 parte della comunit\u00e0 amministrativa (\"Verbandsgemeinde\") An der Finne.\nStoria.\nIl comune di Finneland fu creato il 1\u00ba luglio 2009 dall'unione dei comuni di Kahlwinkel, Saubach e Steinburg.\nSuddivisione amministrativa.\nIl territorio comunale comprende 5 centri abitati (\"Ortsteil\"):"}
{"id": "2464408", "revid": "6923", "url": "https://it.wikipedia.org/wiki?curid=2464408", "title": "HMY Britannia (1953)", "text": "HMY Britannia \u00e8 stato il panfilo della Famiglia Reale Britannica. Si \u00e8 trattato dell'83\u00aa nave avente questa funzione dalla restaurazione di Carlo II d'Inghilterra (1660), ed il secondo a portare questo nome (il primo fu un cutter costruito per il Principe di Galles nel 1893). La nave \u00e8 ormeggiata in modo permanente all'Ocean Terminal di Leith, Edimburgo.\nNel corso della sua vita operativa, percorse 1.087.623 miglia, pari a 2.014.278 chilometri. Oggi fa parte della National Historic Fleet ed \u00e8 conservato come nave museo presso l'Ocean Terminal a Leith, Edimburgo.\nStoria.\nLa nave fu varata il 16 aprile 1953, ed entr\u00f2 in servizio l'11 gennaio 1954. Dal punto di vista tecnico, era caratterizzata dalla presenza di tre alberi (alti 41 metri l'albero di trinchetto, 42 quello di maestra e 36 quello di mezzana). Gli ultimi 6 metri dei due alberi pi\u00f9 alti erano incernierati, in modo da permettere il passaggio sotto i ponti. Il \"Britannia\" fu progettato per essere facilmente convertito in tempo di guerra in nave ospedale.\nIl \"Britannia\", durante la sua vita operativa, \u00e8 stato ampiamente utilizzato per il trasporto non solo dei membri della Famiglia Reale, ma anche di importanti personalit\u00e0 straniere. Il panfilo reale fu utilizzato anche da Carlo e Diana per il loro viaggio di nozze, nel 1981. Inoltre, il \"Britannia\" venne usato anche nel 1986 in occasione della guerra civile in Aden, per l'evacuazione di circa 1.000 rifugiati.\nNel 1997, il governo conservatore di John Major promise di costruire un successore al \"Britannia\" se fosse stato rieletto. Tuttavia, questo non avvenne: il 1\u00ba maggio 1997, la vittoria alle elezioni arrise al Partito Laburista. Questo decise di ritirare dal servizio la nave, che non sarebbe stata sostituita: tale scelta fu dettata da ragioni di ordine economico.\nLa sua ultima missione fu quella di portare via dalla citt\u00e0 di Hong Kong l'ultimo governatore della stessa, Chris Patten, ed il Principe di Galles, dopo che l'ormai ex colonia fu restituita alla Cina il 1\u00ba luglio 1997. Il \"Britannia\" fu radiato l'11 dicembre dello stesso anno, dopo oltre 40 anni di servizio.\nConvegno sulle privatizzazioni in Italia e teorie del complotto.\nIl 2 giugno 1992, a bordo della nave si tenne un convegno sulle privatizzazioni in Italia, a cui presero parte importanti \"manager\" ed economisti. Questo evento ha dato luogo a una delle pi\u00f9 diffuse teorie del complotto che ritiene che quell'incontro abbia promosso la svendita delle imprese pubbliche italiane e dato avvio alla caduta della Prima Repubblica italiana.\nL'incontro avvenne in acque italiane. La nave attracc\u00f2 al porto di Civitavecchia facendo poi rotta lungo la costa dell'Argentario. Alla riunione parteciparono, oltre ad alcuni banchieri inglesi, anche un gruppo di manager ed economisti italiani: Herman van der Wyck, presidente Banca Warburg; Lorenzo Pallesi, presidente INA Assitalia; Jeremy Seddon, direttore esecutivo Barclays de Zoete Wedd; Innocenzo Cipolletta, direttore generale di Confindustria; Giovanni Bazoli, presidente Banca Antonveneta; Gabriele Cagliari, presidente Eni; Luigi Spaventa. Fece anche un breve saluto scendendo prima che la nave salpasse il Direttore Generale del Ministero del Tesoro Mario Draghi. \"L'Unit\u00e0\" e \"Il Fatto Quotidiano\" ricostruirono un suo discorso sull'inevitabilit\u00e0 delle privatizzazioni in Italia."}
{"id": "2464409", "revid": "124901609", "url": "https://it.wikipedia.org/wiki?curid=2464409", "title": "Cronologia della storia antica (3000 a.C. - 2501 a.C.)", "text": "Eventi importanti.\n3000 a.C. (III millennio a.C.).\nAsia.\nEstremo oriente"}
{"id": "2464411", "revid": "1993454", "url": "https://it.wikipedia.org/wiki?curid=2464411", "title": "Bronx (personaggio)", "text": "Bronx \u00e8 un personaggio della serie televisiva a cartoni animati Gargoyles realizzata dalla Disney e andata in onda dal 1994 al 1997.\nStoria.\nBronx \u00e8 una creatura misteriosa all'interno dello show, nonostante venga apostrofato come gargoyles ed abbia le stesse caratteristiche della specie, egli non \u00e8 come gli altri membri del clan: non pu\u00f2 stare eretto, non \u00e8 dotato di ali e neanche della parola (emette solo versi e ringhi), inoltre non ha l'intelligenza degli altri della sua specie e reagisce per istinto comportandosi come un animale. Di aspetto \u00e8 simile ad un normale gargoyles, ma dal muso allungato e degli occhi privi di pupille, ha la postura simile a quella di un grosso bulldog e delle grosse scagli sulla schiena, la sua coda \u00e8 lunga pochi centimetri, non ha ali e possiede solo tre dita sia nelle mani che nei piedi.\nNonostante ci siano altre creature sue simili nello show non vengono mai spiegate, rimanendo soltanto bizzarre presenze ricorrenti ed indefinite; a prova di ci\u00f2 la spiegazione pi\u00f9 esauriente sulla loro natura la d\u00e0 Golia nel primo episodio dicendo ad Hakon \"vedo che hai conosciuto il nostro cane da guardia\" riferendosi a Bronx.\nBronx era la guardia del castello Weyvern, e si salver\u00e0 dal Raid di gargoyles fatto dai vichinghi grazie a Golia, che lo aveva chiuso nei nidi assieme ad altri tre per punirli di una zuffa.\nSar\u00e0 pietrificato dal Magus e si risveglier\u00e0 a Manhattan con gli altri, qui sar\u00e0 prima sfruttato da Xanatos, poi per\u00f2 quando il gruppo capisce della malvagit\u00e0 dell'uomo gli si erger\u00e0 contro divenendo un tutre dell'ordine cittadino come i suoi compagni.\n\u00c8 visto spesso guardare la TV con Hudson o giocare con gli altri membri del clan come un cane da riporto.\nAccompagner\u00e0 Elisa e Golia nel loro viaggio ad Avalon e torner\u00e0 portando Angela al clan di Manhattan.\nIn seguito si scontrer\u00e0, nella terza serie non canonica, con le milizie anti-gargoyle e insieme al resto del suo clan sdoganer\u00e0 la sua specie agli occhi del mondo intero.\nNelle storie canoniche a fumetti invece, oltre alla squadra anti-gargoyle, Bronx insieme al suo clan se la vedono anche con Ailog e il clan dei cloni, e il malvagio gargoyle riesce a ferirlo durante lo scontro con un pugnale nascosto, lui e gli altri membri del clan di Manhattan, per poi portare il loro campioni di DNA alla Unlimited Nightstone, dove Ailog incontrer\u00e0 Anton Sevarius.\nShari nel sesto numero, Reunion, racconta ad Ailog un'avventura inedita nella seconda serie: Bronx, Golia, Elisa e Angela, durante il loro viaggio per il mondo, avevano incontrato nel Tibet, Pietrafredda. Invano avevano tentato di convincerlo a venire con lui, poich\u00e9 temeva lo spirito del malvagio Iago che si trovava dentro di lui.\nLa serie canonica a fumetti si conclude con il clan di Manhattan al completo e con nuovi membri che vanno a fermare il Branco che sta terrorizzando Times Square.\nPoteri e abilit\u00e0.\nCome tutti i gargoyles normali Bronx dispone di forza, resistenza e agilit\u00e0 sovrumane, \u00e8 in grado di sfondare una porta di metallo a spallate, abbattere un muro di pietra a pugni, perforare l'acciaio con gli artigli. Pu\u00f2 pareggiare la velocit\u00e0 di un felino in un percorso rettilineo e per abbatterlo ci vogliono come minimo quattro uomini armati. \u00c8 estremamente resistente ai sedativi e al dolore ed \u00e8 capace di affrontare anche pi\u00f9 avversari alla volta con una destrezza incredibile.\nDurante il giorno il suo corpo \u00e8 pietrificato e lui si trova in uno stato simile al sonno per un umano; sebbene questo sia uno svantaggio, poich\u00e9 in questo stato \u00e8 estremamente vulnerabile ad un attacco nemico, dall'altra \u00e8 ci\u00f2 che permette alla sua specie di riprendersi da ferite e stordimenti; indipendentemente dalle condizioni in cui i gargoyless versano al sorgere del sole infatti, alla seguente notte sono nuovamente in perfetta forma fisica. Tale processo gli permette anche di fare a meno dell'immenso approccio calorico necessario per il sostentamento della sua specie (all'incirca tre mucche al giorno secondo Sevarius); dunque per vivere non avrebbe bisogno ne di mangiare ne di bere. Il che per\u00f2 non vuol dire che non gli piaccia farlo comunque.\nBronx a differenza degli altri gargoyles non possiede le ali per cui non \u00e8 in grado di planare sulle correnti d'aria, a mo dei suoi simili.\nQuando si arrabbia inoltre i suoi occhi hanno la fosforescenza bianca tipica dei gargoyles."}
{"id": "2464412", "revid": "1318658", "url": "https://it.wikipedia.org/wiki?curid=2464412", "title": "Acquedotto di Pontcysyllte", "text": "L'acquedotto di Pontcysyllte () \u00e8 un acquedotto navigabile che trasporta il canale Llangollen lungo la valle del fiume Dee, tra i villaggi di Trevor e di Froncysyllte, nel Wrexham nel Galles nord-orientale.\nCompletato nel 1805, \u00e8 l'acquedotto pi\u00f9 lungo ed alto della Gran Bretagna ed un monumento classificato come Grade I, oltre che patrimonio dell'umanit\u00e0 dell'UNESCO dal 2009.\nStoria.\nL'acquedotto, costruito da Thomas Telford e William Jessop, \u00e8 lungo 307 metri, largo 3,4 e profondo 1,6; \u00e8 fatto di ed archi da sui quali scorre il canale, sorretti da 19 pilastri e con campate larghe 16 metri ognuna.\nIn molti erano scettici, ma Telford era sicuro: aveva gi\u00e0 costruito almeno un acquedotto (quello di Longdon-on-Tern che contiene il canale Shrewsbury).\nLa malta utilizzata era formata da calce, acqua e sangue di bue. Le strutture in placche di erano forgiate nella vicina fonderia Plas Kynaston, costruita per l'occasione. Il fu fatto in flange di ferro, bullonate insieme con giunti sigillati con flanella gallese ed un misto di cerussite e pezzi di ferro proveniente dai rifiuti dell'alesatura. Le placche di ferro non erano rettangolari, ma modellate per dare l'impressione di pietre tradizionali, proseguendo la linea degli archi sottostanti. Gli archi di supporto, quattro per ogni campata, erano in ghisa, con pannelli sul lato esterno che davano l'aspetto di supporti solidi. Il condotto non era fissato agli archi, ma lug inseriti nelle piastre del si bloccavano sulle costole in ferro per impedirne il movimento. Fu lasciato per sei mesi con dell'acqua all'interno, per verificare eventuali perdite.\nParte di quello che un tempo era chiamato canale Ellesmere \u00e8 oggi uno dei principali progetti di ingegneria civile eseguiti da Thomas Telford (supervisionato da William Jessop). Il ferro fu fornito da William Hazledine e dalle sue fonderie di Shrewsbury e Cefn Mawr. Fu aperto il 26 novembre 1805, dopo 10 anni di progetti e lavori per un costo totale di 47.000 sterline britanniche.\nL'alaggio \u00e8 percorso da travi a sbalzo per tutta la larghezza dell'acquedotto. Questo metodo permetteva di creare un passaggio della larghezza massima, e che l'acqua spostata dalla prua delle navi potesse fluire fino alla poppa, e questo permetteva alle navi strette di navigare il canale con facilit\u00e0. I pedoni sono protetti da ringhiere sul lato esterno dell'alaggio. Dato che il bordo si trova solo 15 centimetri sopra al pelo dell'acqua, e quindi sotto al ponte delle navi di passaggio, il timoniere non aveva nulla tra s\u00e9 e il vuoto. L'acquedotto di Cosgrove ha una struttura simile, anche se su scala minore.\nEsiste un tappo al centro dell'acquedotto per permettere di drenare il canale facendolo fluire nel fiume Dee sottostante, per permetterne la manutenzione.\nRichiesta all'UNESCO.\nL'acquedotto ed il terreno circostante sono stati proposti all'UNESCO come nuovo patrimonio dell'umanit\u00e0 nel 1999. L'acquedotto fu riproposto nel 2005, in occasione del secondo secolo di vita, e nel 2006 fu annunciata la nascita di un progetto su grande scala che comprendeva parte del canale dall'acquedotto alle cascate Horseshoe.\nIl corso del canale da Rhoswiel (Shropshire) alle cascate Horseshoe comprende la principale struttura dell'acquedotto di Pontcysyllte oltre al vecchio acquedotto di Chirk. Furono visitati dai membri dell'UNESCO nell'ottobre del 2008, per effettuare le analisi del caso. L'iscrizione ufficiale avvenne il 27 giugno 2009."}
{"id": "2464416", "revid": "1586642", "url": "https://it.wikipedia.org/wiki?curid=2464416", "title": "Kojima KE007", "text": "La Kojima KE007 \u00e8 stata la prima monoposto di Formula 1 prodotta dalla squadra nipponica.\nTecnica.\nProgettata dall'ex ingegnere della Maki Masao \u014cno, fu realizzata basandosi su di un telaio monoscocca in alluminio e venne motorizzata con un propulsore Ford Cosworth DFV. Tale propulsore veniva gestito da un cambio Hewland FGA 400 a cinque rapporti. L'impianto frenante era costituito da quattro freni a disco.\nRisultati.\nCorse il solo Gran Premio del Giappone 1976 con Masahiro Hasemi, che termin\u00f2 la gara undicesimo dopo essere partito decimo. Al pilota nipponico fu anche attribuito il giro pi\u00f9 veloce in gara, il 25\u00ba: questa attribuzione fu controversa in quanto in quel giro il pilota venne superato da tre vetture. Nei giorni successivi al Gran Premio il giro veloce venne riassegnato a Jacques Laffite contestando al giapponese di avere tagliato parte del circuito."}
{"id": "2464417", "revid": "567822", "url": "https://it.wikipedia.org/wiki?curid=2464417", "title": "Cronologia della storia antica (2500 a.C. - 2001 a.C.)", "text": "Eventi importanti.\nMezzaluna fertile.\nIn questi cinque secoli attraversiamo l'ultima parte del periodo protodinastico III (IIIa 2650a.c. - 2450a.c. e IIIb 2450a.c. - 2350a.c.) durante i quali si inaspriscono gli scontri tra le varie citt\u00e0 sumere per il controllo delle \"terre di confine\" (le ultime terre fertili non ancora coltivate). Paradigma di questi lunghi conflitti sar\u00e0 quello fra Lagash ed Umma per il territorio di Guedenna, che terminer\u00e0 solo con la perdita dell'indipendenza delle due citt\u00e0, prima sotto l'impero di Lugalzagesi e poi di Sargon di Akkad. \nNei primi secoli di questo periodo \u00e8 da ricordare l'ulteriore grande sviluppo di due importanti centri del medio Eufrate: la siriana Ebla e Mari, che si trovavano sulle importanti vie commerciali dirette in Siria. Le due citt\u00e0 saranno in conflitto fra loro fino alla conquista di entrambe da parte di Sargon di Akkad.&lt;br&gt;\nI due lunghissimi conflitti regionali che caratterizzarono la prima met\u00e0 di questi 500 anni, quello fra Umma e Lagash (che si protrasse da almeno il 2510 a.C. al 2310 a.C.) e quello fra Ebla e Mari (circa dal 2420 a.C. al 2300 a.C.) principiarono come scontri fra la due citt\u00e0 rivali aiutate dai regni loro vassalli, ma poi, nel corso degli anni si estesero, coinvolgendo altre citt\u00e0 importanti come Ki\u0161 ed Uruk che, controllando territori posti fra i due conflitti, si trovarono coinvolte in entrambi, come alleate di una delle fazioni in guerra. Il collegamento fra le due guerre diverr\u00e0 cos\u00ec stretto che le vicende dell'uno potevano influenzare l'andamento dell'altro, come accadde nel 2324 a.C. quanto una grave sconfitta subita da Ki\u0161 per mano del re di Uruk, nel conflitto fra Lagash ed Umma, indebol\u00ec la posizione di Ebla (sua alleata) nella guerra contro Mari.\nAttorno al 2350 a.C. principia inoltre il periodo cosiddetto protoimperiale, che preceder\u00e0 il periodo imperiale avviato da Sargon di Akkad. Il periodo protoimperiale fu caratterizzato da movimenti e processi diversi che causeranno la crisi dell sistema delle citt\u00e0 stato generatosi con la seconda urbanizzazione. \nIl primo di questi movimenti fu il sempre pi\u00f9 evidente scontro sociale fra la massa dei contadini, sempre pi\u00f9 poveri e pesantemente tassati, che spesso avevano dovuto cedere la propriet\u00e0 della terra ed erano divenuti schiavi per debiti, e le gerarchie dominanti cittadine e templari. Molti sovrani sumerici cercheranno di utilizzare il malcontento popolare per affrancarsi dal controllo templare e si faranno promotori di editti di cancellazione dei debiti proclamando che ci\u00f2 avveniva su richiesta di giustizia da parte degli dei. Tali editti per\u00f2 avranno solo un'efficacia temporanea, perch\u00e9 non inseriti in una vera riforma sociale (che ai sovrani non interessava) e quindi non elimineranno le cause dell'impoverimento della popolazione. Il tentativo dei sovrani di rendere il loro potere meno dipendente dalle gerarchie templari render\u00e0 sempre pi\u00f9 evidente lo scontro con il potere dei grandi sacerdoti, di cui \u00e8 ancora esempio paradigmatico lo storia di Lagash, dove lo scontro tra i sovrani della I dinastia ed i grandi sacerdoti culminer\u00e0 con l'ascesa al potere del grande sacerdote di Umma, Lugalzagesi, che trov\u00f2 l'appoggio dei sacerdoti di Lagash e di molte altre citt\u00e0, che gli consent\u00ec di creare un vasto impero, anche se solo per breve periodo di 25 anni.\nIl secondo processo che dar\u00e0 origine alle spinte protoimperiali sar\u00e0 la sempre maggiore importanza del commercio su lunga distanza, nell'economia dei centri mesopotmamici e siriani, con la necessit\u00e0 di estendere il controllo dei sovrani sui territori molto vasti, percorsi dalle rotte carovaniere, da nord a sud che collegavano le miniere dei monti dell'Amano e del Libano (da cui proveniva il legno dei cedri, necessario per l'architettura monumentale e l'argento che costituiva l'unit\u00e0 di misura su cui si valutava il valore dagli altri beni) e del Tauro ed Antitauro (dove si estraeva rame e stagno) e dell'Iran ed Afghanistan (da cui provenivano i preziosissimi lapislazzuli), alla Siria e Mesopotamia e poi dai porti di Babilonia fino all'Arabia e Bahrein e da est ad ovest, verso i porti mediterranei, come Biblo, che collegavano la Siria con l'Egitto. Questa sar\u00e0 la causa del lungo conflitto fra le citt\u00e0 di Ebla e Mari.\nIl terzo processo caratteristico del periodo protoimperiale, sar\u00e0 legato al logoramento della potenza militare dei principali centri siro-mesopotamici, causato del lungo periodo di guerre continue, che aveva anche privato le campagne di gran parte delle manodopera pi\u00f9 giovane. La capacit\u00e0 di mettere in campo un esercito efficiente avrebbe permesso ad un sovrano di conquistare vasti territori e ricche citt\u00e0.&lt;br&gt; \nSia Ibbi-zikir di Ebla che Lugalzagesi di Umma tenteranno un progetto imperiale, ma chi seppe interpretare meglio questa situazione fu proprio Sargon di Akkad, che spost\u00f2 la capitale del suo regno dalla indebolita Kish alla nuova Akkad e riform\u00f2 l'esercito, creando una forza militare stabile di 5600 uomini, che lo seguiva in tutte le sue imprese e che gli consenti di conquistare un impero vasto e stabile. \nUna nuova mentalit\u00e0, di controllo assoluto del territorio e di conseguente distruzione di tutti i centri di potere alternativi, sar\u00e0 la caratteristica della nuova forma di potere imperiale. Il sovrano di un impero non poteva tollerare l'esistenza di centri di potere alternativi con cui doversi confrontare, ma solo di centri amministrativi, sotto il diretto controllo di funzionari imperiali. L'esempio, che tutti i sovrani della Mezzaluna Fertile ben conoscevano era il Faraone egizio, ed in Egitto non esistevano poteri cittadini forti: se infatti i sumeri avevano inventato le citt\u00e0, gli antichi egizi avevano inventato lo stato. Questa nuova mentalit\u00e0 politica si scontrava con il grande rispetto e venerazione che i sumeri e semiti del tempo avevano verso le strutture cittadine, considerate frutto della fatica degli stessi dei patroni e quindi sacre. Nel corso della storia della mezzaluna fertile, fino ad ora non si era mai assistito alla distruzione totale di centri importanti e dei loro templi, da parte delle truppe del nemico vincitore. Nella stessa stele degli avvoltoi, che celebra una grande vittoria del re di Lagas Eannatum, sulla rivale citt\u00e0 di Umma, si racconta di cumuli di cadaveri nemici accumulati in luoghi significativi, come monito ai nemici, si ricorda che la vittoria \u00e8 stata data a Lagash dagli dei offesi dal mancato rispetto dei patti da parte dei sovrani di Umma, ma la citt\u00e0 e lo stesso sovrano di Umma non verranno toccati. Dovranno sottoscrivere un pesante, ma non insostenibile, trattato di pace. Anzi, i sovrani sconfitti dovevano temere pi\u00f9 l'ira del loro stesso popolo, convinto che la sconfitta fosse dipesa dalla loro cattiva condotta verso il dio patrono, che le azioni del nemico vincitore. La distruzione di una grande citt\u00e0 e dei suoi templi rimarr\u00e0 un atto gravissimo ed inconcepibile, nella mentalit\u00e0 non solo popolare del Vicino Oriente antico, ancora per molti secoli, come testimoniato da vari poemi, come \"Le lamentazioni di Ur\" o il \"poema della liberazione\", quest'ultimo composto nel 1600 a.C. per ricordare la definitiva distruzione di Ebla da parte della coalizione ittito-urrita.\nQuesta nuova mentalit\u00e0 distruttiva non faceva parte del progetto protoimperiale eblaita del gran visir Ibbi-Zikir e del suo re I\u0161ar-Damu, che contava di fondare e fortificare il progetto protoimperiale con trattati e matrimoni dinastici con le pi\u00f9 importanti case regnanti confinanti. Rimase cos\u00ec completamente sorpreso dall'attacco improvviso da parte di Sargon, nonostante fosse consuocero di I\u0161ar-Damu.&lt;br&gt;\nIl primo ad interpretare questo nuovo pensiero assolutistico imperiale fu Lugalzagesi di Umma, che distrusse importanti citt\u00e0, fra cui la stessa Lagash, passando alla storia come tiranno feroce e sanguinario, tanto che Sargon, non si limit\u00f2 a sconfiggerlo ed a giustiziarlo, ma mostr\u00f2 i suoi resti mortali alle popolazioni delle citt\u00e0 distrutte, atteggiandosi come liberatore e salvatore del mondo mesopotamico, salvo poi divenire lui stesso distrutture di grandi citt\u00e0 come Ebla, Mari, Nagar ed altre. Anche il processo che port\u00f2, durante il regno di Nar\u0101m-S\u00een alla venerazione dell'imperatore come un dio e non pi\u00f9 esecutore dei voleri divini, pu\u00f2 essere considerata una conseguenza dell'idea di potere assoluto imperiale che non poteva tollerare neppure un potere divino al di sopra di quello dell'imperatore stesso.\nDal 2330 a.c. con l'arrivo al potere di Sargon di Akkad, assistiamo alla nascita dell'Impero di Akkad, che unificher\u00e0 tutta la mezzaluna fertile fino al 2172 a.c. quando verr\u00e0 abbattuto dalla invasione delle trib\u00f9 barbariche dei Gutei&lt;br&gt;\nI Gutei domineranno la Mesopotamia solo fino al 2119, quando verranno scacciati dalla rivolta guidata dai sovrani sumeri della citt\u00e0 di Ur che fonderanno la III dinastia di Ur, che unificher\u00e0 la bassa mesopotamia con un nuovo impero che giunger\u00e0 fino alle soglie del II millennio a.c., perdendo progressivamente potere, fino alla caduta di Ur conquistata dal sovrano della citt\u00e0 di Isin, appoggiato dalla confederazione dell'Elam, nel 2004 a.c."}
{"id": "2464420", "revid": "124665506", "url": "https://it.wikipedia.org/wiki?curid=2464420", "title": "Love Songs (Michael Jackson)", "text": "Love Songs \u00e8 una raccolta del cantante statunitense Michael Jackson e del gruppo musicale The Jackson 5, pubblicata nel 2002 e contenente brani registrati tra il 1969 e il 1975."}
{"id": "2464421", "revid": "122961184", "url": "https://it.wikipedia.org/wiki?curid=2464421", "title": "Kojima KE009", "text": "La Kojima KE009 \u00e8 la seconda ed ultima monoposto di Formula 1 prodotta dalla squadra nipponica Kojima Engineering.\nProgettata dall'ex ingegnere della Maki Masao \u014cno, fu realizzata in alluminio e motorizzata Ford Cosworth DFV.\nCorse il solo Gran Premio del Giappone 1977 con i piloti Noritake Takahara ed il privato della \"Heros Racing Corporation\" Kazuyoshi Hoshino. Il miglior piazzamento fu l'undicesima posizione finale di Hoshino."}
{"id": "2464423", "revid": "2043762", "url": "https://it.wikipedia.org/wiki?curid=2464423", "title": "Medazzaland", "text": "Medazzaland \u00e8 il nono album in studio del gruppo pop rock britannico Duran Duran. Il disco venne pubblicato dalla Capitol Records il 14 ottobre 1997 negli Stati Uniti, dove raggiunse la posizione numero 58 della classifica di \"Billboard\". Il disco non venne mai ufficialmente pubblicato in Europa.\nIl disco.\nL'album usc\u00ec dopo l'insuccesso dell'album di cover \"Thank You\", il bassista John Taylor lasci\u00f2 la band nel gennaio 1997 prima della fine delle registrazioni, e con solo tre membri rimasti \u2013 Nick Rhodes, Simon Le Bon &amp; Warren Cuccurullo \u2013, i Duran Duran scrissero ed incisero diverse nuove tracce per l'album, riregistrando, inoltre, le canzoni precedentemente completate con la presenza di Taylor il cui contributo sopravvisse soltanto in quattro brani.\nCritica e Successo Commerciale.\nIl deludente risultato commerciale dell'album fu dovuto, in parte, alla dissoluzione del contratto che legava la band alla EMI dopo circa due decenni: la EMI diede al gruppo la propriet\u00e0 dei nastri master del materiale di \"Medazzaland\", come anche svariati brani inediti e video dei loro concerti del 1995 e 1997.\nAll'epoca si diffuse la voce che il gruppo avrebbe fatto uscire l'album in Gran Bretagna autofinanziandone la pubblicazione, ma poi la band firm\u00f2 per la Hollywood Records e pubblic\u00f2 invece \"Pop Trash\".\n\"Medazzaland\" \u00e8 disponibile in Europa solo attraverso copie d'importazione o download digitale.\nSingoli.\n\"Out of My Mind\", primo singolo estratto che anticipa l'uscita dell'album di qualche mese, \u00e8 stato incluso nella colonna sonora del film d'azione e spionaggio del 1997 \"Il Santo\" con Elisabeth Shue e Val Kilmer.\nIl secondo singolo \"Electric Barbarella\", canzone ispirata dal film \"Barbarella\" dal quale inoltre la band ha preso ispirazione per il proprio nome, venne pubblicato il 16 settembre negli Stati Uniti e raggiunse la posizione numero 52 nella Billboard Hot 100 il 1\u00ba novembre.\nIl brano \u00e8 stato indicato come la prima canzone in assoluto ad essere stata resa disponibile su internet per il download digitale a pagamento, e furono approntati un certo numero di missaggi differenti della traccia. Un remix esclusivo ad opera di Dom T fu reso disponibile per il download in USA al costo di 99 centesimi dalla compagnia Liquid Audio.\nTour promozionali.\nPer promuovere l'album, il gruppo intraprese l'Ultra Chrome, Latex and Steel Tour durante il 1997, il Greatest and Latest Tour durante il 1998, e il Let It Flow Tour durante il 1999."}
{"id": "2464424", "revid": "1573940", "url": "https://it.wikipedia.org/wiki?curid=2464424", "title": "Autostrada A50 (Italia)", "text": " "}
{"id": "2464427", "revid": "1573940", "url": "https://it.wikipedia.org/wiki?curid=2464427", "title": "Autostrada A55 (Italia)", "text": " "}
{"id": "2464429", "revid": "43530", "url": "https://it.wikipedia.org/wiki?curid=2464429", "title": "Cavalieri del Re", "text": ""}
{"id": "2464431", "revid": "149727", "url": "https://it.wikipedia.org/wiki?curid=2464431", "title": "Bergwinkel", "text": ""}
{"id": "2464432", "revid": "149727", "url": "https://it.wikipedia.org/wiki?curid=2464432", "title": "Birkigt", "text": ""}
{"id": "2464433", "revid": "149727", "url": "https://it.wikipedia.org/wiki?curid=2464433", "title": "Kalbitz", "text": ""}
{"id": "2464434", "revid": "149727", "url": "https://it.wikipedia.org/wiki?curid=2464434", "title": "Krawinkel", "text": ""}
{"id": "2464435", "revid": "149727", "url": "https://it.wikipedia.org/wiki?curid=2464435", "title": "Wallroda", "text": ""}
{"id": "2464436", "revid": "149727", "url": "https://it.wikipedia.org/wiki?curid=2464436", "title": "Wippach", "text": ""}
{"id": "2464438", "revid": "287204", "url": "https://it.wikipedia.org/wiki?curid=2464438", "title": "Primo Cresta", "text": "Goriziano, volontario della prima ora, comandante di una compagnia del Battaglione \"Julio\" - 1\u00aa Brigata partigiana della 3\u00aa Divisione \"Osoppo-Friuli\". Dal 1945 al 1947 fu il fondatore e segretario dell'Associazione Partigiani Italiani di Gorizia aderente all'ANPI unitario nazionale. Come professione fece il funzionario comunale e segretario comunale e provinciale prestando il servizio nel comune di Mirano, dal 1970 al 1980, e nella provincia di Trieste.\nBiografia.\nNel 1942 si diplom\u00f2 geometra presso il Regio Istituto tecnico di Gorizia. Inizi\u00f2 subito a lavorare presso il Ministero delle Finanze: prima a Bolzano con la Delegazione Economica Finanziaria, che aveva il compito di stimare i beni dei sudtirolesi che avevano optato per l'unificazione alla Germania, e dopo a Palermo presso l'Ufficio Tecnico Erariale. Il 25 luglio 1943, lo stesso giorno che a Roma fu destituito Mussolini, inizi\u00f2 a Padova, presso il locale aeroporto un corso di Allievi Ufficiali. L'8 settembre 1943 fu consegnato prigioniero all'esercito tedesco dai suoi superiori, come il migliaio di altri allievi. Dopo aver rifiutato, come la stragrande maggioranza degli allievi, di collaborare con i tedeschi fu spedito in treno verso la prigionia in Germania ma alla fermata di Verona riusc\u00ec fuggire. Rientrato dopo una decina di giorni in Friuli invece di tornare a Gorizia dai genitori, and\u00f2 direttamente nel paese di Racchiuso, tra Attimis e Faedis, dove aveva dei parenti materni.\nPartigiano.\nSubito, nella seconda met\u00e0 di settembre 1943, si arruol\u00f2 con i primi partigiani presenti nel luogo del Battaglione Garibaldi Friuli. Partigiani che cerc\u00f2 personalmente (con l'aiuto di uno zio!) presso una baita disloccata sopra il paese di Porzus, teatro di quasi tutte le vicende partigiane del \"fronte orientale\" italiano. I suoi primi comandanti furono: Giacinto Calligaris, \u201cEnrico\u201d, comunista; Fermo Solari, socialista e futuro senatore nella III Legislatura; Luciano Comessatti, del Partito d'Azione.\nPartecip\u00f2 a tutte le azioni militari e di sabotaggio della zona fin dalla prima azione partigiana avvenuta alla fine di settembre 1943 (assalto e requisizione delle armi abbandonate dai soldati nel municipio di Povoletto).\nQuando alla fine dell'ottobre 1943 arriv\u00f2 a Porzus il primo gruppo della Brigata Osoppo, comandati da Manlio Cencig e Ferruccio Fontanini, Cresta si aggreg\u00f2 definitivamente.\nNuovo arresto.\nIl 6 gennaio 1944, su delazione di una spia, fu arrestato a casa sua a Gorizia. Fu prigioniero fino ai primi di marzo nelle carceri di via Berzellini. Dopo vari interrogatori fu spedito verso il campo di prigionia in Germania ma a Villaco, fu inspiegabilmente liberato (come un'altra trentina di prigionieri) a seguito dei risultati di alcune loro visite mediche.\nLa \"Zona libera di Faedis e Attimis\".\nRitornato in libert\u00e0 e sospettato di adesione ai partigiani fu costantemente sorvegliato dalla polizia di Gorizia fino ai primi di giugno 1944 quando riusc\u00ec a riprendere la clandestinit\u00e0 ripresentandosi al comando della brigata Osoppo, disloccato tra Subit (Attimis) e Prossenico, ai piedi del monte Jof. Il comandante Cencig gli affid\u00f2 un gruppo di giovani studenti di Cividale.\nGuid\u00f2 la sua formazione, il 19 luglio 1944, nel primo attacco tedesco di Subitm in quella che fu chiamata la \u201cZona libera di Faedis e Attimis\u201d.Durante i combattimenti ebbe modo di verificare di persona le prime incomprensioni tattiche e strategiche oltre che politiche tra i partigiani italiani (Garibaldini e Osovani) e i partigiani sloveni del \"IX Corpus\" che operavano nella zona attigua (Prossenicco, Bergogna, Robedischis (Caporetto), Platischis).\nIn quel periodo inizi\u00f2 a frequentare anche il comandante Francesco De Gregori \u201cBolla\u201d al quale ebbe l'onore veder assegnata un'auto nuova che personalmente aveva requisito in coppia con \u201cLofio\u201d a dei funzionari del Ministero delle Finanze di Udine durante un'azione a Remanzacco.\nIl 1\u00ba settembre fu dislocato con la sua compagnia, del battaglione \u201cJulio\u201d a San Gervasio nella battaglia contro dei soldati cosacchi, alleati ai tedeschi, che si erano insediati nel paese di Nimis. Anche in questa occasione constat\u00f2 le difficolt\u00e0 di coordinamento tra le brigate Garibaldi e brigate Osoppo anche se nel frattempo erano dipendenti dalla neo costituita Divisione \u201cGaribaldi - Osoppo\u201d comandata da \u201cSasso\u201d, Mario Fantini. Promosso comandante della sua compagnia partecip\u00f2, il 5 settembre 1944, all'attacco di Povoletto. Successivamente fu distaccato con i suoi i nelle colline tra Savorgnano del Torre e Ravosa partecipando al grande sabotaggio della linea ferroviaria Udine Tarvisio presso la stazione di Reana del Rojale.\nLo vide protagonista con la sua compagnia quando la reazione dei tedeschi si scaten\u00f2 (26 - 30 settembre 1944) con un grande rastrellamento contro la \u201czona libera\u201d. Lo scontro coinvolse circa 30000 tedeschi contro i circa 3500 partigiani della Divisione unificata Garibaldi Osoppo. Dopo la disfatta militare della Divisione partigiana si ritrov\u00f2 solo e isolato tra i boschi. Cos\u00ec, dopo una fuga di 48 ore, fu raccolto, protetto e sfamato da una famiglia di Stermitz. Ristabilito si riport\u00f2 il 1\u00ba ottobre 1944 a Porzus, dove partecip\u00f2 alla sepoltura di un altro comandante della brigata Osoppo, Ferruccio Fontanini.\nEccidio di Porzus.\nPrimo Cresta fu per tutto l'inverno 1944 /1945 alle dipendenze del comandante \"Bolla\" e condivise le sue scelte e quelle di \"Paolo\" (Alfredo Berzanti) allora \"delegato politico\" della Osoppo (successivamente fu il primo dei Presidenti del Friuli-Venezia Giulia).\nCollabor\u00f2 con \"Bolla\" sia presso la baita (sede del comando) posta sopra Porzus che gi\u00f9, in paese, fino alla notte precedente all'eccidio (7 febbraio 1945). Non fu testimone diretto dell'eccidio solo perch\u00e9 quella notte era di servizio gi\u00f9 nel paese.\nLe discriminanti Osoppo / Garibaldi.\nCresta condivideva le scelte di \"Bolla\" il quale rifiutava la dipendenza operativa della sua Brigata Osoppo dal \"IX Corpus\" sloveno (formazione dell'EPLJ, che operava al di l\u00e0 dell'Isonzo e aveva il comando a Losqua e Circhina.\nLa Osoppo rifiutava la \"dipendenza operativa\" perch\u00e9 accettarla significava riconoscere o favorire le rivendicazioni territoriali della \"Repubblica Popolare Slovena\" sul Friuli e la Venezia Giulia.\nQuesta fu la discriminante di quel complesso rapporto che esisteva tra gli italiani resistenti divisi in tre posizioni sul problema dei confini. Una parte di partigiani garibaldini, tra i quali Mario Lizzero, sostenevano che la definizione dei confini italo/sloveni dovevano essere discussi a guerra finita. Un'altra parte di garibaldini, tra i quali Giovanni Padoan, che ritenevano, in nome dell'internazionalismo proletario,di non porsi questo problema. Una terza parte, quella degli osovani e del CLN di Udine (privo della rappresentanza del PCI) che non accettavano limitazioni di confine in quanto quest'iltimi dovevano rimanere quelli della conquista italiana della prima guerra mondiale. A fronte di queste posizioni friuliane l'unit\u00e0 della resistenza slovena ed Jugoslava, egemonizzata dai comunisti del PCJ di Tito, ebbe buon gioco.\nLiberazione di Udine.\nDopo l'eccidio di Porzus Cresta cadde in \u201cuna profonda prostrazione\u201d e si ritrov\u00f2 isolato dalle formazioni operative della Osoppo. Solo grazie di alcune famiglie di Porzus e Racchiuso che lo protessero e lo rimotivarono fu in grado di riprendersi e combattere la battaglia finale per la liberazione di Udine.\n\"Italiano di Gorizia\".\nNell'estate del 1945 Cresta organizz\u00f2, con Bruno Cicianni, \"prendendo diretto contatto\" con il comandante generale della Osoppo (Candido Grassi \u201cVerdi\u201d), ed \"una sezione degli alpini di Udine\" un gruppo clandestino di una ventina giovani ex partigiani della Osoppo, \"che chiamammo battaglione Gorizia\". Lo scopo iniziale era quello di sostenere e rincuorare la cittadinanza italiana di Gorizia \"sbandata ed impaurita\" .\nQuando per\u00f2, nell'evolversi tumultuoso di quei mesi, la formazione perse gli scopi originari e la dimensione del battaglione si ampli\u00f2 fino a diventare la \"Divisione Gorizia\", sotto il comando del tenente colonnello Luigi Corsini, Cresta se ne disinteress\u00f2 perch\u00e9, come scrive del suo saggio:\nQuella sua prima e spontanea organizzazione segreta fu un'iniziativa che ebbe un seguito. Nel gennaio 1946, per iniziativa di alcuni comandanti militari della Brigata Osoppo, si costitu\u00ec, su base volontaria, l'embrione dell'\"Organizzazione O\u201d (\"O\"=Osoppo). Una formazione clandestina paramilitare che si trasform\u00f2 via, via fino al 1956, come risulta dai documenti della Commissione Stragi, presieduta dal senatore Libero Gualtieri, nella \u201cOrganizzazione Gladio\u201d.\nLa battaglia politica con l'API.\nCresta ritenne invece di combattere la sua battaglia per la permanenza di Gorizia in Italia democraticamente e pubblicamente e allora collabor\u00f2 alla fondazione della \"Associazione Giovanile Italiana\". Alla fine dell'anno, il 28 dicembre 1945, organizz\u00f2 e guid\u00f2 come segretario una nuova associazione l'\"Associazione Partigiani Italiani\", affiliato all'ANPI unitario nazionale per distinguersi dalla \"Associazione Partigiani Giuliani\", troppo filo Slovena. Con questa struttura organizz\u00f2 le pi\u00f9 significative manifestazioni pubbliche del 1946 per la permanenza di Gorizia e Trieste all'Italia.\nNel dopo guerra.\nRiprese l'attivit\u00e0 di funzionario pubblico e divenne Segretario comunale e provinciale, spostandosi in diverse amministrazioni, compreso Mirano (1970- 1980) e Trieste."}
{"id": "2464439", "revid": "1573940", "url": "https://it.wikipedia.org/wiki?curid=2464439", "title": "Autostrada A56 (Italia)", "text": " "}
{"id": "2464441", "revid": "108668227", "url": "https://it.wikipedia.org/wiki?curid=2464441", "title": "Trans-Atlantic Exoplanet Survey", "text": "Il Trans-atlantic Exoplanet Survey (trad. lett. dall'inglese: \"Indagine transatlantica sugli esopianeti\"), a volte abbreviato in \"TrES\", \u00e8 un progetto per la ricerca di esopianeti mediante studio dei transiti svolto congiuntamente dall'osservatorio Palomar in California, dall'osservatorio Lowell in Arizona e dall'osservatorio del Teide nelle isole Canarie.\nIl progetto si avvale dell'uso di tre telescopi Schmidt con lenti da 10 cm di diametro, dotati di sensori CCD e di un programma automatizzato di scansione delle immagini che utilizza il metodo del transito per l'individuazione di esoplaneti.\nIl progetto \u00e8 stato voluto da David Charbonneau del CfA, Timothy Brown del NCAR e Edward Dunham dell'osservatorio Lowell.\nEsopianeti scoperti.\nIl progetto TrES ha finora individuato 5 esopianeti, tutti tramite il metodo del transito. I primi pianeti individuati di ciascuna stella sono a volte citati in letteratura anche senza il suffisso \"b\"."}
{"id": "2464444", "revid": "580", "url": "https://it.wikipedia.org/wiki?curid=2464444", "title": "Cronologia della storia antica (2000 a.C. - 1501 a.C.)", "text": "Eventi importanti.\n1830 a.C. - 1801 a.C..\nShamshi-Adad conquist\u00f2 anche Mari, mettendo in fuga il suo re, Yakdhun-Lim, il quale trov\u00f2 riparo dall'ex avversario, il regno di Yamkhad, certamente allertato dall'espansione di Shamshi-Adad. A Yasmakh-Addu (Iasmah-Adad), altro suo figlio, Shamshi-Adad affid\u00f2 la reggenza di Mari, ma con lui ebbe sempre rapporti conflittuali.. A nord eredita l'antica pressione dei montanari dei Monti Zagros, in particolare dei Turukku. Su questo fronte, il re riesce in parte a rimettere in sesto l'antico sistema commerciale che risaliva fino al \"karum\" di Kane\u0161, in Cappadocia (stoffe, metalli). A sud-est il regno di Shamshi-Adad \u00e8 in contatto con Eshnunna, in questa fase compressa dall'espansione dell'Elam, e Babilonia, centro in forte espansione e destinato ad egemonizzare la Bassa Mesopotamia. A ovest, invece, la situazione \u00e8 pi\u00f9 frammentata: avversario di Shamshi-Adad \u00e8 il solido regno di Yamkhad, con Yarim-Lim, ma diversi regni posti in Siria, come Karkemi\u0161 e Qatna, sono alleati di Shamshi-Adad proprio in chiave anti-Yamkhad. Esistono poi, tra Shubat-Enlil, Mari e Karkemish, altre formazioni minori, subordinate a Shamshi-Adad in varie forme e che costituiscono un presupposto imprescindibile per la ricostruzione dei commerci anatolici.. L'esperienza \"imperiale\" di Shamshi-Adad si concluse nel sangue. Yasmakh-Addu si spos\u00f2 con la figlia del re di Qatna e ci\u00f2 compromise i gi\u00e0 tesi rapporti con Yarim-Lim, per cui si fin\u00ec allo scontro con Yamkhad. Quanto ad Eshnunna, il re Ibal-pi-El aveva nel frattempo trovato una pacificazione con l'Elam, per cui pot\u00e9 volgere la propria potenza contro l'Alta Mesopotamia, finendo per pentrare a fondo nella formazione di Shamshi-Adad. Pu\u00f2 darsi che tra Eshnunna e Shamshi-Adad si sia giunti ad un trattato di pace e alleanza, ma di l\u00ec a poco si perdono le tracce di Shamshi-Adad, probabilmente scomparso nel tentativo di combattere Yarim-Lim.* c. 1810 a.C."}
{"id": "2464446", "revid": "149727", "url": "https://it.wikipedia.org/wiki?curid=2464446", "title": "Li\u00dfdorf", "text": ""}
{"id": "2464447", "revid": "1305772", "url": "https://it.wikipedia.org/wiki?curid=2464447", "title": "Marienthal", "text": ""}
{"id": "2464449", "revid": "149727", "url": "https://it.wikipedia.org/wiki?curid=2464449", "title": "Millingsdorf", "text": ""}
{"id": "2464450", "revid": "149727", "url": "https://it.wikipedia.org/wiki?curid=2464450", "title": "Niederholzhausen", "text": ""}
{"id": "2464451", "revid": "149727", "url": "https://it.wikipedia.org/wiki?curid=2464451", "title": "Seena", "text": ""}
{"id": "2464452", "revid": "149727", "url": "https://it.wikipedia.org/wiki?curid=2464452", "title": "Th\u00fcsdorf", "text": ""}
{"id": "2464454", "revid": "149727", "url": "https://it.wikipedia.org/wiki?curid=2464454", "title": "Steinburg (Finneland)", "text": ""}
{"id": "2464455", "revid": "339392", "url": "https://it.wikipedia.org/wiki?curid=2464455", "title": "Brescia Basket Leonessa", "text": ""}
{"id": "2464456", "revid": "287204", "url": "https://it.wikipedia.org/wiki?curid=2464456", "title": "Internazionali Femminili di Palermo 2009", "text": "Gli Internazionali Femminili di Palermo 2009 (conosciuto pure come \"Snai Open\") sono stati un torneo femminile di tennis giocato sulla terra battuta.\n\u00c8 stata la 22\u00aa edizione degli Internazionali Femminili di Palermo, che fa parte della categoria International nell'ambito del WTA Tour 2009. Si \u00e8 giocato a Palermo in Italia, dal 13 al 19 luglio 2009.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Flavia Pennetta ha battuto in finale Sara Errani 6\u20131, 6\u20132\nDoppio.\n Nuria Llagostera Vives / Mar\u00eda Jos\u00e9 Mart\u00ednez S\u00e1nchez hanno battuto in finale Marija Korytceva / Dar'ja Kustova, 6\u20131, 6\u20132"}
{"id": "2464459", "revid": "22475", "url": "https://it.wikipedia.org/wiki?curid=2464459", "title": "Kaiserpfalz (comune)", "text": "Kaiserpfalz \u00e8 un comune di 1.889 abitanti della Sassonia-Anhalt, in Germania.\nAppartiene al circondario del Burgenland (targa BLK) ed \u00e8 parte della comunit\u00e0 amministrativa (\"Verbandsgemeinde\") An der Finne.\nStoria.\nIl comune di Kaiserpfalz fu creato il 1\u00ba luglio 2009 dall'unione dei comuni di Bucha, Memleben e Wohlmirstedt.\nSuddivisione amministrativa.\nIl territorio comunale comprende 6 centri abitati (\"Ortsteil\"):"}
{"id": "2464461", "revid": "486946", "url": "https://it.wikipedia.org/wiki?curid=2464461", "title": "Allerstedt", "text": ""}
{"id": "2464464", "revid": "118458694", "url": "https://it.wikipedia.org/wiki?curid=2464464", "title": "Wendelstein", "text": "Wendelstein \u00e8 un comune-mercato di abitanti, situato nel \"Land\" tedesco della Baviera."}
{"id": "2464468", "revid": "486946", "url": "https://it.wikipedia.org/wiki?curid=2464468", "title": "Zeisdorf", "text": ""}
{"id": "2464470", "revid": "284225", "url": "https://it.wikipedia.org/wiki?curid=2464470", "title": "Procedere d'ufficio", "text": ""}
{"id": "2464473", "revid": "284225", "url": "https://it.wikipedia.org/wiki?curid=2464473", "title": "Procedimento d'ufficio", "text": ""}
{"id": "2464474", "revid": "284225", "url": "https://it.wikipedia.org/wiki?curid=2464474", "title": "Incidenti probatori", "text": ""}
{"id": "2464476", "revid": "106970255", "url": "https://it.wikipedia.org/wiki?curid=2464476", "title": "Lanitz-Hassel-Tal", "text": "Lanitz-Hassel-Tal \u00e8 un comune di 1.261 abitanti della Sassonia-Anhalt, in Germania.\nAppartiene al circondario del Burgenland (targa BLK) ed \u00e8 parte della comunit\u00e0 amministrativa (\"Verbandsgemeinde\") An der Finne.\nStoria.\nIl comune di Lanitz-Hassel-Tal fu creato il 1\u00ba luglio 2009 dall'unione dei comuni di M\u00f6llern e Taugwitz.\nSuddivisione amministrativa.\nIl territorio comunale comprende 6 centri abitati (\"Ortsteil\"):"}
{"id": "2464487", "revid": "767487", "url": "https://it.wikipedia.org/wiki?curid=2464487", "title": "Dr. Pyckle and Mr. Pryde", "text": "Dr. Pyckle and Mr. Pryde \u00e8 un cortometraggio muto del 1925 diretto da Scott Pembroke e Joe Rock, prodotto da Joe Rock con Stan Laurel.\nIl film \u00e8 una parodia dei film della serie \"Dr. Jekyll and Mr. Hyde\" come \"Dr. Jekyll and Mr. Hyde\" del 1912 e \"Dr. Jekyll and Mr. Hyde\" del 1920. Tratto dal celebre racconto originale di Robert Louis Stevenson, \"Lo strano caso del dottor Jekyll e del signor Hyde\".\nIl cortometraggio fu distribuito il 30 luglio 1925.\nTrama.\nIl Dr. Stanislaus Pyckle riesce a separare il bene ed il male della natura umana grazie ad un potente farmaco da lui inventato e chiamato \"Variet\u00e0 numero 58 del Dr. Pyckle\". \nL'assunzione del farmaco trasforma la personalit\u00e0 del Dr. Pyckle in quella del cattivo Mr. Pride che terrorizza la citt\u00e0 con indicibili atti come rubare gelati ai bambini o far scoppiare sacchetti di carta, spaventando le ignare signore che passano per la strada.\nI cittadini seguono l'individuo che li terrorizza fino alla porta del suo studio ma, prima per\u00f2 che essi possano entrare nel suo laboratorio, Mr. Pryde ridiventa nuovamente il Dr. Pyckle. \nIl Dr. Pyckle rassicura gli abitanti di non aver visto nessun mostro ma, mentre parla, la pozione finisce nel piatto del suo cane.\nCos\u00ec mentre gli abitanti della citt\u00e0 se ne vanno il Dr.Pyckle affronta il terribile cane.\nLa sua assistente (Julie Leonard) bussa alla porta proprio mentre il Dr. Pyckle sta trasformandosi nuovamente in Mr. Pryde.\nLe urla richiamano la folla che torna allo studio e trova cos\u00ec Mr. Pryde."}
{"id": "2464488", "revid": "2018934", "url": "https://it.wikipedia.org/wiki?curid=2464488", "title": "Venola", "text": "Il V\u00e9nola \u00e8 un torrente dell'Appennino bolognese e affluente di sinistra del fiume Reno. \nPercorso.\nNasce nei pressi di \"Tol\u00e8\", frazione del comune di Vergato, alle pendici del Monte Croce (808\u00a0m). Segue poi un percorso abbastanza regolare e rettilineo in direzione est, che lo porta a confluire nel Reno presso la localit\u00e0 \"Pian di Venola\" (frazione del comune di Marzabotto) non lontano dal capoluogo stesso. Dalla sponda opposta del Reno vicino alla confluenza col Venola, vi \u00e8 un accesso al Parco regionale storico di Monte Sole.\nLa valle del Venola, compresa tra quelle del rio Groara (a sud) e del Rio del Piantone (che passa per Marzabotto, a nord), appartiene interamente al comune di Vergato; essa \u00e8 molto ampia ed \u00e8 costeggiata da un'importante strada provinciale bolognese (la n.69 \"Pian di Venola-Ca' Bortolani\") che permette il collegamento tra la strada statale 64 Porrettana e la valle del Panaro, nella provincia di Modena.\nRegime idrico.\nIl regime del torrente rimane influenzato dalle precipitazioni tanto che, massime in estate, il letto resta completamente asciutto alla confluenza col Reno, a differenza del rio Groara o del Rio del Piantone."}
{"id": "2464490", "revid": "1543377", "url": "https://it.wikipedia.org/wiki?curid=2464490", "title": "ECM Prague Open 2009", "text": "L'ECM Prague Open 2009 \u00e8 stato un torneo femminile di tennis giocato sulla terra battuta.\n\u00c8 stata la 22\u00aa edizione dell'ECM Prague Open, che fa parte della categoria International nell'ambito del WTA Tour 2009. Si \u00e8 giocato a Praga in Repubblica Ceca, dal 13 al 19 luglio 2009.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Sybille Bammer ha battuto in finale Francesca Schiavone, 7\u201364, 6\u20132\nDoppio.\n Al'ona Bondarenko / Kateryna Bondarenko hanno battuto in finale Iveta Bene\u0161ov\u00e1 / Barbora Z\u00e1hlavov\u00e1-Str\u00fdcov\u00e1, 6\u20131, 6\u20132"}
{"id": "2464492", "revid": "3137", "url": "https://it.wikipedia.org/wiki?curid=2464492", "title": "Radio libera", "text": ""}
{"id": "2464493", "revid": "670021", "url": "https://it.wikipedia.org/wiki?curid=2464493", "title": "Provincia di Reggio (Ducato di Modena e Reggio)", "text": "La provincia di Reggio \u00e8 stata una suddivisione amministrativa del Ducato di Modena e Reggio esistita dal 1814 al 1859. Comprendeva approssimativamente gli attuali territori dell'odierna provincia di Reggio Emilia. Capoluogo era la citt\u00e0 di Reggio di Lombardia.\nStoria.\nNel 1814, in piena Restaurazione, venne deciso di nominare \"province\" le ripartizioni territoriali del ducato modenese e di abbandonare quindi il vecchio termine \"ducati\". Nel 1815 erano compresi i comuni seguenti: Brescello, Busana, Carpineti, Castellarano, Castelnovo ne' Monti, Castelnovo di Sotto, Correggio, Gualtieri, Minozzo, Montecchio, Novellara, Poviglio, Reggio, Sant'Ilario, San Polo. Nel 1816 Poviglio dovette essere restituito al ducato di Parma e Piacenza che lo possedevano prima dell'arrivo di Napoleone.\nNel 1847 in seguito alla ratifica del trattato di Firenze divennero territori austro-estensi Guastalla e alcuni territori posti sulla destra dell'Enza. Come controparte il ducato di Modena, e nello specifico la provincia di Reggio, dovette cedere alcuni territori (Bazzano e Scurano) posti sulla sponda sinistra dell'Enza. \nDopo la seconda guerra d'indipendenza italiana e l'annessione delle Province Unite del Centro Italia al Regno di Sardegna, venne istituita la provincia di Reggio Emilia. Il nuovo organismo assorb\u00ec quindi i comuni del guastallese e quelli di Rubiera e San Martino d'Este dal modenese."}
{"id": "2464498", "revid": "767487", "url": "https://it.wikipedia.org/wiki?curid=2464498", "title": "Tanatocenosi", "text": "Con il termine tanatocenosi si indica l'insieme degli organismi fossili che si trovano entro un sedimento, in un determinato luogo. Una tanatocenosi consiste di due gruppi di componenti:\nDescrizione.\nLa tanatocenosi in generale non ha una relazione diretta con la biocenosi: il rapporto fra tanatocenosi e biocenosi \u00e8 complesso e spesso difficile da interpretare.\nPer l'interpretazione di una tanatocenosi \u00e8 fondamentale l'analisi sedimentologica del sedimento in cui \u00e8 stata rinvenuta: questo tipo di analisi infatti permette di definire l'ambiente in cui il sedimento stesso si \u00e8 deposto. L'ambiente sedimentario \u00e8 definito da un insieme di caratteri di tipo chimico, fisico e topografico (ad esempio la profondit\u00e0 dell'acqua, il suo chimismo, il tipo di substrato, il tasso di accumulo dei sedimenti...), che sono relazionabili anche con l'habitat in senso ecologico o biotopo. \nQuest'ultimo \u00e8 caratterizzato da determinate associazioni faunistiche o floristiche, ovvero da \"comunit\u00e0\" (per citare alcuni esempi: una \"comunit\u00e0\" di spiaggia sommersa piuttosto che di reef o di fondale oceanico...). In questo modo \u00e8 possibile mediante considerazioni di tipo paleoecologico sui vari componenti della tanatocenosi, distinguere i componenti alloctoni (non pertinenti all'ambiente) da quelli autoctoni e, spingendosi oltre, stabilire o ipotizzare anche i rapporti trofici e pi\u00f9 in generale le relazioni ecologiche tra i componenti autoctoni. Inoltre, spesso i componenti alloctoni, soprattutto quando sono stati trasportati passivamente \"post mortem\" da agenti naturali come onde e correnti, sono contraddistinti da fenomeni di abrasione e frammentazione che ne facilitano il riconoscimento.\nQuesto tipo di interpretazione tuttavia pu\u00f2 lasciare spesso un margine di incertezza pi\u00f9 o meno ampio in quanto si basa in gran parte su criteri attualistici, che non sono necessariamente sempre applicabili alle comunit\u00e0 del passato, soprattutto se nella tanatocenosi sono presenti taxa ormai completamente estinti di cui non sono stati ancora chiariti n\u00e9 lo stile di vita n\u00e9 l'ecologia.\nAnche nei rari casi in cui non vi sono componenti alloctoni, una tanatocenosi comunque non rappresenta completamente, se non in rarissimi casi, la biocenosi originaria, per due ragioni fondamentali:\nInoltre, l'interpretazione pu\u00f2 essere complicata ulteriormente da fattori posteriori al seppellimento degli organismi, connessi alla diagenesi del sedimento, che possono causare la distruzione di alcuni componenti e il generale deterioramento degli esemplari fino all'obliterazione di alcuni caratteri fondamentali per la classificazione.\nVa per\u00f2 detto che una buona conservazione dei fossili non \u00e8 necessariamente indice di autoctonia: \u00e8 il caso dei giacimenti di tipo Konservat-Lagerst\u00e4tten (giacimenti in cui si rinvengono fossili eccezionalmente conservati, talora persino con tracce consistenti delle parti molli). In questi casi, tipicamente, la buona conservazione dei fossili \u00e8 data dal fatto che gli organismi sono stati deposti dopo la morte (o ancora vivi, e sono morti di conseguenza) in fondali euxinici poveri o privi di ossigeno dove normalmente non potevano vivere, e si sono quindi conservati in gran parte per assenza di decomposizione e per mancanza di organismi necrofagi. In questo caso gli organismi sono tutti evidentemente alloctoni, tuttavia si tratta di un'intera associazione biologica che si fossilizza in un ambiente strettamente \"adiacente\" a quello di origine e pu\u00f2 ancora riflettere in parte (sia pure con i limiti sopra descritti) la composizione e i caratteri della comunit\u00e0 originale. \nUn caso assai esemplificativo \u00e8 quello, celebre, dell'argillite di Burgess (Columbia Britannica - Cambriano), in cui gli organismi viventi sono stati trasportati da frane sottomarine su fondali scarsamente ossigenati poco lontano dal loro ambiente di vita normale, e ivi seppelliti: si tratta di eventi \"istantanei\" di trasporto e risedimentazione in massa che quindi forniscono una \"fotografia\" della popolazione coinvolta. In questo caso, tuttavia, per la stessa natura di questi depositi, i rapporti dei fossili con il substrato sono alterati (i fossili sono in giacitura caotica e non nella loro posizione di vita originale) e non si rinvengono tracce fossili: quindi il modo di vita dei vari taxa deve essere ricostruito mediante lo studio morfologico-funzionale degli organi di locomozione conservati. In organismi molto diversi dalle faune attuali come quelli dell'argillite di Burgess la cosa \u00e8 meno semplice e immediata di quanto possa sembrare, ed in effetti l'interpretazione di molte di queste forme \u00e8 mutata significativamente dall'epoca della scoperta.\nEtimologia.\nIl termine tanatocenosi deriva dalle parole di lingua greca \u03b8\u03ac\u03bd\u03b1\u03c4\u03bf\u03c2 (\"thanatos\" = morte) e \u03ba\u03bf\u03b9\u03bd\u03bf\u03c2 (\"koinos\" = comune), quindi la \"comunit\u00e0\" fossile rinvenibile nel sedimento. Il termine \u00e8 coniato per simmetria con biocenosi, anche se assai difficilmente la tanatocenosi rappresenta veramente la comunit\u00e0 di organismi originaria."}
{"id": "2464505", "revid": "287204", "url": "https://it.wikipedia.org/wiki?curid=2464505", "title": "Ballabio (disambigua)", "text": ""}
{"id": "2464511", "revid": "3358", "url": "https://it.wikipedia.org/wiki?curid=2464511", "title": "DNS Amplification Attack", "text": "Il DNS Amplification Attack o DNS Reflector attack \u00e8 un attacco di tipo Distributed Denial of Service (DDoS) che abusa di server DNS open resolver e ricorsivi (recursive) inviando a questi ultimi pacchetti contenenti informazioni falsificate sull'IP di provenienza (IP spoofing).\nServer open resolver e ricorsione.\nIl DNS (domain name system) ha una struttura ad albero ed \u00e8 composto da diversi server delegati gerarchicamente a cui vengono assegnate diverse zone. I server possono essere autoritativi per una o pi\u00f9 zone (primari e secondari), forwarder e ricorsivi.\nQuesti ultimi sono chiamati cos\u00ec poich\u00e9 utilizzano la ricorsione, ovvero il processo attraverso il quale un server di questo tipo, al momento della ricezione della richiesta di risoluzione di un nome, ripercorre le catene di deleghe partendo dalla zona radice; da qui, ottenendo il server di primo livello che lo gestisce, lo interroga; ricorsivamente interroga il server nel dominio di secondo livello ottenuto, fino alla risoluzione del nome desiderato. (FIGURA 1)\nIdealmente un server DNS (name server) ricorsivo dovrebbe accettare richieste (DNS query) solo da client autorizzati o locali, ma ci\u00f2 nella stragrande maggioranza dei casi non accade, permettendo la loro interrogazione a qualsiasi client.\nQuesti server vengono definiti \u201cOpen resolver\u201d e nell'ambito della ShmooCon (2006) conference, Dan Kaminsky e Mike Schiffman ne hanno resi pubblici circa 580.000 dislocati su tutta la rete internet.\nRecord di Risorsa o Resource Record (RR).\nNell'ambito di una richiesta DNS avviene un'interrogazione rivolta ai record che ogni zona utilizza per organizzare le informazioni di propria competenza; questi record sono detti \u201crecord di risorsa (RR)\u201d.\nNello specifico un record di risorsa \u00e8 strutturato nel seguente modo:\nSemplificando, ci si pu\u00f2 prendere la licenza di dire che questi record racchiudono l'associazione tra il nome del dominio e l'informazione richiesta dipendente dal tipo di record.\nEsempio 1: Risoluzione di un nome.\nin questo caso vengono consultati i records di tipo A che collegano l'host al suo indirizzo IPV4 a 32bit.\nEsempio 2: Richiesta start of authority (SOA).\nPremesso che start of authority (SOA) significa \u201cinizio dell'autorit\u00e0\u201d,\ncon questo tipo di richiesta viene interrogato il record SOA che delimita le zone autoritative ed \u00e8 unico per ogni zona, restituendo in associazione: informazioni autoritative sulla zona (Server DNS primario e secondario) il numero seriale del dominio, l'e-mail dell'amministratore e alcuni timer utili a gestire il TTL (time to live, durata di validit\u00e0) dei record e la frequenza di trasmissione.\nEcco come si presenta il contenuto del record SOA di google.com:\n\"Primary Nameserver: ns1.google.com\"\n\"Email of Person responsible for this domain: dns-admin@google.com\"\n\"Serial Number of zone: 2009061800\"\n\"Refresh: 7200 (2 Hours)\" (a secondary name server must refresh it's zone from the primary after this many seconds)\n\"Retry: 1800 (30 Minutes)\" (a secondary name server should retry after this many seconds if it can't contact the primary)\n\"Expire: 1209600 (2 Weeks)\" (a secondary should expire the zone if it can't contact the primary after this many seconds)\n\"Minimum TTL: 300 (5 Minutes)\" (name servers that are not primary or secondary for this domain should only cache records for this number of seconds.)\nEsempio 3: Utilizzo di EDNS e lo pseudo record option (OPT).\nPer proseguire nell'esempio \u00e8 necessario ricordare che:\nIn primo luogo bisogna definire l'EDNS (Extension Mecchanism for DNS - RFC 2671) come un'estensione del protocollo DNS, la cui utilit\u00e0 \u00e8 quella di permettere di specificare le dimensioni dei pacchetti UDP.\nIn base alla RFC 1035 il limite di dimensione dei pacchetti UDP \u00e8 512 byte, ma sorge a volte la necessit\u00e0 di sforare questo limite, avendo cos\u00ec la possibilit\u00e0 di trasferire pacchetti pi\u00f9 grandi.\nA tale scopo, \u00e8 necessario che al server DNS giunga una richiesta (query) al cui interno \u00e8 contenuto un record OPT, dal quale il server estrapola informazioni sul livello di trasporto UDP, fra cui le dimensioni massime che ogni pacchetto pu\u00f2 possedere e, ottimizzando lo spazio, modifica la risposta facendo in modo che essa contenga quanti pi\u00f9 record di risorsa possibile.\n\u00c8 importante specificare che si definisce un record OPT uno pseudo record poich\u00e9 non contiene veri e propri dati DNS, bens\u00ec informazioni sul livello di comunicazione UDP.\nDescrizione dell'attacco.\nLo studio di questo attacco ha portato la consapevolezza che per la sua completa riuscita \u00e8 necessario soddisfare due fondamentali precondizioni:\nIl primo punto sta alla base del meccanismo di amplificazione, il secondo si riferisce invece alla rifrazione dell'attacco.\nIl concetto di amplificazione ha base sul fatto che query (richieste) molto piccole possono generare risposte molto pi\u00f9 grandi, ad esempio una query UDP di 60 byte pu\u00f2 generare una risposta di 512, cio\u00e8 8.5 volte pi\u00f9 grande della richiesta. Chiameremo l'amplificazione della risposta \u201cfattore di amplificazione\u201d. La rifrazione invece consiste nell'ip-spoofing che \u00e8 il meccanismo attraverso il quale si dirotta la risposta verso un'altra destinazione prestabilita. \nChi sferra quest'attacco solitamente si avvale di una rete di computer dislocati sulla rete internet (ad esempio una Botnet) utilizzata inconsapevolmente allo scopo d'inviare una moltitudine di richieste a diversi server DNS open resolver. \nQuesto primo aspetto dell'amplificazione viene successivamente potenziato per mezzo di diverse query, precostruite manualmente, atte ad interrogare i diversi record di risorsa dei domini sfruttati.\nAd esempio, s'ipotizzi di mandare una richiesta con indirizzo di risposta falsificato (spoofed query) ad un server DNS \u201copen resolver\u201d che attraverso lo pseudo-record OPT e sfruttando EDNS, specifichi dimensioni molto pi\u00f9 grandi dei pacchetti UDP in risposta, ad esempio 4000 byte. Dal punto di vista dell'amplificazione si nota subito che la stessa query di 60 byte pu\u00f2 amplificare la sua risposta fino a 4000 byte, con un fattore di amplificazione pari a 66.7. Tale fattore \u00e8 ulteriormente incrementabile attraverso la combinazione delle diverse risposte ottenute dall'interrogazione di record SOA, di TIPO A e TXT e in caso di frammentazione, cio\u00e8 se sforando l'MTU (Maximum Transmission Unit= Massima unit\u00e0 trasmettibile) di un qualsiasi router che collega i server DNS \u201cattaccanti\u201d al bersaglio, i pacchetti vengono ridimensionati incrementandone il numero a discapito del bersaglio.\nUn'ultima precisazione: le operazioni che permettono l'attacco sopracitato si basano su abusi (come l'utilizzo improprio di EDNS) e vulnerabilit\u00e0 (come l'ip spoofing) del servizio DNS i cui server partecipano involontariamente all'attacco.\nNote.\n^ http://www.faqs.org/rfcs/rfc1918.html\n^ http://www.faqs.org/rfcs/rfc2671.html\n^ http://www.faqs.org/rfcs/rfc768.html\n^ http://www.faqs.org/rfcs/rfc1035.html\n^ http://www.us-cert.gov/reading_room/DNS-recursion033006.pdf\n^ https://web.archive.org/web/20101214074629/http://www.isotf.org/news/DNS-Amplification-Attacks.pdf."}
{"id": "2464513", "revid": "1305772", "url": "https://it.wikipedia.org/wiki?curid=2464513", "title": "Ballarin", "text": ""}
{"id": "2464514", "revid": "1873017", "url": "https://it.wikipedia.org/wiki?curid=2464514", "title": "590 Madison Avenue", "text": "Precedentemente conosciuto come \"IBM Building\", il 590 Madison Avenue \u00e8 un grattacielo di 184 metri situato all'angolo della \"57th Street\" di New York. Costruito dalla IBM, appartiene alla E.J. Minskoff Equities Inc dal 1994. \u00c8 il 108\u00ba edificio pi\u00f9 alto di New York."}
{"id": "2464522", "revid": "287204", "url": "https://it.wikipedia.org/wiki?curid=2464522", "title": "Mercedes Cup 2009", "text": "Il Mercedes Cup 2009 \u00e8 stato un torneo di tennis giocato sulla terra battuta. \n\u00c8 stata la 32\u00aa edizione del Mercedes Cup, che fa parte della categoria ATP World Tour 250 series nell'ambito dell'ATP World Tour 2009.\nSi \u00e8 giocato a Stoccarda in Germania, dall'11 al 19 luglio 2009.\nPartecipanti.\nAltri partecipanti.\nGiocatori che hanno ricevuto una Wild card:\nGiocatori passati dalle qualificazioni:\nGiocatori entrati come Lucky Losers:\nCampioni.\nSingolare.\n J\u00e9r\u00e9my Chardy ha battuto in finale Victor H\u0103nescu, 1-6, 6-3, 6-4\nDoppio.\n Franti\u0161ek \u010cerm\u00e1k / Michal Merti\u0148\u00e1k hanno battuto in finale Victor H\u0103nescu / Horia Tec\u0103u, 7\u20135, 6\u20134"}
{"id": "2464526", "revid": "266224", "url": "https://it.wikipedia.org/wiki?curid=2464526", "title": "Ufficio ovale", "text": ""}
{"id": "2464527", "revid": "1318658", "url": "https://it.wikipedia.org/wiki?curid=2464527", "title": "Provincia di Guastalla", "text": "La provincia di Guastalla \u00e8 stata una suddivisione amministrativa del Ducato di Modena e Reggio dal 1847 al 1859. Aveva come capoluogo la citt\u00e0 di Guastalla.\nStoria.\nNel 1848 Guastalla, Luzzara, Poviglio e Reggiolo passarono sotto il ducato di Modena e Reggio per effetto di un trattato firmato in segreto tra Carlo II di Borbone-Parma e Francesco IV di Modena nel 1844 a Firenze che prevedeva lo scambio di Guastalla con Pontremoli ed una grossa cifra di denaro per colmare i debiti del Borbone.\nNel 1850 venne annesso dal Regno Lombardo-Veneto alla provincia guastallese il piccolo comune di Rolo. Con l'annessione della provincia dal Regno di Sardegna nel 1860, Guastalla perse la sua autonomia, ma rimase sede di un circondario fino al 1927."}
{"id": "2464530", "revid": "266224", "url": "https://it.wikipedia.org/wiki?curid=2464530", "title": "Oval office", "text": ""}
{"id": "2464531", "revid": "253269", "url": "https://it.wikipedia.org/wiki?curid=2464531", "title": "Kim Hunter", "text": "Biografia.\nSuo padre, Donald, era un consulente d'ingegneria, e mor\u00ec quando Kim aveva solo 3 anni; sua madre, Grace Lind, era una pianista; aveva inoltre un fratello di 8 anni pi\u00f9 grande di lei. La Hunter studi\u00f2 all'Actors Studio e nel 1943 inizi\u00f2 la sua carriera cinematografica con una parte in \"La settima vittima\" di Mark Robson. Divenne nota nel 1951 quando recit\u00f2 in \"Un tram che si chiama Desiderio\" di Elia Kazan, nel ruolo di Stella (gi\u00e0 interpretato a teatro), per il quale vinse l'Oscar come migliore attrice non protagonista e il Golden Globe. Tra le sue interpretazioni successive si segnalano quelle in \"Al centro dell'uragano\" (1956) di Daniel Taradash, \"Lilith - La dea dell'amore\" (1964) di Robert Rossen, \"Il pianeta delle scimmie\" (1968) di Franklin Schaffner e \"Un uomo a nudo\" (1968) di Frank Perry. \nL'attrice mor\u00ec a New York nel 2002, a 79 anni, per un infarto.\nVita privata.\nNel 1944 si spos\u00f2 con il capitano dei Marines William A. Baldwin da cui ebbe una figlia, Kathy (1944). I due divorziarono nel 1946, e l'attrice si rispos\u00f2 nel 1951 con lo sceneggiatore Robert Emmett, da cui ebbe un figlio, Sean (1954), diventato musicista rock. La coppia rimase unita sino alla morte di lui, avvenuta nel 2000 per un'appendicite."}
{"id": "2464534", "revid": "390153", "url": "https://it.wikipedia.org/wiki?curid=2464534", "title": "Liberalizzazioni", "text": ""}
{"id": "2464538", "revid": "767487", "url": "https://it.wikipedia.org/wiki?curid=2464538", "title": "Three Kings", "text": "Three Kings \u00e8 un film del 1999 diretto da David O. Russell, ambientato durante la guerra del Golfo.\nTrama.\nLa trama ruota intorno ad un gruppo di quattro soldati americani guidati dal maggiore delle Forze Speciali Archie Gates che, a guerra finita, tentano di rubare una partita di lingotti d'oro provenienti dal Kuwait e custoditi nei bunker iracheni. Trovati i lingotti, i 4 stanno per fare ritorno alla base americana quando sopraggiunge un plotone dell'esercito di Saddam Hussein il quale si appresta a giustiziare i ribelli iracheni che George Bush aveva incitato a ribellarsi a Saddam, senza poi supportarli militarmente. Inorridito, il maggiore interviene in loro favore violando l'armistizio e gli iracheni rispondono prima distruggendo il camion su cui erano stati caricati i lingotti e poi utilizzando i gas, che costringono gli americani a fuggire nelle catacombe del bunker, tranne Troy Barlow che viene preso in ostaggio mentre cerca di salvare dei bambini che scappano su un campo minato. Archie vorrebbe tornare senza di lui, ritenendolo morto, ma Conrad, suo migliore amico, si oppone fortemente, convincendo i compagni ad intraprendere la ricerca; inoltre, commossi dal discorso di Amir, un prigioniero da loro liberato, decidono di scortare i ribelli in Iran, al sicuro oltre la giurisdizione di Saddam. Nel viaggio si imbattono in un gruppo di miliziani male armati ed equipaggiati, disertori dell'esercito di Hussein, che si offrono di aiutare gli americani, i quali riescono a liberare Troy, ma dopo una rocambolesca battaglia contro i soldati che lo tenevano prigioniero, Conrad viene colpito alle spalle e muore. Giunti al confine iraniano, i soldati vengono raggiunti dal resto dell'esercito americano, che li arresta per diserzione, cos\u00ec Archie ammette di aver ritrovato l'oro consentendo almeno ai ribelli di passare il confine. Tornati in patria i 3 vengono onorati grazie al reportage della giornalista Adriana Cruz che li ha accompagnati nella loro impresa.\nProduzione.\nRiprese.\n\"Three Kings\" \u00e8 stato girato dal 12 novembre 1998 al 15 febbraio 1999 in California, Arizona e in Messico nel deserto del Mojave e nel deserto di Sonora e a Los Angeles."}
{"id": "2464540", "revid": "640389", "url": "https://it.wikipedia.org/wiki?curid=2464540", "title": "Filippo San Martino di Agli\u00e8", "text": "Biografia.\nNato nel 1604 da Giulio Cesare San Martino d'Agli\u00e9, primo marchese di San Germano ed esponente di una delle pi\u00f9 antiche famiglie della nobilt\u00e0 piemontese, e da Ottavia Gentile, figlia di Olderico Gentile, un gentiluomo della Repubblica di Genova, condusse fin da giovanissimo vita inquieta e libertina e non ancora ventenne ebbe un duello con il conte di Parella. Per questo venne mandato dal padre a Roma presso il principe Maurizio di Savoia, amico di famiglia da lunga data e di cui divenne gentiluomo di camera. A contatto con l'ambiente culturalmente e intellettualmente stimolante del cardinale Maurizio, uno dei pi\u00f9 famosi mecenati dell'epoca, svilupp\u00f2 un profondo e vasto interesse nel campo musicale, letterario e artistico. Ritornato a Torino nel 1627, con lo pseudonimo di Fillindo il Costante, entr\u00f2 nell'Accademia dei Solinghi, fondata dal cardinale in quello stesso anno.\nInizi\u00f2 cos\u00ec per Filippo, dotato di un raffinato e squisito talento nelle arti, una ricca e feconda realizzazione di balletti e rappresentazioni per la Corte di Torino, ambientati perlopi\u00f9 in suggestivi spazi all'aperto nei giardini delle residenze sabaude. I suoi lavori pi\u00f9 importanti e noti furono \"Tabacco\", \"Il Gridelino\" e \"Gli abitatori de'monti\" in collaborazione con il principe Maurizio, opera rappresentata polemicamente a Parigi nel 1631 davanti alla corte francese e al Mazarino in occasione degli incontri ufficiali, all'indomani del trattato di Cherasco.\nNel 1630 Filippo conobbe Vittorio Amedeo I di Savoia e sua moglie Maria Cristina di Borbone-Francia a Cherasco; la sua avvenenza non pass\u00f2 inosservata alla giovane duchessa.. Nel 1631 venne nominato Alfiere nella compagnia di corazze della guardia del Duca e probabilmente fu in questi anni che intrecci\u00f2 una relazione con la Duchessa di Savoia. Il loro fu un amore profondo e sincero e dur\u00f2 per il resto della loro vita. Dopo la morte del duca nel 1637 e l'assunzione della reggenza del Ducato da parte di Maria Cristina, causa la minore et\u00e0 di Francesco Giacinto di Savoia, Filippo d'Agli\u00e9 divenne il favorito e il pi\u00f9 intimo consigliere della sovrana, in un periodo sostanzialmente difficile per il Ducato Sabaudo, costretto a subire le continue ingerenze della Francia e impegnato nella guerra dei trent'anni. Di l\u00ec a poco il Piemonte avrebbe visto anche infuriare sulle sue terre la guerra civile detta dei cognati (1639-1642).\nLa Guerra dei Cognati e l'assedio di Torino.\nLa Reggente Maria Cristina e Filippo d'Agli\u00e9 dovettero contrastare le mire di Luigi XIII e del cardinale Richelieu e al tempo stesso l'opposizione antifrancese dei cognati filospagnoli, cardinale Maurizio e il principe di Carignano, Tommaso Francesco di Savoia, fratelli del defunto Vittorio Amedeo I. Maria Cristina non era ben vista dai piemontesi, per la maggior parte legata ai cognati (i principi), in quanto la popolazione avversava i francesi, solo nominalmente alleati, ma che nei fatti si comportavano come veri e propri padroni. Il popolo accusava soprattutto Filippo d'Agli\u00e9 di accumulare ricchezze a danno delle casse dello stato. Si diceva pure che Filippo e la Duchessa si fossero segretamente sposati e che dormissero insieme quasi ogni notte. Il 4 ottobre 1638 mor\u00ec il giovane Francesco Giacinto e in poco tempo, voci insistenti, fecero sospettare che il nuovo Duca, Carlo Emanuele, di appena quattro anni, fosse in realt\u00e0 figlio del conte e di Maria Cristina. Nel marzo 1639 il principe Tommaso marci\u00f2 su Torino e grazie, all'aiuto della Spagna, occup\u00f2 senza colpo ferire Chivasso, Carmagnola, Chieri e la Valle d'Aosta, mentre Maurizio di Savoia aveva preso Cuneo e Ivrea. Il piccolo Carlo Emanuele venne messo al sicuro nella fortezza di Montm\u00e9lian, sotto la custodia del marchese Ottaviano di San Germano, fratello maggiore del conte di Agli\u00e9. Il 14 aprile 1639 le truppe di Tommaso di Carignano assediarono Torino. Il 1\u00ba giugno la Madama Reale fu costretta a firmare un trattato con la Francia, nel quale s'impegnava a cedere al Richelieu Savigliano, Carmagnola, Cherasco e la cittadella di Torino, in cambio dell'appoggio francese nella guerra civile, per poi firmare nello stesso giorno, alla presenza di Filippo e dell'arcivescovo, una dichiarazione segreta, in cui confessava di essere stata obbligata dai francesi e dalle contingenze di guerra a cedere l'ingresso nelle piazzeforti.\nLa notte del 27 luglio Torino venne attaccata nuovamente dal principe Tommaso e dalle truppe del Leganes e occupata rapidamente, ad eccezione della cittadella dove la Duchessa e Filippo si erano rifugiati senza difesa e senza viveri. Costretti dai francesi, Filippo e Maria Cristina abbandonarono la citt\u00e0 il 4 agosto per la Savoia.\nNel settembre 1639, a Grenoble, in una serie d'incontri che durarono fino a ottobre, Filippo d'Agli\u00e9 difese strenuamente Maria Cristina dalle richieste di Richelieu e di Luigi XIII, ossia quelle di cedere quanto rimaneva dei territori del Ducato di Savoia, e soprattutto consigli\u00f2 Madama Reale di non inviare il giovane Duca Carlo Emanuele a Parigi. Filippo si oppose inoltre alla consegna di padre Monod, il principale esponente antifrancese della corte sabauda. Iniziati cordialmente, gl'incontri divennero man mano sempre pi\u00f9 ostili e Richelieu arriv\u00f2 al punto di minacciare sia Filippo sia la Duchessa, accusati d'immoralit\u00e0 per la loro relazione, ma invano. La guerra intanto continuava, anche nella stessa Torino, che vedeva le truppe del re di Francia assediate nella cittadella dagli spagnoli, padroni del resto della citt\u00e0. Nel maggio 1640 l'esercito francese del d'Harcourt proveniente da Casale Monferrato, pose sotto assedio Torino e dopo aspri scontri, il 20 settembre, ne ottenne la capitolazione da parte del principe Tommaso. Il 18 novembre 1640 la Duchessa e Filippo entrarono in Torino acclamati dal popolo.\nLa prigionia.\nDurante il capodanno del 1640 Filippo d'Agli\u00e9 fu arrestato dai francesi e senza nessuna accusa specifica, nonostante le proteste di Maria Cristina, fu prima portato alla cittadella di Torino e poi sotto nutrita scorta nella torre del castello di Vincennes, dove venne trattato con tutti i riguardi del suo rango. La Reggente cerc\u00f2 inutilmente di ottenere la sua liberazione presso il fratello, ma senza risultato alcuno. La prigionia del conte fu la punizione di Richelieu per il rifiuto delle proposte francesi a Grenoble. Durante la prigionia Filippo compose \"La prigione di Fillindo il Costante\", opera in versi ricca di allegorie di gusto barocco. Solo dopo la morte di Richelieu, avvenuta il 4 dicembre 1642, il conte pot\u00e9 finalmente essere liberato per far ritorno nel Ducato di Savoia. Intanto, il 14 giugno 1642, Maria Cristina aveva stipulato la pace con i cognati, nella quale veniva riconosciuta come unica tutrice di Carlo Emanuele II: i principi avrebbero avuto posto nel consiglio di reggenza, inoltre Tommaso otteneva la Luogotenenza d'Ivrea e di Biella, Maurizio quella di Nizza. Per suggellare l'accordo, Maurizio di Savoia, che all'epoca aveva 49 anni, spos\u00f2, previa dispensa pontificia, la figlia tredicenne di Maria Cristina, Luisa.\nA fianco di Maria Cristina.\nFilippo d'Agli\u00e9 nel 1643 riprese la sua attivit\u00e0 di commediografo e coreografo, componendo balletti e organizzando feste e ricevimenti per la corte, venendo nominato Gran maestro delle fabbriche e Sovrintendente delle Finanze (1646) da Cristina di Francia, incarico che gli permise di dirigere la costruzione del castello del Valentino, la chiesa di santa Teresa e di san Francesco da Paola e la Vigna di Madama Reale (villa Abegg). Nel 1644 venne rappresentato il balletto \"La fenice rinnovata\" e l'anno successivo fu la volta del carosello \"L'oriente guerriero e festeggiante\". Nel 1645 venne nominato maresciallo generale dell'armata e infine gran maestro della Casa di Savoia. In questi anni si dedic\u00f2 inoltre al restauro del Castello ducale di Agli\u00e9. Nel 1648 venne nominato Cavaliere dell'Ordine Supremo della Santissima Annunziata Il 6 dicembre 1652 venne investito del feudo di Campo e Muriaglio e l'11 maggio 1653 divenne Signore di Bairo.\nAlla morte della sua amata Duchessa, avvenuta il 27 dicembre 1663, Filippo venne convocato da Carlo Emanuele II e obbligato a ritirarsi immediatamente a vita privata, abbandonando ogni incarico a corte.\nRitiratosi a villa Imperiali Becker, ereditata dallo zio nel 1646, adiacente alla Vigna di Madama Reale, mor\u00ec a Torino il 21 luglio del 1667. \nNegli ultimi anni frequent\u00f2 sempre pi\u00f9 assiduamente il convento del Monte dei Cappuccini, esprimendo il desiderio, nel suo testamento, di essere sepolto \u00ab...nel pi\u00f9 abbietto et vile sito del convento\u00bb.\nIl 31 luglio 1989 il suo scheletro venne casualmente ritrovato durante dei lavori di scavo eseguiti nell'orto del Monte dei Cappuccini.\nSecondo alcuni occultisti, sul Monte vagherebbe ancora il fantasma di Filippo d'Agli\u00e9. L'ultima apparizione sarebbe dell'agosto 1978."}
{"id": "2464541", "revid": "63727", "url": "https://it.wikipedia.org/wiki?curid=2464541", "title": "Mercedes-Benz M113", "text": "La sigla Mercedes-Benz M113 identifica una famiglia di motore V8 a ciclo Otto prodotti dal 1998 al 2012 dalla Casa automobilistica tedesca Mercedes-Benz.\nProfilo e caratteristiche.\nI motori \"M113\" tre tipi di cilindrate: uno da 4,3 litri, uno da 5 litri ed uno da 5,5 litri, quest'ultimo anche in una versione potenziata nota con la sigla M155.\nI motori \"M113\" da 5,5 litri sono versioni riviste da Mercedes-AMG e sono perci\u00f2 prodotti allo stabilimento di Affalterbach, a differenza dei motori \"M113\" da 4,3 e 5 litri, che vengono assemblati ad Untert\u00fcrkheim. Ciononostante, anche per il 4,3 litri \u00e8 esistita una variante AMG, essendo stata presentata alla fine del 1997, si tratta proprio di una delle prime unit\u00e0 \"M113\", sebbene fosse stata ufficialmente introdotta solo l'anno seguente. Per quanto riguarda invece il 5,5 litri costruito dal reparto sportivo della Casa, esso \u00e8 stato proposto in diversi livelli prestazionali ed \u00e8 l'unico dei tre motori \"M113\" ad essere stato proposto sia aspirato sia sovralimentato mediante compressore volumetrico.\nI tre motori \"M113\" vanno a sostituire i precedenti tre motori della famiglia M119 (rispettivamente da 4,2, 5 e 6 litri), con i quali condivide l'architettura generale di tipo V8 a 90\u00b0, ma proponendo nel contempo alcune soluzioni tecniche insolite ed apparentemente controproducenti, ma in realt\u00e0 dettate da specifiche di rendimento ed efficienza, oltre che di riduzione dei costi. Nella progettazione e realizzazione dei motori \"M113\" si \u00e8 data infatti la priorit\u00e0 a due importanti aspetti: la leggerezza e l'efficienza termodinamica e meccanica.\nPer esempio, a fronte della configurazione bialbero a 4 valvole per cilindro, presente nei motori \"M119\", i motori \"M113\" si presentano con una configurazione monoalbero a 3 valvole per cilindro, soluzione che permette il massimo dell'erogazione lungo un pi\u00f9 ampio arco di utilizzo, un migliore rendimento termico ed anche consumi pi\u00f9 contenuti in una percentuale stimata intorno al 13%.\nQueste soluzioni tecniche non sono per\u00f2 del tutto inedite per la Casa tedesca, ma vengono condivise con un'altra famiglia di motori Mercedes-Benz, ossia i motori M112 introdotti nel 1997. Questi motori hanno fatto da base per la realizzazione dei motori \"M113\".\nI motori \"M113\" sono interamente in lega leggera, con canne cilindri in lega di alluminio e silicio. Questi motori hanno un asse a camme per bancata. L'asse a camme \u00e8 cavo, in modo da permettere un risparmio in peso, e cos\u00ec contribuiscono a tale scopo anche le punterie idrauliche realizzate anch'esse in lega leggera, che dispongono tra l'altro della regolazione automatica del gioco valvole.\nSempre sul fronte della leggerezza il collettore di aspirazione \u00e8 realizzato in lega di magnesio ed \u00e8 del tipo a geometria variabile: la centralina gestisce l'apertura e la chiusura di otto valvole poste all'interno del collettore, che fanno deviare il flusso in entrata a seconda del carico del motore: a bassi e medi regimi il flusso compie all'interno del collettore un percorso pi\u00f9 lungo, mentre a regimi alti il flusso in entrata compie un percorso pi\u00f9 breve. Ci\u00f2 ottimizza l'elasticit\u00e0 del motore, che risulta cos\u00ec assai pronto ad ogni regime. Per quanto lo scarico, esso \u00e8 stato progettato per impedire il pi\u00f9 possibile la dispersione di calore, calore che invece viene indirizzato verso il catalizzatore, in maniera tale da raggiungere il pi\u00f9 presto possibile la temperatura ottimale di esercizio. Tale soluzione permette l'abbattimento di quelle emissioni inquinanti che si originano proprio nel periodo in cui il motore non \u00e8 ancora a temperatura ed il catalizzatore non lavora ancora a regime.\nUn'altra caratteristica tipica dei motori \"M113\" (ma anche dei motori \"M112\") sta nell'accensione a doppia candela per cilindro. Tale soluzione aumenta in misura considerevole il fronte di fiamma nell'istante dello scoppio e permette una migliore combustione della miscela aria/benzina nei cilindri. Le due candele presenti in ogni cilindro non si attivano contemporaneamente, ma una dopo l'altra ad intervalli ravvicinati. Tali intervalli sono variabili a seconda del carico del motore, cos\u00ec come la fasatura d'accensione. Anche questa soluzione migliora l'efficienza del motore.\nIn pi\u00f9, la versione da 5 litri era ottenibile a richiesta con un sistema realizzato dalla Casa madre e denominato \"Active Cylinder Control\" (in tedesco, \"Zylinder Abschaltung\" = ZAS): in pratica, a bassi regimi vengono esclusi quattro degli otto cilindri (due per bancata), limitando cos\u00ec gli sprechi di carburante.\nTra le altre caratteristiche vanno ricordate l'alimentazione ad iniezione elettronica sequenziale, l'albero a gomiti in un sol pezzo con bielle fratturate ed i pistoni e il carter di raccolta dell'olio realizzati in lega di alluminio.\nCaratteristiche ed applicazioni.\nDi seguito vengono mostrate le caratteristiche specifiche di ognuno dei principali motori \"M113\". A parte viene trattato il motore \"M155\", per la sua particolarit\u00e0.\nA partire dal 2008, la SsangYong produce su licenza ed utilizza il 5 litri \"M113\", che viene montato in configurazione da 306\u00a0CV sull'ammiraglia Ssangyong Chairman W 5.0 V8.\nMa gi\u00e0 nel settembre del 2005 venne presentato il primo dei motori M273, una nuova famiglia di motori che affiancher\u00e0 ed in seguito sostituir\u00e0 i motori \"M113\".\nIl motore M155.\nCon la sigla M155 si indica un particolare motore \"M113\" da 5,5 litri sovralimentato mediante compressore volumetrico e sviluppato espressamente per essere montato sulla Mercedes-Benz SLR McLaren, potente sportiva ad alte prestazioni in listino dal 2004 al 2009.\nSi tratta quindi di un propulsore particolare che ha subito molte pi\u00f9 modifiche di qualsiasi altro motore \"M113\" da 5,5 litri.\nLa sovralimentazione si avvale non di uno ma di due intercooler, per garantire il necessario scambio di calore ad un motore assai sollecitato. Il compressore volumetrico, poi, \u00e8 del tipo a due rotori e riesce a garantire una pressione di sovralimentazione pari a 0,9 bar. Tale compressore entra in funzione o meno a seconda del carico del motore che viene valutato dalla centralina elettronica. L'azionamento del compressore da parte di quest'ultima avviene tramite una frizione elettromagnetica. Gli intercooler sono del tipo aria/acqua ed il circuito ad acqua utilizzato per gli intercooler \u00e8 anch'esso gestito dalla centralina. Come in tutte le applicazioni relative a vetture ad alte prestazioni e dal baricentro particolarmente basso, anche in questo caso la lubrificazione avviene a carter secco.\nCon un rapporto di compressione pari ad 8.8:1, questo motore raggiunge la potenza di 626\u00a0CV a 6500 giri/min, con una coppia massima di 780 N\u00b7m pressoch\u00e9 costanti tra 3250 e 5000 giri/min. Nel 2004, al momento del debutto, questo motore era il pi\u00f9 potente motore Mercedes-Benz stradale mai realizzato, ma nel 2006 ne \u00e8 stata introdotta una variante ancor pi\u00f9 performante, in grado di erogare 650\u00a0CV di potenza massima e fino ad 820 N\u00b7m di coppia massima. Quest'ultima variante \u00e8 stata montata sulla \"SLR McLaren 722 Edition\", prodotta dal 2006 al 2009."}
{"id": "2464544", "revid": "63727", "url": "https://it.wikipedia.org/wiki?curid=2464544", "title": "Mercedes-Benz M155", "text": ""}
{"id": "2464545", "revid": "320578", "url": "https://it.wikipedia.org/wiki?curid=2464545", "title": "Ferramonti", "text": ""}
{"id": "2464546", "revid": "393542", "url": "https://it.wikipedia.org/wiki?curid=2464546", "title": "Campo di internamento di Ferramonti di tarsia", "text": ""}
{"id": "2464554", "revid": "547034", "url": "https://it.wikipedia.org/wiki?curid=2464554", "title": "Provincia di Massa e Carrara (Ducato di Modena e Reggio)", "text": "La provincia di Massa e Carrara \u00e8 stata una suddivisione amministrativa del ducato di Modena e Reggio dal 1829 al 1859. Aveva come capoluogo Massa.\nStoria.\nCon la morte di Maria Beatrice d'Este, il ducato di Massa e Carrara venne annesso al ducato di Modena e Reggio dal figlio della defunta sovrana Francesco IV di Modena. Venne istituita cos\u00ec la Provincia che comprendeva i comuni di Massa e Carrara. Con la ratifica del trattato di Firenze fu annesso alla provincia il comune lucchese di Montignoso. Nel 1849 furono annessi alla provincia nove comuni della provincia di Lunigiana. Essi erano:\nNel 1850 fu soppressa la provincia Estense di Lunigiana e anche Fivizzano entr\u00f2 nella provincia massese.\nCon l'annessione al Regno di Sardegna, la provincia pass\u00f2 praticamente inalterata nel nuovo ordinamento giuridico.\nPopolazione.\nLa provincia di Massa-Carrara \u00e8 la meno popolosa della Toscana, pur avendo una densit\u00e0 abitativa media di circa 170 abitanti/km2. Aulla \u00e8 l'unico centro abitato che supera la quota dei 10.000 residenti."}
{"id": "2464555", "revid": "838137", "url": "https://it.wikipedia.org/wiki?curid=2464555", "title": "Patres comederunt uvas acerbas, et dentes filiorum obstupescunt", "text": "Patres comederunt uvas acerbas, et dentes filiorum obstupescunt (Alla lettera \"I padri mangiarono l'uva acerba e i denti dei figli rimasero allegati\") \u00e8 un'espressione latina che riproduce un proverbio risalente nel tempo e che nella Bibbia compare sia in Geremia 31 che in Ezechiele 18,2.\nRiferimenti biblici.\nIl proverbio viene spesso citato sia nel senso che \"Dei disordini e degli errori del padre ne tocca a far la penitenza il pi\u00f9 delle volte a' figliuoli\", sia in quello di sottolineare che ciascuno risponde solo delle proprie colpe.\nEzechiele riprende il passo di Geremia dicendo:\nSi darebbe quindi una doppia interpretazione del proverbio: l'antica tradizione si basava su una responsabilit\u00e0 collettiva e la formula del proverbio la ribadisce, ma la novit\u00e0 del messaggio profetico \u00e8 invece di ribaltare tale assunto e stabilire una responsabilit\u00e0 personale.\nCon Ezechiele, il tema centrale del nuovo messaggio \u00e8 la responsabilit\u00e0 personale in sostituzione delle \"colpe collettive\".\nLa responsabilit\u00e0 per il deicidio.\nIn epoche in cui tali concetti si erano affievoliti, si era da parte di alcuni sollevata l'accusa di deicidio nei confronti degli attuali esponenti del popolo ebraico.\nL'accusa \u00e8 stata uno dei principali motivi di distanza fra le religioni interessate ed \u00e8 stata addotta a vario titolo come asserita ragione, a titolo di responsabilit\u00e0 collettiva, di un trattamento differenziale in qualche modo risarcitorio, se non proprio punitivo, nei confronti degli Ebrei; se ne trasse reiterato spunto ad esempio nell'esercizio del potere temporale del papato, per introdurre misure restrittive anche della libert\u00e0 personale (con la creazione dei ghetti), azioni per la conversione forzosa (affidate all'Inquisizione) e consentendo di fatto la commissione di violenze fisiche e psicologiche da parte dei cristiani.\nSi applicava il principio della responsabilit\u00e0 dei discendenti per le \"colpe\" dei padri, dando una lettura del dettato biblico che, sull'argomento, non appare giustificata quanto meno dalle sopra riportate parole di Ezechiele.\nDiffusione nei secoli.\nIl tema, sorto in ambito etico-religioso, \u00e8 stato poi ampiamente ripreso nel Medioevo, da Gioacchino da FioreSan Tommaso d'Aquino e da Francesco Petrarca.\nL'espressione era poi entrata anche nell'uso popolare: vedi nell'Ottocento la citazione nel testo: \"Proverbi popolari Italiani\" di Giuseppe Giusti \nNel diritto.\nIn alcuni diritti, per lo pi\u00f9 di origine tribale , il concetto di responsabilit\u00e0 personale \u00e8 vinto da quello della \"responsabilit\u00e0 collettiva\", nella medesima accezione che si \u00e8 voluta attribuire al proverbio di Geremia.\nSi tratta di una deformazione che ha avuto luogo anche in Europa (ad esempio in Russia, alla fine del Settecento, la \"Russkaja Pravda\" era la continuazione di questo concetto), almeno fino a quando gli ordinamenti costituzionali moderni, come quello italiano, hanno consacrato il principio che la responsabilit\u00e0 penale \u00e8 personale (art. 27, primo comma Cost.). Non si tratta soltanto delle punizioni che ammontano ad irrogazione di sanzioni penali, che pure sono garantite dal divieto di retroattivit\u00e0 e dal principio di legalit\u00e0 e di giusto processo: nella sentenza del 16 luglio 2009 sul caso Sulejmanovic contro Italia, furono criticate dalla Corte europea dei diritti dell'uomo anche misure di violazione della libert\u00e0 di movimento, quando sotto forma di deportazioni collettive si era sottratta al giudice la valutazione caso per caso del titolo di permanenza di un gruppo di immigrati illegali.\nVarianti.\nIl \"Dizionario della Crusca\" ripreso poi dal dizionario dei proverbi italiani di Giuseppe Giusti riporta una variante popolare toscana \"Dei disordini e degli errori del padre ne tocca a far la penitenza il pi\u00f9 delle volte a' figliuoli.\""}
{"id": "2464558", "revid": "1784425", "url": "https://it.wikipedia.org/wiki?curid=2464558", "title": "Zillur Rahman", "text": ""}
{"id": "2464559", "revid": "149727", "url": "https://it.wikipedia.org/wiki?curid=2464559", "title": "Gernstedt", "text": ""}
{"id": "2464560", "revid": "110157", "url": "https://it.wikipedia.org/wiki?curid=2464560", "title": "Hohndorf", "text": "Hohndorf \u00e8 un comune di 3.888 abitanti della Sassonia, in Germania.\nAppartiene al circondario dei Monti Metalliferi (targa ERZ)."}
{"id": "2464561", "revid": "149727", "url": "https://it.wikipedia.org/wiki?curid=2464561", "title": "Niederm\u00f6llern", "text": ""}
{"id": "2464562", "revid": "2208709", "url": "https://it.wikipedia.org/wiki?curid=2464562", "title": "Early Classics", "text": "Early Classics \u00e8 una raccolta del cantante statunitense Michael Jackson, pubblicata nel 2000 dall'etichetta discografica Spectrum."}
{"id": "2464563", "revid": "149727", "url": "https://it.wikipedia.org/wiki?curid=2464563", "title": "Oberm\u00f6llern", "text": ""}
{"id": "2464564", "revid": "149727", "url": "https://it.wikipedia.org/wiki?curid=2464564", "title": "Pomnitz", "text": ""}
{"id": "2464565", "revid": "115533", "url": "https://it.wikipedia.org/wiki?curid=2464565", "title": "Poppel", "text": ""}
{"id": "2464566", "revid": "149727", "url": "https://it.wikipedia.org/wiki?curid=2464566", "title": "Rehehausen", "text": ""}
{"id": "2464569", "revid": "149727", "url": "https://it.wikipedia.org/wiki?curid=2464569", "title": "Z\u00e4ckwar", "text": ""}
{"id": "2464573", "revid": "371529", "url": "https://it.wikipedia.org/wiki?curid=2464573", "title": "Cloud Nine (George Harrison)", "text": "Cloud Nine \u00e8 un album discografico di George Harrison, pubblicato dall'etichetta discografica Dark Horse Records/Warner Bros. Records il 2 novembre 1987.\nIl disco segn\u00f2 il ritorno al successo dell'ex dei Beatles dopo l'insuccesso di \"Gone Troppo\", grazie soprattutto alla grande popolarit\u00e0 che raggiunse la canzone \"Got My Mind Set on You\", brano degli anni sessanta reinterpretato da Harrison.\nL'album \u00e8 stato rimasterizzato nel 2004, con 2 bonus track prese dalla colonna sonora del film \"Shanghai Surprise\".\nIl disco.\nOrigine e registrazione.\nFrustrato dal cambiamento del clima musicale contemporaneo, George Harrison sospese la sua carriera di musicista agli inizi degli anni ottanta. Harrison decise di dedicarsi ad altri suoi interessi, come il giardinaggio e l'attivit\u00e0 di produttore cinematografico per la compagnia Hand Made Films di sua propriet\u00e0.\nAlla fine del 1986, dopo una pausa sostanziosa, Harrison sent\u00ec il bisogno di tornare a registrare musica. Chiese all'ex leader degli Electric Light Orchestra Jeff Lynne di co-produrre l'album insieme a lui. Dopo aver scritto un gruppo di nuove composizioni (inclusi i brani che sarebbero apparsi nella colonna sonora del film \"Shanghai Surprise\"), Harrison entr\u00f2 nel suo studio di registrazione casalingo, Friar Park, a Henley-on-Thames il 5 gennaio 1987 per iniziare la lavorazione del suo nuovo album dopo cinque anni di silenzio discografico.\nOltre a Harrison e Lynne, altri artisti furono coinvolti nel corso delle sedute di incisione, inclusi Jim Keltner e Ringo Starr alla batteria, Eric Clapton alla chitarra elettrica, e al pianoforte sia Gary Wright che Elton John (che all'epoca si stava rimettendo dopo un intervento alle corde vocali). Questo ritrovato entusiasmo, diede modo a Harrison di promuovere attivamente il nuovo disco, apparendo persino insieme a Starr al concerto Prince's Trust in giugno dove esegu\u00ec la sua classica \"While My Guitar Gently Weeps\".\nCopertina.\nIn copertina un sorridente George Harrison con tanto di occhiali a specchio, impugna una delle sue prime chitarre, una Gretsch 6128 Duo Jet del 1957 da lui acquistata da un marinaio americano a Liverpool per 75 sterline nel 1961. Harrison la chiamava la sua \"vecchia Gretsch nera\". In seguito George aveva dato la chitarra al suo amico di vecchia data Klaus Voormann che l'aveva tenuta per 20 anni. La chitarra era stata lasciata a Los Angeles ed era stata modificata. Harrison fece ristrutturare la chitarra e la us\u00f2 per la copertina dell'album.\nPubblicazione ed accoglienza.\nLa cover dell'oscuro brano di Rudy Clark intitolato \"Got My Mind Set on You\" ad opera di Harrison, ebbe enorme successo e raggiunse il primo posto in classifica negli Stati Uniti e il numero 2 in Gran Bretagna. Fu un successo sorprendente ed inaspettato quello raccolto dal brano, dato che l'ex Beatle non aveva pi\u00f9 avuto un successo da numero 1 in classifica in quindici anni. Qualche settimana dopo, \"Cloud Nine\" venne pubblicato in un clima di grande attesa, e fu lodato dalla critica come miglior lavoro di Harrison sin dai tempi di \"All Things Must Pass\". L'album raggiunse la posizione numero 10 in Gran Bretagna; e la numero 8 negli Stati Uniti. Il successo del singolo \"Got My Mind Set on You\" e del video accompagnatorio reintrodusse George Harrison allo status di star mainstream.\nAnche la canzone omaggio ai vecchi tempi nei The Beatles intitolata \"When We Was Fab\", pubblicata come secondo singolo, si rivel\u00f2 vincente piazzandosi nella Top 25 sia nel Regno Unito che in America. Il singolo successivo, \"This Is Love\", fu invece una hit minore solo in Inghilterra.\nNonostante il successo di \"Cloud Nine\" non fu abbastanza da spingere Harrison a tornare a fare dei tour, lo ispir\u00f2 a continuare a far musica. Nella primavera del 1988, nuovamente insieme a Lynne, egli avrebbe contattato gli amici Bob Dylan, Tom Petty e Roy Orbison per dare vita al supergruppo The Traveling Wilburys.\nTracce.\nTutte le canzoni sono state composte da George Harrison, tranne dove indicato diversamente.\nLato A\nLato B"}
{"id": "2464574", "revid": "1305772", "url": "https://it.wikipedia.org/wiki?curid=2464574", "title": "Apofenia", "text": "L'apofen\u00eca (dal greco \u1f00\u03c0\u03bf\u03c6\u03b1\u03af\u03bd\u03c9, \u00abapparire, mettere in luce, far diventare\u00bb) \u00e8 definibile come il riconoscimento di schemi o connessioni in dati casuali o senza alcun senso. Il termine \u00e8 stato coniato nel 1958 da Klaus Conrad, che la defin\u00ec come una \"immotivata visione di connessioni\" accompagnata da una \"anormale significativit\u00e0\".\nIn statistica, l'apofenia potrebbe essere classificata come errore di primo tipo (falso positivo, falso allarme). Spesso viene usata come spiegazione di fenomeni paranormali e religiosi e pu\u00f2 anche spiegare come molti credano nelle pseudoscienze.\nDefinizione.\nIn origine, Conrad descrisse il fenomeno in relazione alla distorsione della realt\u00e0 presente in alcune forme di psicosi, ma il termine \u00e8 diventato sempre pi\u00f9 usato per descrivere questa tendenza in individui sani, senza necessariamente implicare la presenza di o malattie mentali.\nEsempi.\nPareidolia.\nLa pareidolia \u00e8 un caso particolare di apofenia, che si riferisce al riconoscimento di immagini e suoni in stimolazioni casuali, come per esempio sentire il telefono squillare durante la doccia: il rumore prodotto dall'acqua corrente potrebbe fornire un background casuale da cui potrebbe essere \"prodotta\" l'apparenza del suono del telefono.\nFiction.\nVari autori, sia in letteratura sia nel cinema, hanno inserito nelle loro opere fenomeni collegati all'apofenia. Alcuni esempi:"}
{"id": "2464576", "revid": "1543377", "url": "https://it.wikipedia.org/wiki?curid=2464576", "title": "Carrozzeria Balbo", "text": "&lt;br&gt;\nLa Carrozzeria Balbo \u00e8 stata una carrozzeria automobilistica italiana attiva dal 1914 al 1954.\nNotizie storiche.\nQuesta carrozzeria fu fondata a Torino da Alfonso Balbo, che ne stabil\u00ec la sede in corso Parigi 78. Nei primi anni di attivit\u00e0 realizz\u00f2 svariate personalizzazioni su basi Fiat. Per la Casa torinese, la carrozzeria Balbo realizz\u00f2 anche diversi mezzi commerciali. Ma fu sui telai Lancia che la carrozzeria Balbo seppe acquisire notoriet\u00e0: nel 1922 venne realizzata una delle sue fuoriserie pi\u00f9 riuscite su base Lancia Trikappa.\nNel 1926, per\u00f2, Alfonso Balbo mor\u00ec improvvisamente e le redini dell'azienda vennero prese da Carlo Follis, uno dei pi\u00f9 stretti collaboratori di Balbo. Gli anni fino alla Seconda guerra mondiale furono caratterizzati da valide interpretazioni su base Fiat 6C 1500, vestite dalla carrozzeria torinese con eleganti corpi vettura del tipo berlina, cabriolet o anche roadster. L'attivit\u00e0 della Carrozzeria Balbo negli anni trenta del XX secolo era assai fiorente, e si arrivava a produrre fino ad una vettura al giorno.\nMa poi arriv\u00f2 la guerra, che pose un drastico freno allo svolgersi delle normali attivit\u00e0, ma non solo: al termine del conflitto, lo stabilimento di corso Parigi era completamente distrutto dai bombardamenti e la sede venne trasferita in via Gorizia. A quel punto si torn\u00f2 a lavorare alacremente e vennero realizzate versioni speciali su base Fiat 1100, 1400 e \"1500 6C\", la maggior parte delle quali con carrozzeria berlina, anche se non mancarono anche versioni coup\u00e9 e cabriolet. Non mancarono anche alcune interpretazioni su base Alfa Romeo 6C 2500 e Lancia Aurelia ed Aprilia.\nDurante l'immediato dopoguerra, la carrozzeria si dedic\u00f2 parecchio anche alle microcar. Fu realizzata in particolare una vetturetta chiamata \"Balbo B400\", presentata nel 1953 al Salone dell'automobile di Torino e dotata di un motore a due tempi da 398 cc e 15 CV di potenza massima. Tale vettura, per\u00f2, non and\u00f2 oltre lo stadio di prototipo.\nL'anno seguente l'azienda chiuse i battenti."}
{"id": "2464579", "revid": "30445", "url": "https://it.wikipedia.org/wiki?curid=2464579", "title": "Chiesa di San Bartolomeo (Venezia)", "text": "La chiesa di San Bartolomeo o Chiesa di San Bortolomio \u00e8 un edificio sacro di Venezia, ubicato nel sestiere di San Marco, presso il campo omonimo, tra il ponte di Rialto e San Salvador.\nStoria.\nSecondo la tradizione la chiesa, inizialmente dedicata a san Demetrio di Tessalonica, sarebbe stata fondata nell'840 e sin dall'inizio avrebbe avuto le prerogative di parrocchiale. Avrebbe cambiato intitolazione nel 1170.\nDai documenti, invece, emerge che la parrocchialit\u00e0 fu acquisita gradualmente, potendo dirsi pienamente acquisita verso la met\u00e0 Duecento. Nello stesso periodo incorse in una lunga disputa giurisdizionale con la vicina San Salvador che, in quanto canonica riformata, era sottratta all'autorit\u00e0 del vescovo di Castello. La vertenza venne momentaneamente risolta da papa Lucio III che concesse San Bartolomeo agli stessi canonici di San Salvador, ma appena qualche anno dopo papa Innocenzo III la restituiva al clero secolare. Una pacificazione definitiva si ebbe solo nel 1299, quando le due parti si accordarono sui confini e sull'assegnazione delle decime (le quali dovevano essere raccolte dai Procuratori di San Marco che poi avrebbero provveduto alla loro divisione).\nNel 1342 papa Giovanni XXII assegn\u00f2 San Bartolomeo al patriarcato di Grado, affiliandola alla chiesa di San Silvestro. Nel 1451 il patriarcato di Grado venne soppresso e la sua giurisdizione conflu\u00ec nel nuovo patriarcato di Venezia; il patriarca di Venezia eredit\u00f2 anche il potere di nominare il pievano. Rimase l'affiliazione a San Silvestro, a cui il parroco doveva vari obblighi e tributi.\nNel 1810, dopo la caduta della Repubblica di Venezia e l'arrivo di Napoleone, la parrocchia di San Bartolomeo fu soppressa e il suo territorio venne assorbito da San Salvador, mentre la chiesa venne retrocessa a vicariale quale \u00e8 tuttora.\nDescrizione.\nMalgrado la sua mole non sia trascurabile, San Bartolomeo risulta impercettibile, se non se ne nota il campanile o l'ingresso laterale scendendo dal ponte di Rialto: infatti \u00e8 incastonata tra i palazzi che la circondano su tutti i quattro lati. Per quanto riguarda l'edificio, si tratta di una chiesa a una navata, con cupola all'incrocio di questa col transetto. Si trovano inoltre all'interno della chiesa due sculture di Enrico Merengo.\nAll'interno si ricordano i dipinti di Sante Peranda (\"Caduta della manna\") Palma il Giovane (\"Castigo dei serpenti\") e l'altar maggiore settecentesco di Bernardino Maccaruzzi. Nel presbiterio e nella cappella a destra si trovano affreschi di Michelangelo Morlaiter. Le ante dell'organo sono un capolavoro giovanile di Sebastiano del Piombo."}
{"id": "2464582", "revid": "98077", "url": "https://it.wikipedia.org/wiki?curid=2464582", "title": "Patres comederunt uvas acerbas", "text": ""}
{"id": "2464583", "revid": "757396", "url": "https://it.wikipedia.org/wiki?curid=2464583", "title": "Pallacanestro Brescia", "text": "La Pallacanestro Brescia \u00e8 una squadra italiana di pallacanestro con sede a Brescia, in Lombardia, fondata nel 2009.\nDalla sua fondazione, \u00e8 la prima societ\u00e0 di pallacanestro bresciana (dopo il fallimento del Basket Brescia del 1996), e dalla stagione 2016-2017 milita nel campionato di Serie A.\n\u00c8 nota con il nome di \"Germani Brescia\", grazie alla sponsorizzazione della Germani S.p.A. di Brescia; fino alla stagione 2015-2016 il main sponsor \u00e8 stato invece Centrale del Latte.\nStoria.\nIl \"Basket Brescia Leonessa\", nasce ufficialmente il 2 luglio 2009 grazie al trasferimento del titolo sportivo della Juvi Cremona Basket venendo iscritta al campionato di \nSerie A Dilettanti, (gi\u00e0 Serie B1), riportando cos\u00ec il basket in citt\u00e0 dopo tredici anni di assenza.\nUtilizzando un canale sinergico gi\u00e0 esistente con una societ\u00e0 sportiva bresciana, la \"Virtus Brescia\" guidata Graziella Bragaglio (moglie del presidente della Juvi Matteo Bonetti) si riesce a dar vita a un'associazione sportiva dilettantistica, con a capo proprio la Bragaglio, e che tra i dirigenti annovera noti ex giocatori come Marco Solfrini e Ario Costa gi\u00e0 general manager della \"Virtus Brescia\".\nStagione 2009-2010: il primo anno.\nIscrittosi al campionato di Serie A Dilettanti 2009-2010 grazie ai diritti di Cremona, il Basket Brescia Leonessa parte dalla formazione del roster che vede ereditare dalla formazione cremonese il playmaker Mauro Quaroni, l'allenatore Adriano Furlani e tutto lo staff tecnico tra cui il vice allenatore Massimo Giannoni. Si aggiungono alla rosa Massimo Rezzano, Paolo Alberti, Bernardo Musso, Matteo Rossetti, Nicholas Crow, Federico Maiocco, Roberto Maggio, Giacomo Vinati, Nicol\u00f2 Petrucci e i due gemelli Davide e Sandro Marelli; successivamente si aggiungono Damiano Verri e Jakub Wojciechowski.\nNel primo impegno ufficiale, Brescia cede contro Verona in Coppa Italia. In campionato conclude al quinto posto la stagione regolare, cedendo successivamente al primo turno dei play-off contro la Fulgor Omegna.\nLa promozione in Legadue.\nAl secondo anno di attivit\u00e0, Brescia partecipa ancora al campionato di A Dilettanti.\nLa panchina viene affidata di nuovo a coach Furlani, nonostante vengano apportate alcune modifiche sostanziali al roster protagonista della stagione appena passata. Alle partenze di Bernardo Musso e dei gemelli Marelli, si affiancano gli arrivi di Massimo Farioli da Forl\u00ec, Stevan Stojkov da Ozzano, Franko Bushati da Imola, Lorenzo Gergati da Varese, Mario Jos\u00e8 Ghersetti e Marco Maganza.\nDopo un inizio confortante che vede la compagine bresciana in testa al campionato, alcuni cali di rendimento hanno convinto la dirigenza ad esonerare coach Adriano Furlani; al suo posto viene chiamato Sandro Dell'Agnello, ex tecnico della Reyer Venezia Mestre.\nInsieme al tecnico livornese vengono ingaggiati Damiano Brigo da Veroli e Rodolfo Rombaldoni dalla Pallacanestro Biella, mentre il capitano Mauro Quaroni viene ceduto in Legadue alla Tezenis Verona. La Centrale del Latte chiude la stagione al secondo posto, a quota 42 punti, dietro a Piacenza.\nNei playoff Brescia vince la semifinale contro il Basket Perugia, dell'ex Bernardo Musso, imponendosi per 3-1, e qualificandosi cos\u00ec per la finale contro il Basket Trapani.\nIl 20 maggio 2011 Brescia sconfigge il Trapani nella gara-3 dei play-off promozione, ottenendo pertanto il titolo di Campione d'Italia Dilettanti e la promozione nel Campionato di Legadue 2011-2012.\nGli anni in Legadue.\nNella stagione 2011-12 del vecchio roster vengono confermati diversi giocatori, tra cui Rombaldoni, Stojkov, Gergati, Bushati, Ghersetti, Farioli, Rezzano, a cui si aggiungono gli acquisti di Scanzi, Busma, Goldwire e Thompson. A causa di un infortunio avvenuto nel pre-campionato a Rezzano la societ\u00e0 decide di sostituirlo con Lestini, preso da Forl\u00ec.\nNonostante si presentasse al campionato di Legadue come debuttante il Basket Brescia Leonessa riesce a conquistare il settimo posto in regular season, posizione che gli permette di partecipare ai playoff promozione, andando ad affrontare la quarta forza del campionato la Givova Scafati, totalizzando 15 vittorie e 13 sconfitte.\nContro la Givova, la Centrale del Latte, subisce due sonore sconfitte in terra scafatese, compromettendo di fatto la serie, riaperta parzialmente in gara-3 al Pala San Filippo e chiusa definitivamente il 17 maggio in gara-4 con la netta vittoria della squadra salernitana, con il punteggio di 84 a 100.\nL'annata 2012-13, la seconda in Legadue si apre nel peggiore dei modi, con la diaspora di tutta la rosa, eccezion fatta per Stevan Stojkov, alla quale si aggregano anche l'allenatore Sandro Dell'Agnello ed il direttore generale Ario Costa. Brescia si appresta al ritiro estivo con la sola ufficializzazione di coach Alberto Martelossi, proveniente dalla Scaligera Verona, con Stojkov (confermato) e Scanzi (reintegrato), pi\u00f9 una serie di giovani provenienti da tutto il nord italia, tra cui Federico Loschi ed Eric Lombardi, a quali si aggiungeranno nel tempo giovatori come Brkic, Fern\u00e1ndez, Mparlos, e i due statunitensi J.R. Giddens e Michael Jenkins.\nCon la rosa al completo la Centrale del Latte non parte benissimo venendo eliminata dalla Coppa Italia di Legadue a favore della Junior Casale, ed anche in campionato i primi risultati stentano ad essere continui, ma grazie soprattutto ad un buonissimo girone di ritorno riesce a qualificarsi per i play-off promozione per il secondo anno consecutivo. Grazie a questo risultato coach Alberto Martelossi e David Brkic vengono nominati rispettivamente miglior allenatore e miglior giocatore italiano del campionato Legadue 2012-2013. Nei playoff Brescia batte dapprima la Fulgor Libertas Forl\u00ec ai quarti di finale con un perentorio 3 a 0, e successivamente l'Aquila Basket Trento in semifinale, proiettando la squadra in finale contro Pistoia. La serie finale vede subito in vantaggio per due a zero la formazione toscana, che sfrutta al massimo il fattore casalingo delle prime due gare giocate al PalaCarrara, al contrario il Basket Brescia Leonessa riesce nella rimonta in gara-3 e gara-4, allungando cos\u00ec la serie di un'ulteriore gara.\nL'ultimo capitolo di questa lunghissima stagione si gioca a Pistoia il 22 giugno davanti ad un palazzetto completamente esaurito, con la squadra di coach Martelossi fermata sul 60 a 47 da coach Paolo Moretti e dalla Giorgio Tesi Group Pistoia.\nIl primo Campionato Nazionale Dilettanti Gold 2013-2014, nato successivamente al declassamento del campionato di Legadue da professionistico a dilettantistico, si apre per il Basket Brescia con l'addio di Juan Fernandez, Nikos Mparlos, Michael Jenkins e David Brkic, con la conferma di J.R. Giddens, dopo un'estate di indecisione, e l'arrivo di Tommaso Rinaldi, Robert Fultz, Tamar Slay, Fabio Di Bella ed il ritorno di Franko Bushati, dopo un anno passato a Scafati. Dopo una preparazione decisamente deludente, Brescia comincia il proprio campionato con tre vittorie, rispettivamente contro l'Orlandina Basket, a Trento contro l'Aquila Basket e Barcellona, arrivando presto a conquistare la vetta della classifica dopo la vittoria contro la Pallacanestro Biella. Con la sconfitta di Trapani la Leonessa colleziona una serie di risultati pi\u00f9 che negativi vincendo solo due gare contro Ferentino e Imola, entrambe in trasferta, su un totale di sette, perdendo contro dirette avversarie come Napoli, Verona e Torino, e chiudendo il girone d'andata al quarto posto a quattro punti dalla capolista Trento. Nel girone di ritorno la squadra di Martelossi comincia invertendo il segno di marcia di inizio anno perdendo le prime tre partite contro Orlandina, Barcellona e Trento, continuando un trend negativo figlio del girone d'andata, periodo che si conclude nell'esonero di coach Alberto Martelossi dopo la sconfitta con l'Aurora Basket Jesi, poi ritirato a seguito di un appello congiunto tra giocatori e tifosi. Le difficolt\u00e0 comunque sembrano non diminuire perpetrando in una serie di risultati altalenanti, e compromettendo seriamente il cammino verso i playoff promozione, sfiorati per soli due punti nel finale di stagione nonostante la serie positiva di quattro vittorie nelle ultime cinque partite stagionali.\nIl 2014-2015 della Leonessa \u00e8 caratterizzato da forti cambiamenti con l'avvicendamento sulla panchina di Martelossi a favore del suo vice Andrea Diana ed il rinnovamento quasi totale della rosa; viene confermato infatti solo il \"neo capitano stagionale\" Federico Loschi. Dal mercato estivo arrivano nomi importanti come Justin Brownlee ed Alessandro Cittadini, rispettivamente da Erie BayHawks e da Veroli, insieme a Mirza Alibegovi\u0107, Roberto Nelson, Andrea Benevelli ed al ritorno di Juan Fern\u00e1ndez dopo due anni di esperienze in Italia ed all'estero.\nIl girone d'andata di stagione regolare \u00e8 fortemente influenzato dal dualismo contro la rivale storica Verona con la compagine lombarda che, grazie alle sole due sconfitte di cui una proprio contro i veneti al San Filippo, sembra avere la meglio candidandosi apertamente per il primo posto. Il ritiro dal campionato di Serie A2 di Forl\u00ec e Veroli, con il conseguente annullamento di tutti i risultati sportivi, unito ad un girone di ritorno dal finale zoppicante, contribuiscono a ridurre notevolmente il vantaggio accumulato, consegnando cos\u00ec la testa della classifica agli scaligeri, relegando la Leonessa al secondo posto davanti alla PMS Torino, consentendo cos\u00ec l'accesso ai play-off direttamente dai quarti di finale.\nPlay-off che vedono la formazione di Diana sfidare Trieste, vincente degli ottavi contro Ferrara, in una serie molto combattuta, con entrambe le compagini sempre vittoriose sul campo di casa, e terminata a gara-5 sul parquet del San Filippo con la qualificazione per Brescia alla semifinale contro Torino. Sfruttando il Fattore campo, cos\u00ec come nei quarti, Brescia ha nuovamente la possibilit\u00e0 di giocare l'eventuale \"bella\" in casa propria. Contro i piemontesi la Leonessa parte bene vincendo gara-1, ma subisce subito uno \"stop!\" critico due giorni pi\u00f9 tardi in gara-2 perdendo malamente tra le mura amiche. Presentandosi al PalaRuffini sul punteggio di 1-1, nonostante una gara-4 molto agguerrita, Brescia non riesce a raddrizzare la serie e perde cos\u00ec la possibilit\u00e0 di giocarsi la finale contro la Fortitudo Agrigento.\nLa promozione in Serie A.\nNella stagione successiva nella regular season Brescia si cimenta con squadre di talento come Treviso (prima al termine delle 30 partite di stagione regolare), Mantova, Verona, Imola, Roseto e Fortitudo Bologna. Determinata a raggiungere la A1, la dirigenza della Leonessa ingaggia nel corso del girone di ritorno il free agent David Moss, affiancandolo al talentuoso Damian Hollis in sostituzione di Reginald Holmes. La Centrale del Latte chiude la regular season al secondo posto e nei playoff inizia una lunga e faticosa cavalcata verso il sogno promozione, disputando 20 partite in poco pi\u00f9 di un mese.\nLa Leonessa disputa infatti 5 gare in ogni turno della postseason, riuscendo a vincere tutte le partite decisive, quelle da dentro/fuori, contro Pallacanestro Trapani agli ottavi di finale, Derthona Basket nei quarti, Scafati Basket in semifinale e con la Fortitudo Bologna in finale. Il 24 giugno 2016 Brescia corona il sogno di promozione in Serie A, riportando la citt\u00e0 di Brescia nel massimo campionato di basket, a 28 anni di distanza dall\u2019ultima partecipazione.\nGli anni in Serie A.\nStagione 2016-2017.\nLa Leonessa affronta il primo anno di Serie A con grande slancio, cavalcando l\u2019entusiasmo di una citt\u00e0 e di una provincia intera. Cambia il title sponsor, con Centrale del Latte di Brescia che lascia spazio a Germani, Anche il roster \u00e8 fortemente rinnovato, con l\u2019arrivo di giocatori di grande esperienza e talento come Marcus Landry e Luca Vitali, di nuovi volti come il centro statunitense Jared Berggren, Michele Vitali e il giovane Lee Moore, confermato al termine di una ottima preseason, accanto ai protagonisti della promozione, a partire da David Moss. Nella stagione di esordio in Serie A, i biancoblu concludono con un decimo posto finale in classifica, arrivando fino in semifinale di Coppa Italia.\nStagione 2017-2018.\nIn estate vengono confermati elementi fondamentali del roster dell'anno precedente: David Moss, Luca Vitali, Michele Vitali, Lee Moore e l'MVP del precedente campionato Marcus Landry. Arrivano il pivot Dario Hunt e l'esperto Brian Sacchetti. La stagione del Basket Brescia comincia con una striscia di nove vittorie consecutive che permette alla Leonessa di restare in testa alla classifica fino alla tredicesima giornata e di qualificarsi da seconda alla Coppa Italia di pallacanestro maschile 2018. In coppa Brescia dopo aver battuto la Virtus Pallacanestro Bologna e Pallacanestro Cant\u00f9 perde la finale 69-67 con Auxilium Pallacanestro Torino. Concludendo in terza posizione la stagione regolare Brescia incontra ai quarti di finale playoff la Pallacanestro Varese. Gara 1, giocata a Verona presso l'AGSM Forum PalaOlimpia finisce 68 a 61 a favore di Brescia.\nBrescia vincer\u00e0 anche le successive due e passer\u00e0 il turno. \nIn semifinale incontr\u00f3 l'Olimpia Milano.\nGara 1, giocata al Mediolanum Forum finisce con la vittoria del Brescia, risultato storico per la societ\u00e0 \u00e8 la citt\u00e0, che per\u00f2 si dovr\u00e0 arrendere alla superiorit\u00e0 di Milano nelle successive 4 gare.\nLa stagione 2017-2018 risulta essere la miglior stagione in assoluto del Brescia\nStagione 2018-2019.\nLa stagione si apre con gli addii di Marcus Landry, Michele Vitali e Lee Moore che lasciano Brescia dopo due anni, mentre riconfermeranno David Moss, Luca Vitali e Brian Sacchetti, che verranno affiancati da i nuovi innesti Jordan Hamilton, Gerald Beverly, Bryon Allen e Awudu Abass.\nLa stagione si apre con l\u2019inaugurazione del nuovo palazzetto dello sport PalaLeonessa.\nPer la prima volta prender\u00e0 parte all\u2019EuroCup, uscendo per\u00f2 alla prima fase.\nLa stagione si chiuder\u00e0 al decimo posto fuori dai playoff\nStagione 2019-2020.\nLa squadra ottiene una wild card per partecipare all\u2019Eurocup per la seconda volta nella sua storia.\nImpianto di gioco.\nIl Basket Brescia ha disputato abitualmente le proprie gare casalinghe presso il \"Pala San Filippo\", palasport situato all'interno del Centro Sportivo San Filippo di Brescia dotato di circa 2.500 posti a sedere, dalla stagione 2015-2016 la societ\u00e0 ha scelto come terreno di gioco il PalaGeorge di Montichiari, impianto da 5.000 spettatori, per la nona giornata del girone d'andata di campionato contro la Fortitudo Bologna, per poi ripetersi durante le semifinali e finali play-off, rispettivamente con Scafati ed ancora Bologna; questa scelta \u00e8 motivata dalla maggiore capienza della struttura monteclarense rispetto a quella cittadina.\nNella stagione 2016-2017 il \"PalaGeorge\" \u00e8 stato a tutti gli effetti il campo ufficiale, in attesa della ristrutturazione del PalaEIB che \u00e8 diventato l'impianto di gioco ufficiale a partire dalla stagione 2018-2019 col nome di PalaLeonessa. Brescia ha vinto 24 delle 33 partite giocate al PalaGeorge.\nRoster 2021-2022.\n\"Aggiornato al 23 agosto 2021.\"\nTifoseria.\nLa tifoseria del Basket Brescia Leonessa \u00e8 soprannominata \"Onda Blu\", in seguito ad un'iniziativa societaria nella quale durante i playoff 2012-2013 vennero consegnate circa 3.000 maglie blu, creando un colpo d'occhio che si \u00e8 ripetuto per tutte la serie, iniziativa riproposta durante i play-off 2017-2018 con un impatto impressionante nel palazzetto.\nAll'interno dell\"'Onda Blu\" sono presenti due gruppi organizzati: il primo, il pi\u00f9 longevo e numeroso, gli \"Irriducibili\", ed il secondo, gli \"Zanzaroni\".\nNel 2021 nasce un nuovo gruppo i Lions Brescia 2021."}
{"id": "2464585", "revid": "2134764", "url": "https://it.wikipedia.org/wiki?curid=2464585", "title": "Jakub Kudl\u00e1\u010dek", "text": "Carriera.\nClub.\nHa iniziato a giocare a basket nella squadra della sua citt\u00e0, lo Slavoj BK Litom\u011b\u0159ice, trasferendosi poi nel 2007 alla Pallacanestro Reggiana.\nIl 13 settembre 2012 viene ingaggiato in prestito per un anno dalla Pallacanestro Cant\u00f9.\nNazionale.\nHa giocato per la nazionale ceca, le Qualificazioni EuroBasket 2013, che ha concluso con 4,8 punti di media a partita."}
{"id": "2464591", "revid": "567822", "url": "https://it.wikipedia.org/wiki?curid=2464591", "title": "Cronologia della storia antica (1500 a.C. - 1001 a.C.)", "text": ""}
{"id": "2464594", "revid": "31886", "url": "https://it.wikipedia.org/wiki?curid=2464594", "title": "Provincia di Lunigiana", "text": "La provincia di Lunigiana \u00e8 stata una suddivisione amministrativa del Ducato di Modena e Reggio dal 1816 al 1850. Ebbe come capoluogo la citt\u00e0 di Aulla (dal 1816 al 1831), Fosdinovo (dal 1831 al 1847) e Fivizzano (dal 1847 al 1850).\nStoria.\nFinita l'esperienza napoleonica, che aveva visto gran parte della Lunigiana unificata sotto il Dipartimento degli Appennini, la Val di Magra fu di nuovo divisa in tante piccole entit\u00e0 amministrative. Esse erano il retaggio dell'antica divisione operata dai Malaspina, che avevano posseduto la maggior parte di queste localit\u00e0 fino al 1799. Con il congresso di Vienna la Lunigiana venne spartita tra il Granducato di Toscana, il Ducato di Lucca e il Ducato di Modena. Per quanto riguarda la parte modenese, col piano di governo del 28 agosto 1814 - divenuto operante a tutti gli effetti col 1\u00ba ottobre successivo (data in cui vennero definitivamente soppresse le residue strutture del periodo napoleonico) - gli Stati austro-estensi si andarono a suddividire in tre province: Modena, Reggio e Garfagnana (capoluogo Castelnuovo Garfagnana), cui nel 1816 si aggiunse una delegazione governativa per la Lunigiana estense, con capoluogo Fosdinovo. A capo di ogni provincia fu posto un governo (governatore e relativi uffici).\nSotto gli Estensi venne completata nel 1822 la prima strada rotabile del fosdinovese, lunga circa otto miglia, che dal Portone di Caniparola giunge ancora oggi a Tendola passando per Fosdinovo; venne costruita tra il 1829 ed il 1831 la nuova Piazza del Mercato (ora conosciuta col nome di Piazza Matteotti) presso il Duomo; dopo un periodo di trent'anni in cui era rimasto chiuso, venne riaperto il Teatro Malaspina nel 1831; venne ristrutturato il palazzo comunale; il borgo venne dotato di nuova pavimentazione.\nPer tutto il tempo che godette del rango di capoluogo, Fosdinovo fu sede stabile di un maestro di scuola elementare, di un medico e di un chirurgo, oltre che del delegato governativo estense, del comandante militare della Provincia estense di Lunigiana e di un giudice di prima istanza per le cause civili e penali. Da qui dipendevano i comuni di II classe di Aulla, Tresana, Licciana Nardi, Villafranca in Lunigiana, Mulazzo, Treschietto (dal 1860 annesso al comune di Bagnone), Podenzana e Varano (dal 1860 annesso al comune di Licciana Nardi). Negli stessi anni, il Castello Malaspina di Fosdinovo fu comprato dagli Estensi (soprattutto per evitare che venisse usato come cava di materiale) e venduto allo Spedale di Fosdinovo. Negli anni risorgimentali il Castello fu invece occupato dai Gesuiti di Massa nel periodo estivo.\nNel 1847, con la ratifica del trattato di Firenze, entrarono a far parte della provincia i comuni toscani di Albiano, Casola, Fivizzano e Terrarossa e il capoluogo della provincia fu spostato da Fosdinovo a Fivizzano.\nI comuni gi\u00e0 lucchesi di Minucciano e Montignoso ebbero diversa sorte: il primo fu unito alla provincia di Garfagnana (parte del territorio di questo comune \u00e8 in val di Magra e parte \u00e8 in val di Serchio), il secondo a quella di Massa e Carrara. Nel 1849 i comuni di Albiano Magra (dal 1870 annesso ai comuni di Aulla e Podenzana), Aulla, Calice al Cornoviglio, Fosdinovo, Licciana Nardi, Podenzana, Rocchetta di Vara, Terrarossa (dal 1869 annesso al comune di Licciana Nardi), Tresana e Varano passarono alla provincia di Massa e Carrara, cui anche Fivizzano fu definitivamente incorporata come \"Vice-delegazione di Lunigiana\". Ci\u00f2 pose fine alla provincia di Lunigiana.\nNel 1859 la provincia massese estense divenne il nucleo di quella italiana assieme ai comuni del Pontremolese che appartenevano al Ducato di Parma e Piacenza."}
{"id": "2464595", "revid": "810437", "url": "https://it.wikipedia.org/wiki?curid=2464595", "title": "Palazzo Ravenna", "text": "Palazzo Ravenna \u00e8 un palazzo di Rovigo.\nSi affaccia su piazza Giuseppe Garibaldi tra il palazzo della borsa commerciale e il teatro Sociale.\nFu la residenza dei Bonanome dal XVI secolo fino al 1848 ed era famoso soprattutto per le pitture che decoravano il salone dopo il restauro del 1793; la facciata invece era anonima, fatta eccezione per l'arco d'ingresso che presentava una cornice in stile lombardesco.\nIn seguito all'estinzione della famiglia Bonanome, dal 1848 al 1858 fu utilizzato come alloggio del comando militare e fu restaurato nel 1853 a spese del comune.\nNel 1858 fu acquistato dalla famiglia Ravenna, che ne trasform\u00f2 l'aspetto su progetto di Pietro Mola.\nIl palazzo fu rialzato di un piano e, per la prima volta a Rovigo, la ghisa venne usata come elemento decorativo, sia all'esterno che all'interno. I Ravenna sono una nota famiglia mercantile ebraica, presente sia a Rovigo che a Ferrara; aveva come arma un albero di verde nutrito da una campagna di verde, in campo argento.\nI lavori di rifacimento del palazzo terminarono nel 1859.\nAll'inizio del XX secolo divenne di propriet\u00e0 della Cassa di Risparmio di Rovigo.\nDal 1951, in seguito alla disastrosa alluvione, il palazzo \u00e8 diventato sede del Consorzio di bonifica Adige Po.\nSulla facciata del palazzo \u00e8 stato posto, nel 1957, un busto bronzeo raffigurante Giovanni Battista Casalini."}
{"id": "2464606", "revid": "729019", "url": "https://it.wikipedia.org/wiki?curid=2464606", "title": "Richmond Turner", "text": "La vita.\nEntr\u00f2 alla U.S. Naval Academy in California nel 1904. Si diplom\u00f2 nel giugno 1908.\nDall'inizio della Seconda guerra mondiale ricevette vari incarichi legati al comando della componente anfibia del comando del Sud Pacifico, ed in questo ruolo ebbe compiti significativi nella pianificazione ed esecuzione delle operazioni anfibie Statunitensi impegnate nella conquista delle isole del pacifico meridionale. Con l'invasione di Iwo Jima venne designato comandante della forza anfibia del quinto corpo d'armata dei Marines; la forza, denominata \"FIFTHPHIBFOR\" (Fifth Amphibious Force - Quinta forza anfibia), annoverava oltre 800 tra navi e mezzi da sbarco, dai piccoli LCA alle corazzate e portaerei di scorta, e Turner col suo stato maggiore studi\u00f2 parecchie innovazioni e soluzioni ai problemi tecnici collegati ad un assalto anfibio, ponendo le basi per la moderna dottrina in questo campo.\nPer l'invasione di Okinawa venne promosso ammiraglio, e condusse le operazioni di sbarco, dopo di che fu designato come comandante della forza anfibia che avrebbe dovuto invadere il Giappone; invasione che fu evitata dai bombardamenti atomici di Hiroshima e Nagasaki."}
{"id": "2464612", "revid": "169529", "url": "https://it.wikipedia.org/wiki?curid=2464612", "title": "I padri han mangiato uva acerba e i denti dei figli si sono allegati", "text": ""}
{"id": "2464615", "revid": "15756", "url": "https://it.wikipedia.org/wiki?curid=2464615", "title": "Cronologia della storia antica (1000 a.C. - 501 a.C.)", "text": "Eventi importanti.\n550 a.C. - 501 a.C..\nLa cronologia prosegue in Cronologia della storia antica (500 a.C. - 1 a.C.)"}
{"id": "2464616", "revid": "729019", "url": "https://it.wikipedia.org/wiki?curid=2464616", "title": "Norman Scott", "text": "Entrato in marina nel 1911, prest\u00f2 molti anni di servizio sui cacciatorpediniere detenendo anche importanti incarichi a terra. Inviato sul fronte del Pacifico, al comando di una squadra di quattro unit\u00e0 appoggi\u00f2 gli sbarchi di Guadalcanal nell'agosto 1942 e a ottobre ferm\u00f2 con successo una formazione navale giapponese il cui obiettivo era la distruzione della pista aerea sull'isola. Scott trov\u00f2 la morte il 13 novembre durante una feroce battaglia al largo di Guadalcanal, quando la sua ammiraglia, l'incrociatore , fu colpita dal fuoco di una corazzata avversaria.\nBiografia.\nInizio carriera militare.\nNato a Indianapolis nel 1889, Scott si iscrisse all'Accademia Navale nel 1907 e ne usc\u00ec quattro anni pi\u00f9 tardi; nel marzo 1912 gli fu conferito il brevetto di guardiamarina, quando era gi\u00e0 parte dell'equipaggio della nave da battaglia , poi prest\u00f2 servizio su diversi cacciatorpediniere. Fu quindi imbarcato sulla \"USS Jacob Jones\" quale \"executive officer\" (definizione statunitense per il primo ufficiale), unit\u00e0 distaccata nell'Oceano Atlantico in appoggio ai britannici nella guerra dei convogli; nel dicembre 1917 la nave fu silurata e affondata da un U-Boot tedesco e Scott venne lodato per il comportamento tenuto durante il naufragio. Promosso a tenente di vascello, spese il resto del conflitto lavorando nel Ministero della Marina e ricoprendo l'incarico di aiutante navale del presidente Thomas Woodrow Wilson.\nTra le due guerre.\nNel 1919, elevato provvisoriamente al rango di capitano di corvetta, Scott ebbe il comando di una divisione (gruppo di 4 navi, con pi\u00f9 divisioni formanti uno \"squadron\", squadriglia) di Eagle Boats, classificate come PE (\"Patrol Escort\" - pattugliatori di scorta), e assunse il comando delle PE numero 2 e 3. Nel corso dei primi anni venti fu nuovamente trasferito sui cacciatorpediniere, ma ebbe anche qualche incarico a terra nelle Hawaii e serv\u00ec a bordo della corazzata . Dal 1924 al 1930 Scott fu inserito nello Stato Maggiore del comandante della Flotta da Battaglia e divenne istruttore all'Accademia Navale; quindi, al principio del nuovo decennio, assunse il comando dapprima del cacciatorpediniere USS \"MacLeish\" (DD-220) e in seguito del pari classe USS \"Paul Jones\" (DD-230); poi ebbe un altro incarico al Ministero della Marina. Frequent\u00f2 inoltre, sempre all'inizio degli anni trenta, il Corso Ufficiali Superiori del Collegio di Guerra Navale. In questi anni Scott divenne esperto di artiglieria navale e poteva vantare una notevole competenza visti i suoi trascorsi in diversi Stati Maggiori.\nDivenuto capitano di fregata dopo aver passato un periodo di servizio come \"executive officer\" imbarcato sull'incrociatore leggero \"Cincinnati\", Scott partecip\u00f2 alla missione navale inviata dagli Stati Uniti d'America in Brasile tra il 1937 e il 1939. Fu nominato capitano nel dicembre 1939 e posto al comando dell'incrociatore pesante , ruolo che deteneva ancora quando il 7 dicembre 1941 l'Impero giapponese lanci\u00f2 l'attacco che devast\u00f2 Pearl Harbor, trascinando gli Stati Uniti nella seconda guerra mondiale.\nSeconda guerra mondiale.\nNel gennaio del 1942 Scott venne assegnato all'Ufficio del Capo delle Operazioni navali della United States Navy. Promosso temporaneamente al grado di retroammiraglio nel maggio dello stesso anno, fu inviato nel da poco stabilito teatro del Pacifico sud-occidentale; il 7 agosto, al comando di un gruppo navale formato dai due incrociatori leggeri e e dai due cacciatorpediniere \"Monssen\" e \"Buchanan\", Scott dette supporto attivo agli sbarchi effettuati sull'isola di Tulagi e su quella di Guadalcanal, nelle isole Salomone meridionali. In seguito alla riuscita dell'operazione anfibia fu organizzato uno schermo navale la cui porzione orientale era rappresentata dalle navi di Scott, che seguirono una rotta nord-sud nella notte tra l'8 e il 9 agosto: egli non ebbe dunque parte nella disastrosa battaglia dell'isola di Savo, una cocente disfatta tattica per la marina statunitense.\nLa vittoria a Capo Speranza.\nSul finire del mese di agosto, Scott ebbe il \"Buchanan\", il \"Monssen\" e l'\"Hobart\" sostituiti dai due incrociatori pesanti e : con questo gruppo fu inserito nella Task Force 18 del contrammiraglio Leigh Noyes, che nonostante l'urgente dispaccio del 23 agosto per unirsi alla Task Force 11 non fece in tempo a dare il proprio appoggio nel corso della battaglia delle Salomone Orientali. Il 9 ottobre un convoglio carico di truppe dell'esercito part\u00ec da Noum\u00e9a e il comandante navale del teatro, ammiraglio Robert Ghormley, allest\u00ec tre distinti gruppi navali volti a scongiurare azioni offensive nipponiche: la Task Force 64, incaricata di fornire protezione diretta ai trasporti e dunque di pattugliare il braccio di mare dinanzi Guadalcanal, fu affidata al retroammiraglio Scott. L'11 ottobre, nel pomeriggio, venne avvistata da un ricognitore aereo una squadra giapponese diretta su Guadalcanal e Scott studi\u00f2 subito un piano di battaglia per effettuare il taglio del T alle navi avversarie, che spesso nei mesi precedenti avevano agito in linea di fila per meglio bombardare l'aeroporto Henderson sull'isola. La battaglia navale notturna si svolse fin verso le 00:30 del 12 ottobre a ovest di Savo e Scott, a bordo dell'ammiraglia , ottenne un buon successo tattico per la marina statunitense, di solito carente in questo tipo di scontri. Non riusc\u00ec, per\u00f2, a impedire che i giapponesi sbarcassero 800 soldati e attrezzature varie nei pressi di Kokumbona.\nLa morte a Guadalcanal.\nPer l'inizio del mese di novembre sia gli Stati Uniti che l'Impero nipponico decisero di inviare una serie di convogli per rafforzare i rispettivi schieramenti; in particolare i giapponesi previdero lo sbarco di un numeroso contingente tra il 12 e il 14 novembre da proteggere con una grande flotta, comprendente anche due corazzate. In campo statunitense l'ammiraglio William Halsey, a capo delle forze navali delle Salomone, dispose un arrivo del convoglio scaglionato tra l'11 e il 12 del mese: i primi tre trasporti d'assalto (\"Libra\", \"Betelgeuse\", \"Zeilin\"), facendo parte della pi\u00f9 vasta Task Force 67 dell'ammiraglio Frank Fletcher, compirono la traversata e giunsero a destinazione sotto la scorta del TG (Task Group) 62.4 di Scott. Ai suoi diretti ordini Scott aveva l'incrociatore leggero (sua nave ammiraglia) e i cacciatorpediniere \"Aaron Ward\", , \"Lardner\" e \"Fletcher\". Il giorno 13 venne assemblata una formazione navale con due incrociatori pesanti ( e ), tre incrociatori leggeri (, e \"Atlanta\") e otto cacciatorpediniere (, , , , , , e ), il cui comando fu assunto dal contrammiraglio Daniel Callaghan, da poco giunto sul fronte del Pacifico ma in questo frangente suo superiore per anzianit\u00e0, che inizi\u00f2 il pattugliamento delle coste settentrionali di Guadalcanal alle 22:00 circa per intercettare una forza navale giapponese avvistata nel corso del 12 novembre. Il combattimento tra le due formazioni esplose d'improvviso alle 01:50 del 13 novembre, quando la squadra statunitense era inavvertitamente penetrata nello schieramento giapponese che le tagliava la T: una delle prime salve nipponiche, sparate dalla breve distanza di 1.500 metri, invest\u00ec in pieno l'incrociatore \"Atlanta\" uccidendo sul colpo Scott e gran parte del suo stato maggiore. Poco pi\u00f9 tardi, anche il parigrado Callaghan perse la vita a bordo della sua ammiraglia. Nel dettaglio, una fonte riporta che fu un proietto da 356\u00a0mm a distruggere il ponte di comando dell'\"Atlanta\" provocando la morte di Scott. Vi \u00e8 anche una terza, autorevole fonte, che afferma invece la responsabilit\u00e0 dell'incrociatore \"San Francisco\", che avrebbe confuso l'\"Atlanta\" per una nave giapponese e l'avrebbe cannoneggiata, uccidendo il comandante Scott.\nIn memoria di Scott vennero varati due cacciatorpediniere: lo , che prest\u00f2 servizio dal 1943 al 1973, e lo della Classe Kidd, messo in servizio nel 1981 e attualmente operativo con la marina militare di Taiwan.\nOnorificenze.\nIl retroammiraglio Norman Scott fu decorato postumo con la Medal of Honor, anche in ricordo della vittoria presso capo Speranza. La medaglia gli fu conferita con questa motivazione:"}
{"id": "2464623", "revid": "834", "url": "https://it.wikipedia.org/wiki?curid=2464623", "title": "Langenhain", "text": "Langenhain \u00e8 un quartiere della citt\u00e0 di Hofheim am Taunus nel circondario di Francoforte, in Assia, Germania. \nLangenhain, che \u00e8 stato incorporato nella citt\u00e0 di Hofheim nel 1972 e si trova nella parte settentrionale di essa, ha una popolazione di circa 3.200 abitanti.\nI principali edifici che caratterizzano maggiormente il suo panorama architettonico sono la chiesa protestante costruita nel 1748 e il tempio bahai, il tempio bahai madre per l'Europa, completato nel 1964."}
{"id": "2464625", "revid": "729019", "url": "https://it.wikipedia.org/wiki?curid=2464625", "title": "Victor Crutchley", "text": "Fu insignito di diversi riconoscimenti.\nCrutchley nacque a Londra, nel quartiere Chelsea, ed era figlio unico di Percy Edward (1855-1940) e di Hon. Frederica Louisa (1864-1932). Era il figlioccio della Regina Vittoria (da cui i primi due nomi). Scelse di prestare servizio nella marina nel 1906 entrando nel College della Royal Navy a Osborne House."}
{"id": "2464631", "revid": "284225", "url": "https://it.wikipedia.org/wiki?curid=2464631", "title": "Orientato agli oggetti", "text": ""}
{"id": "2464639", "revid": "30445", "url": "https://it.wikipedia.org/wiki?curid=2464639", "title": "Foresta gigante", "text": "La Foresta gigante (in inglese: \"Giant Forest\") si trova sulle montagne della Sierra Nevada, all'interno del Sequoia National Park, in California.\n\u00c8 cos\u00ec chiamata perch\u00e9 ospita un gran numero di Sequoiadendron giganteum, gli alberi pi\u00f9 grandi del mondo come volume.\nCinque degli alberi pi\u00f9 grandi del mondo vivono in questa foresta. Il pi\u00f9 grande di essi, il Generale Sherman, ha un diametro alla base di 10,1 metri e un volume di 1486 m\u00b3. Alcuni alberi di \"Sequoia sempervirens\" sono pi\u00f9 alti, ma hanno un tronco pi\u00f9 slanciato e quindi un volume inferiore.\nL'area.\nLa foresta gigante si trova su un altopiano posto a media elevazione (tra circa 1950 e 2320 m. slm) della Sierra Nevada meridionale e copre un'area di circa 1012 ettari. \u00c8 dotata di 64\u00a0km di sentieri, coi quali si possono raggiungere tutte le sue zone.\nLe specie arboree pi\u00f9 comuni, oltre alla sequoia gigante, sono: l'abete del Colorado (\"Abies concolor\"), il pino giallo (\"Pinus ponderosa\"), il pino contorto (\"Pinus contorta\"), il pino di Jeffrey (\"Pinus jeffreyi\"), il cedro dell'incenso (\"Calocedrus decurrens\") e il pinus lambertiana. Quest'ultimo \u00e8 il pino che raggiunge le massime dimensioni, arrivando normalmente a 40-60 metri d'altezza e in casi eccezionali 81 metri.\nLa fauna comprende il cervo mulo (\"Odocoileus hemionus\"), l'orso nero americano (\"Ursus americanus\") e lo scoiattolo di Douglas (\"Tamiasciurus douglasii\").\nLa precipitazione media annua, che cade per lo pi\u00f9 sotto forma di neve durante i mesi invernali, \u00e8 di 113 cm. Le temperature medie minime vanno da -6,7 \u00b0C di febbraio a 11,8 \u00b0C di agosto. Le temperature medie massime dell'aria variano da 3,4 \u00b0C a dicembre e gennaio a 27,4 \u00b0C ad agosto.\nAccesso.\nLa foresta pu\u00f2 essere raggiunta da Fresno a nord attraverso la \"State Route 180\" o da Visalia a sud attraverso la \"State Route 198\". La \"Generals Highway\" collega la \"State Route 180\" e la \"State Route 198\" attraverso il General Grant Grove, il Parco nazionale di Kings Canyon e la \"Giant Forest\"."}
{"id": "2464640", "revid": "1305772", "url": "https://it.wikipedia.org/wiki?curid=2464640", "title": "Alessandro Ruggeri", "text": "Figlio dell'imprenditore Ivan Ruggeri, \u00e8 stato temporaneamente presidente dell'Atalanta, dal settembre 2008 al giugno 2010, in seguito alla grave e improvvisa malattia che colp\u00ec il padre.\nLa carriera.\nDurante il periodo di presidenza del padre, ha ricoperto il ruolo di amministratore delegato dell'Atalanta, mentre nel maggio del 2008 \u00e8 stato eletto consigliere di Lega.\nIn seguito all'improvvisa malattia che colp\u00ec il padre, venne eletto presidente nel settembre 2008, incarico che mantenne sino al 4 giugno 2010, quando l'attuale patron Antonio Percassi, acquist\u00f2 il pacchetto di maggioranza della societ\u00e0.\nEntrato in carica a 21 anni, risult\u00f2 essere il presidente pi\u00f9 giovane della storia della Serie A."}
{"id": "2464641", "revid": "15756", "url": "https://it.wikipedia.org/wiki?curid=2464641", "title": "Cronologia della storia antica (500 a.C. - 1 a.C.)", "text": "Eventi importanti.\n425 a.C. - 401 a.C..\nLa flotta ateniese dell'Ellesponto si ritir\u00f2 dalla propria base di Sesto approdando a Cardia evitando cos\u00ec lo scontro con gli spartani. Le navi di Alcibiade, Trasibulo e Teramene, che erano state mandate a raccogliere denaro presso gli alleati, si riunirono a questa flotta, che venne a contare 86 unit\u00e0.. Una volta organizzato il contingente di fanteria comandato da Cherea, l'esercito coadiuvato dalle forze marine si diresse verso l'Ellesponto per scontrarsi con Mindaro.\nFu preparata una spedizione, comandata da Trasillo, che avrebbe dovuto unirsi alle forze presenti in Ellesponto, ma essa non part\u00ec che un anno dopo la battaglia; gli Ateniesi, nonostante la cattura di Bisanzio e la ripresa del pagamento dei tributi di Calcedonia, non usarono mai veramente il vantaggio che Cizico aveva regalato loro.\nLa flotta ateniese, comandata da otto strateghi era composta in gran parte da navi appena costruite aventi equipaggi inesperti e venne armata nell'urgenza di rompere il blocco navale imposto dalle triremi spartane comandate da Callicratida a Mitilene, citt\u00e0 nella quale erano ormeggiate le unit\u00e0 al comando di Conone.\nLa notizia della vittoria fu accolta con giubilo ad Atene e i cittadini di Atene, molto grati nei confronti dei combattenti, votarono per concedere la cittadinanza agli schiavi e ai meteci che avevano combattuto nella battaglia. La successiva notizia del naufragio della flotta ateniese a causa di una tempesta, che imped\u00ec alle navi incaricate di recuperare i sopravvissuti delle 25 triremi ateniesi affondate o gravemente danneggiate, sconvolse a tal punto gli abitanti di Atene che, dopo un aspro dibattito avvenuto in assemblea, sei degli otto strateghi che avevano comandato la flotta furono processati e giustiziati."}
{"id": "2464643", "revid": "729019", "url": "https://it.wikipedia.org/wiki?curid=2464643", "title": "Billy Elliot the Musical", "text": "Billy Elliot: the Musical \u00e8 un pluripremiato musical in due atti su libretto di Lee Hall, prodotto da Sir Elton John; \u00e8 basato sull'omonimo film di Stephen Daldry (che qui riveste ancora una volta il ruolo di regista). Il musical contiene brani musicali composti dai gi\u00e0 citati Elton John (musica) e Lee Hall (parole).\nLa storia \u00e8 essenzialmente quella del film: il giovane Billy Elliot cerca in tutti i modi di realizzare il proprio sogno di diventare un grande ballerino, ma dovr\u00e0 affrontare diverse lotte e cocenti delusioni. Il tutto \u00e8 inserito in un contesto storico turbolento come il famoso sciopero dei minatori britannici del 1984/1985, avvenuto sotto il governo della Baronessa Margaret Thatcher. La sceneggiatura di Lee Hall \u00e8 stata parzialmente ispirata dal romanzo \"E le stelle stanno a guardare\" di A. J. Cronin: il brano d'apertura (\"And the Stars Look Down\") \u00e8 un omaggio a quest'opera.\n\"Billy Elliot the Musical\" ha debuttato al Teatro del West End (\"Victoria Palace Theatre\", Londra) nel 2005 ed \u00e8 stato nominato per nove Laurence Olivier Awards (ne ha vinti quattro). L'incredibile successo conseguito ha fatto s\u00ec che il musical approdasse dappertutto, anche in Australia (2007) e a Broadway (2008). A New York, esso ha vinto dieci Tony Awards e dieci Drama Desk Awards; anche in Australia ha conseguito numerosi premi e riconoscimenti.\nTrama.\nAtto I.\nNella contea di Durham, nel corso del famoso sciopero dei minatori britannici del 1984/1985, l'undicenne Billy Elliot (orfano di madre) si distrae inavvertitamente dai suoi esercizi di boxe in palestra per ammirare una classe femminile di danza: l'insegnante \u00e8 la signora Wilkinson. Rimane estasiato dalla disciplina: mentre suo fratello, suo padre e i suoi vicini sono in sciopero e si scontrano con gli agenti antisommossa, egli continua a prendere lezioni di ballo di nascosto alla sua famiglia. Diventa inoltre amico di Debbie, figlia di Mrs. Wilkinson.\nIntanto, suo padre viene informato della sua assenza dalla palestra, protrattasi ormai da un mese. Il signor Elliot esplode, intuendo che il figlio possa aver facilmente usato i soldi per fare qualcos'altro. Quando scopre cosa, entra energicamente nella sala da danza e proibisce a Billy di frequentare la signora Wilkinson; quest'ultima, per\u00f2, riconoscendo il talento del ragazzo, gli d\u00e0 delle lezioni privatamente e gratuitamente, facendolo arrivare ad un livello superiore rispetto a quello del resto della classe. Alla fine, l'insegnante lo incoraggia ad affrontare un'audizione per la Royal Ballet School di Londra. Intanto, il migliore amico di Billy, Michael, sta cominciando a capire di essere omosessuale; persuade infatti Billy a divertirsi con lui travestendosi da donne e disdegnando le inibizioni restrittive della loro comunit\u00e0 (la classe operaia). Inoltre, il padre di Billy e il fratello Tony sono quotidianamente impegnati in scontri con la polizia, spesso sanguinosi: essi lottano per sostenere la famiglia, un compito difficile, che dura per quasi un anno.\nQuando arriva il giorno dell'audizione alla Royal Ballet School, la signora Wilkinson va a prendere Billy. Tuttavia, la famiglia del ragazzo e alcuni membri della comunit\u00e0 si sono riuniti presso casa Elliot, e lei \u00e8 costretta a rivelare di aver insegnato danza a Billy in preparazione per l'audizione. Questa notizia sconvolge il padre del protagonista e Tony, che prende in giro il fratello, lo insulta davanti a tutti con frasi maschiliste e omofobe. Ci\u00f2 irrita terribilmente Billy, che per quasi un anno rimane lontano da tutto ci\u00f2 che riguarda la danza classica.\nAtto II.\nDurante il periodo natalizio, nel centro della comunit\u00e0, alcuni bambini denigrano il primo ministro Margaret Thatcher, visto dai minatori come il principale antagonista da combattere. Il padre di Billy, ubriaco, canta una vecchia canzone folk che gli ricorda sua moglie: l'uomo scoppia cos\u00ec in lacrime. Michael, rimasto solo con Billy nel centro della comunit\u00e0, gli rivela di provare dei sentimenti per lui; ma il protagonista gli spiega di essere eterosessuale, sebbene gli piaccia la danza. Tuttavia, nel lasciare l'amico, gli d\u00e0 un bacio sulla guancia. Tornato a casa, Billy sente un improvviso desiderio di ballare e inizia a far pratica. Suo padre lo spia dalla porta, e, dopo essersi emozionato, si reca a far visita a Mrs. Wilkinson per discutere il talento di Billy e le prospettive future del ragazzo. Il talento del giovane viene confermato, ma l'insegnante non \u00e8 sicura che egli possa essere ammesso alla Royal Ballet School. Si discutono i costi di insegnamento, un importo molto superiore ai mezzi di sostentamento del sig. Elliot (che comunque mette da parte il proprio orgoglio scaturito dall'appartenenza alla classe operaia).\nIl padre di Billy decide di smettere di scioperare e di tornare a lavorare, dato che questo costituisce l'unico modo per aiutare il figlio a coronare il suo sogno. Tony si infuria e i due uomini discutono su ci\u00f2 che \u00e8 pi\u00f9 importante: l'unit\u00e0 dei minatori o aiutare il ragazzo a realizzare il suo sogno. La situazione degenera e Billy viene colpito accidentalmente. I minatori, uno ad uno, decidono di offrire al giovane la propria paga: ma Billy e suo padre non possono ancora permettersi il biglietto dell'autobus per andare a Londra. Uno scioperante, allora, offre loro centinaia di sterline dal suo salario. Un esasperato Tony getta i soldi per terra e scappa.\nBilly e suo padre arrivano alla Royal Ballet School per l'audizione. Mentre il Sig. Elliot aspetta fuori, gli viene fatto notare il contrasto tra la famiglia Elliot e le famiglie degli altri candidati. Inoltre, egli incontra un ballerino con un forte accento del Nord: quest'ultimo gli confessa che suo padre disapprova le sue ambizioni, e pertanto gli consiglia fortemente di stare dietro a suo figlio. Billy, intanto, termina nervosamente l'audizione e ha la vaga sensazione di non aver ballato bene: si lascia sopraffare dall'ansia e dal nervosismo e prende a pugni un altro ballerino. I membri del comitato ricordano al ragazzo le rigide norme della scuola. Essi hanno ricevuto una lettera dall'entusiasta Mrs. Wilkinson, dove ella spiega loro la situazione nella quale vive Billy. Cos\u00ec, chiedono al giovane di descrivere ci\u00f2 che prova quando balla: Billy risponde con una dichiarazione sincera della sua passione.\nTornati a Durham, padre e figlio riprendono a vivere come al solito. Billy riceve una lettera da parte della scuola e informa tutti di non essere stato accettato. Tony, per\u00f2, corre a prendere la lettera dal bidone dei rifiuti e scopre che suo fratello \u00e8 stato accettato. Nel frattempo, i minatori hanno deciso di tornare a lavorare, rassegnati alla concezione di essere parte di una comunit\u00e0 morente e in decadimento. Billy dice addio ai minatori e alla signora Wilkinson, ringraziandola per tutto ci\u00f2 che ella ha fatto per aiutarlo. Infine, saluta Michael dandogli un bacio sulla guancia.\nConcept.\nElton John \u00e8 sempre stato molto attratto da questa produzione: ha infatti dichiarato \"\"In quel bambino incompreso ho rivisto me alla sua et\u00e0. Mi scorrevano davanti agli occhi le immagini dell'infanzia di questo bambino incompreso e non riuscivo a smettere di piangere. Mi hanno fatto pensare alla mia famiglia. Con Billy Elliot ho rivissuto parte della mia vita\". Sir Elton si \u00e8 inoltre battuto affinch\u00e9 il cast originale del film rimanesse il pi\u00f9 possibile invariato.\nI brani musicali da lui composti narrano i sentimenti provati dai protagonisti; come gi\u00e0 detto, il brano d'apertura \u00e8 un omaggio al romanzo \"E le stelle stanno a guardare\", ma brani come \"Merry Christmas Maggie Thatcher\" e \"He Could Be A Star\" esprimono il punto di vista dei protagonisti dello spettacolo. \"Electricity\" risulta il pezzo pi\u00f9 famoso: distribuito come singolo nel 2005, ha raggiunto la #4 nel Regno Unito. Lo stesso anno, tre brani prodotti appositamente per il cast sono stati inseriti nell'edizione speciale di \"Peachtree Road\". Nel 2007, inoltre, sono apparse anche delle demo delle canzoni, cantate da John.\nProduzioni.\nWest End.\nIl musical ha debuttato al \"Victoria Palace Theatre\" di Londra nel marzo 2005, ed \u00e8 ancora in scena; \u00e8 costato 5.5 milioni di sterline (il film \u00e8 invece costato cinque milioni di sterline). La produzione era affidata alla \"Working Title Films\", alla \"Old Vic Productions Plc\" e a David Furnish, partner di Sir Elton. Il regista era Stephen Daldry e la coreografia era opera di Peter Darling (come nel film). Il ruolo di Billy era interpretato da Liam Mower, James Lomas e George Maguired, mentre Haydn Gwynne vestiva il ruolo della signora Wilkinson e Tim Healy quello del padre di Billy. Ian MacNeil si occupava della scenografia, cos\u00ec come Rick Fisher si occupava delle luci; il costumista era Nicky Gillibrand. L'album con i brani cantati dal cast originale fu distribuito il 10 gennaio 2006. Il musical ha ricevuto moltissimi apprezzamenti da parte della critica: tra l'altro, Charles Spencer del \"Daily Telegraph\" lo ha definito \"Il miglior musical inglese che abbia mai visto\", e il \"Daily Mail\" lo ha classificato come un \"capolavoro teatrale\"\".\nIl musical ha vinto quattro Laurence Olivier Awards: Miglior musical, Miglior attore teatrale (premio spartito tra James Lomas, George Maguire e Liam Mower), Miglior design suono e Migliore coreografia. Ha anche vinto un Evening Standard Award, un Critics Circle Award e un Theatregoers Choice Award (tutti nella categoria Miglior Musical.\nIl 12 maggio 2006, i tre attori principali, ovvero i tre \"Billy\" (Lomas, Maguire and Mower), apparvero insieme nello show finale per celebrare il primo anniversario della rappresentazione. I tre ragazzi interpretarono a turno il protagonista del musical e alla fine furono raggiunti da Sir Elton John. Quando \"Billy Elliot the Musical\" celebr\u00f2 il suo terzo anniversario a Londra, i nuovi attori interpretanti Billy (del cast di Broadway) danzarono su \"Electricity\".\nAustralia.\nLo show debutt\u00f2 al \"Capitol Theatre\" di Sydney il 13 novembre 2007, diretto da Daldry insieme a Julian Webber (e con le coreografie di Darling). Rhys Kosakowski, Lochlan Denholm, Rarmian Newton e Nick Twiney vestirono i panni di Billy. Anche qui il successo di critica fu enorme, e nel gennaio 2008 \"Billy Elliot\" vinse il premio della categoria Miglior Musical ai Sydney Theatre Awards 2008. Lo spettacolo ha vinto inoltre sette Helpmann Awards, inclusi i premi per le categorie Miglior musical, Miglior regia, Migliore coreografia, Migliore attrice protagonista (Genevieve Lemon nel ruolo di Mrs. Wilkinson) e Miglior attore protagonista (premio spartito tra Rhys Kosakowski, Nick Twiney, Lochlan Denholm e Rarmian Newton). L'ultimo show ebbe luogo il 9 novembre 2008: tutti gli otto attori del cast interpretanti \"Billy\" salirono sul palcoscenico. Lo spettacolo si \u00e8 poi trasferito all\"'Her Majesty's Theatre\" di Melbourne, dove debutt\u00f2 il 13 dicembre 2008 e si concluse, dopo una stagione estremamente fortunata, il 14 giugno 2009.\nBroadway.\n\"Billy Elliot\" debutt\u00f2 all\"'Imperial Theater\" (Broadway) il 1\u00ba ottobre 2008 in anteprima e ufficialmente il 13 novembre. La produzione fu diretta dal team del cast londinese. Tre giovani attori interpretarono il ruolo del protagonista: David \u00c1lvarez, Kiril Kulish e Trent Kowalik. Altri membri del cast erano Haydn Gwynne (nuovamente nelle vesti della signora Wilkinson) e Gregory Jbara nel ruolo del padre di Billy. Il 10 febbraio 2009, Tommy Batchelor fu aggiunto al cast per interpretare Billy, ma al momento \u00e8 sostituito da Tanner Pflueger perch\u00e9 ha riscontrato problemi al polso. Gli altri tre attori (David \u00c1lvarez, Kiril Kulish e Trent Kowalik) hanno vinto un Tony Award nella categoria Miglior attore protagonista.\nAnche a Broadway, lo show \u00e8 stato accolto con entusiasmo: il \"Time\" lo ha denominato un \"\"trionfo\", mentre il critico Liz Smith lo ha definito \"brillante da mozzare il fiato\" e \"assolutamente e inequivocabilmente grandioso\". Il \"Daily News\" di New York ha dichiarato che lo spettacolo \u00e8 \"cos\u00ec esilarante che a volte ci si sente come in un tuffo\"\", mentre il \"New York Post\" ha scritto che esso era bello \"\"quasi come essere innamorati\", definendolo \"divertente, perfetto e appassionato\" e \"lo spettacolo migliore che possiate mai vedere\". Infine, il \"Los Angeles Times\" lo ha denominato un \"fenomeno teatrale globale\"\". Ha avuto un enorme successo economico, guadagnando 20 milioni di dollari dalla vendita dei biglietti. La produzione ha ricevuto quindici nomination ai Tony Awards, e concorre quindi con il musical \"The Producers\" per il maggior numero di nomination ricevute da uno spettacolo di Broadway ad averne vinte dieci.\nRiconoscimenti.\nLa produzione londinese \u00e8 stata nominata per nove volte Laurence Olivier Awards nel 2006, come gi\u00e0 esplicato, e ne ha vinti quattro. Liam Mower, tredicenne, \u00e8 stato l'attore pi\u00f9 giovane a vincere il premio, e gli attori interpretanti Billy Elliot furono i primi a dividerlo. Lomas, Maguire e Mower vinsero inoltre il Theatre Goers' Choice Award 2005 come attori esordienti maggiormente promettenti. Nel 2005, la produzione ha vinto anche un Evening Standard Award 2005.\nLa produzione di Broadway ha ricevuto 15 nomination ai Tony Award nel 2009: ne ha vinti dieci, incluso quello per la categoria Miglior musical. Il premio per il miglior attore \u00e8 stato diviso tra i tre attori interpretanti Billy: era la prima volta che un Tony Award venisse diviso fra tre persone. La produzione ricevette inoltre dieci nomination ai Drama Desk Awards (vincendoli tutti), e per nove \"Outer Critics Circle Awards 2008/09\" (vincendone sette); ha infine ricevuto uno Special Achievement Award per i suoi tre \"Billy\".\nOlivier Awards.\n\"Vincitore, tranne dove indicato\"\":\"\nTony Awards.\n\"Vincitore, tranne dove indicato:\"\nDrama Desk Awards.\n\"Tutti vincitore:\""}
{"id": "2464644", "revid": "253269", "url": "https://it.wikipedia.org/wiki?curid=2464644", "title": "Carol Kane", "text": "Biografia.\nNata da Joy, pianista, ballerina e cantante jazz, e da Michael Kane, architetto di origine ebreo-russa, debutta in teatro a soli 14 anni recitando in \"The Prime of Miss Jean Brodie\", con Tammy Grimes e interpretando poi, fra gli altri, un'edizione di \"La resistibile ascesa di Arturo Ui\" accanto ad Al Pacino. A 18 anni esordisce al cinema e i primi ruoli di rilievo saranno quello di Jennifer in \"Conoscenza carnale\" (1971) e quello di una giovane prostituta in \"L'ultima corv\u00e9\" (1973), dove recita la sua prima scena di nudo completo.\nNel 1975 \u00e8 protagonista di \"Hester Street\", film che in Italia \u00e8 stato trasmesso solo in televisione molti anni dopo, per il quale ottiene la nomination all'Oscar come migliore attrice protagonista. Dopo una serie di altri film importanti, tra cui \"Quel pomeriggio di un giorno da cani\" (1975), dove ricopre una piccola parte nel ruolo di una deliziosa banchiera e \"Io e Annie\" (1977), dove \u00e8 co-protagonista, comincia a lavorare in alcune serie televisive in cui avr\u00e0 un ruolo fisso per tutti gli anni ottanta e novanta.\nTra le serie cui ha preso parte va ricordata \"Taxi\" (1980-1983), dove interpreta Simka Dahblitz, accanto a Danny DeVito. Lo stesso personaggio sar\u00e0 da lei interpretato nel film \"Man on the Moon\" (1999) di Milo\u0161 Forman, sulla vita del comico Andy Kaufman. Per il ruolo di Simka, la Kane si aggiudica due Emmy.\nHa poi interpretato \"La famiglia Addams 2\" (1993), il secondo dei film diretti da Barry Sonnenfeld sulla Famiglia Addams, in sostituzione di Judith Malina, dove ha il divertente ruolo di Nonna Addams, con Anjelica Huston e Ra\u00fal Juli\u00e1.\nNegli anni successivi ha interpretato moltissimi ruoli in un'infinit\u00e0 di pellicole tra i quali ricordiamo quelli in \"Jumpin' Jack Flash\" (1986) di Penny Marshall, \"In the Soup - Un mare di guai\" (1992) di Alexandre Rockwell, \"Mosche da bar\" (1996) di Steve Buscemi e \"Amiche cattive\" (1999), con Rose McGowan e Rebecca Gayheart (dove ha la parte della signorina Sherwood). Nel 2005 ha recitato per la prima volta nel musical \"Wicked\" nel ruolo di Madame Morrible, una parte che ha interpretato a pi\u00f9 riprese fino al 2014, nelle produzioni di Denver, Los Angeles e Broadway. Nel 2011 ha fatto il suo debutto sulle scene londinesi del dramma di Lillian Hellman \"La calunnia\", in cui recitava accanto a Keira Knightley ed Elisabeth Moss all'Harold Pinter Theatre.\nA partire dal 2014 prende parte alla serie televisiva \"Gotham\", interpretando il ruolo di Gertrud Kapelput, la madre di uno dei protagonisti, Oswald Cobblepot.\nNel 2015 \u00e8 fra i protagonisti della serie tv \"Unbreakable Kimmy Schmidt\", nel ruolo di Lillian Kaushtupper, la proprietaria dell'appartamento dove vive la Kimmy del titolo.\nDoppiatrici italiane.\nNelle versioni in italiano dei suoi film, Carol Kane \u00e8 stata doppiata da:"}
{"id": "2464645", "revid": "228587", "url": "https://it.wikipedia.org/wiki?curid=2464645", "title": "Storia dei rioni di Foggia", "text": "Rioni.\nAntichi Rioni.\nSin dall'antichit\u00e0, alcune strade intersecavano il territorio a sud della metropoli dauna di Arpi, passando nei pressi dell'area su cui sorse pi\u00f9 tardi Foggia.\nDopo l'abbandono del centro dauno di Arpi, la popolazione si sparse nelle campagne vicine costituendo e trovando momenti di aggregazione in una miriade di centri abitati minori, piccoli\nagglomerati urbani, casali sparsi nelle campagne lungo le principali vie commerciali o in posizioni di rilievo a guardia di passi e guadi.\nLa rete viaria della Daunia, dopo la scomparsa di centri antichi come Arpi ed altre citt\u00e0, modifica in parte il tracciato di alcune arterie ed accrebbe o sminu\u00ec, a seconda dei casi, l'importanza di questa o quella via.\nLe strade si adeguarono quindi ad una nuova situazione geo-politica e, dissolto l'impero romano,\ni Bizantini costruirono una cintura di difese militari a sud del fiume Fortore, che rappresenta il loro primo confine settentrionale in Puglia. Dopo la battaglia di Civitate, i Bizantini furono definitivamente sconfitti dai Normanni, che sconlinarono nella pianura Dauna.\nRestavano alcuni capisaldi del potere Bizantino, sul Gargano e lungo la costa, come Siponto.\nTroia andava acquistando quel ruolo egemonico che in Capitanata era stato un tempo dell'antica Arpi.\nUna strada, detta \"francigena\", univa Troia al mare ed a Siponto: essa costituiva un \"diverticulum\" della via Traiana e nell'ultimo tratto, dopo il fiume Candelaro, cambiava il nome in \"strada peregrinorurm\".\nQuesta arteria ripercorreva in parte una strada pi\u00f9 vecchia, che dall'antica Eca, nei pressi di Troia, passando per Arpi, raggiungeva il mare. Dopo l'abbandono del sito di Arpi, la strada si sposta, poco pi\u00f9 a sud di questa metropoli dauna.\nLo spostamento a sud di tale arteria ne comporta l'incrocio con la strada proveniente da Lucera e Civitate. \nQuesta via era caratterizzata da due componenti essenziali di traffico, la prima commerciale, che\nserviva gli scambi fra l'interno ed il mare e la seconda religiosa, percorsa dai numerosi pellegrini\nche si recavano verso il santuario dell'Arcangelo Michele. Una strada disseminata come altre, da\ntaverne poste ai crocevia per il ristoro dei pellegrini ed il cambio dei cavalli. Una di queste poste e probabile esistesse gi\u00e0 nell'area dell'attuale chiesa di San Tommaso, forse unitamente a qualche altro edificio, formando un piccolo casale lungo la via francigena.\nLa presenza di un piccolo insediamento urbano lungo la via da Troia a Siponto, fu incentivata nella seconda meta dell'XI secolo dal ritrovamento del quadro dell'Iconavetere.\nL'incremento demografico ebbe un ulteriore sviluppo e l'antico nucleo urbano normanno, detto \n\"Terra Vecchia\", si estender\u00e0 fuori del suo aggere difensivo per allungarsi verso la chiesa di Santa Maria, sorta nei pressi del luogo ove fu ritrovato il quadro dell'Iconavetere e poi lungo la stessa arteria commerciale che portava al mare, l'attuale via Arpi, ai cui lati sorgeranno numerose chiese, quasi come le antiche edicole pagane lungo le vie romane.\nII ritrovamento del quadro dell'Iconavetere costituir\u00e0 un polo di aggregaziune socio-religiosa.\nFoggia inizier\u00e0 a coniugare pi\u00f9 funzioni di una certa importanza, quella commerciale, quella agricola e quella religiosa.\nSull'epoca del ritrovamento dell'Iconavetere, non esistono documenti certi, ma diverse cronache\nfanno risalire l'evento al 1062 o al 1073.\nLa tavola di legno su cui \u00e8 dipinta la Vergine, come tante altre raffigurazioni sacre in Capitanata, dovette essere nascosta durante il periodo delle persecuzioni iconoclaste e poi ritrovata avvolta, secondo la tradizione, da sette veli posti a protezione del dipinto.\nNascosta qualche secolo prima dagli abitanti della non lontana Arpi, o da altri, in una depressione del terreno, fu poi rinvenuta, quando questa fu colma d'acqua, dopo essersi liberata dal fondo limaccioso.\nL'abitato sar\u00e0 poi indicato con i nomi di: \"Sancta Mariam de Fogi\u00e0\", \"Sanctam Mariam in Foce\", in\ndocumenti che vanno dal 1092 al 1105.\nVerso il XII secolo, l'abitato torna ad essere citato senza il nome della Vergine, nel Febbraio del 1125 abbiamo \"Castro Fogie\", il casale ormai era stato fortificato.\nL'abitato, gi\u00e0 abbastanza popolato, conteneva nella sua area urbana alcune chiese, come quella di SanTommaso, eretta, secondo la tradizione, nel luogo dell'antica taverna del Gufo o del Bufo. \nNelle campagne circostanti sorgevano pure alcuni monasteri, come quelli di Santa Cecilia a Sud-ovest di Foggia nei pressi dell'omonima contrada, e di San Nicola situato nei pressi della Chiesa del Calvario. Oltre al tempio di Santa Maria, eretto nei pressi del luogo ove fu ritrovata l'Iconavetere, sorgevano a Foggia anche le chiese di Sant'Angelo, Sant'Andrea, Sant'Antonio, San Lazzaro. A Sant'Elena, SS. Filippo e Jacobo, Sant'Eleuterio e San Pietro.\nDelle chiese di Sant'Angelo, Sant'Antonio, San Lazzaro e Sant'Elena, anche se distrutte, si conserva oggi la memoria storica, sorgevano rispettivamente: la prima nel luogo ove fu poi eretto il Municipio; la seconda all'incrocio fra i corsi Giuseppe Garibaldi e Vittorio Emanuele, la terza nei pressi del viale d'ingresso al Cimitero e l'ultima, Sant'Elena nei pressi di Ges\u00f9 e Maria.\nDelle altre chiese non si conosce con certezza il luogo ove sorgevano, ma, almeno per alcune, solo la zona. Sant'Andrea, come riportato in un documento del 13 maggio 1214, era situata nel \"suburbio Manie Porte\", ovvero della Porta Magna, grande, o forse della Porta del Mattino, dal latino \"mane\", quindi di una porta esistente ad est della citt\u00e0, verso la strada per il mare.\nNello stesso diploma \u00e8 citata anche la chiesa dei SS. Filippo e Jacobo, che era situata: \"extra portam suburbii Bassani\", nei pressi, quindi, di quella dedicata a Sant'Antonio, pure citata nel medesimo documento: \"ecclesiam Sancti Antonii, quae est in suburbio Bassani \".\nIntorno al Duecento, lo sviluppo urbano dell'abitato di Foggia era gi\u00e0 progredito oltre il nucleo pi\u00f9 antico, il \"castrum togie\", che potrebbe identificarsi con l'area della \"Terra Vecchia\", la quale si estendeva nella porzione Ovest e Sud-ovest dell'antico tuso urbano del centro storico di Foggia, delimitato dal Corso Garibaldi e da Via Manzoni.\nOggi una piccola stradina chiamata \"Terravecchia\" scorre da via Calvelo a Via N. Sulmona.\nProprio in questa zona, ben quattro vicoli, fino ai primi anni dell'Ottocento, erano chiamati Vico Capo la Terra.\nQueste quattro strade cambieranno i loro nomi rispettivamente in: Vico Santissimo Castello, Vico Terra Vecchia, Vico Calvello e Strada Capo la Terra.\nOggi la situazione e ancora diversa, Via Santissimo Castello e stata assorbita da Via Calvello, la Strada Capo la Terra da Via Le Ortane, mentre resta solitario il breve Vico Terravecchia in una delle aree urbane pi\u00f9 degradate del centro storico. La Terra Vecchia era cinta da mura e si sviluppava lungo la \"Via Publica\", oggi via Arpi, nel tratto a Sud-ovest di Piazza De Santis e fino a largo Civitella. Lungo l'attuale Via Arpi, il centro storico si \u00e8 sviluppato\ncon la caratteristica forma a lisca di pesce, tipica dei borghi medioevali, soprattutto di pianura.\nNel XII secolo, da un elenco di beni, il \"quaternus excadencis\" ove sono indicate tutte le\nrendite che la corte sveva possedeva in Foggia, sono indicati gi\u00e0 numerosi \"suburbii\" o quartieri sorti fuori dell'antica Terra Vecchia, oltre alla \"platea magna\" o semplicemente \"platea Fogie\".\nNel documento sono citati il \"suburbio Maniaporci, intorno alla chiesa di S.Elena, presso il \"fossatum dirutum\", i suburbi di S. Andrea, quelli di Bassano e San Pietro, quest'ultimo forse lungo la via per Castiglione, ove sorge ancora un'antica masseria fortificata. Altra chiesa citata \u00e8 quella di San Martino, che sorgeva molto probabilmente nell'attuale omonima via del centro storico, chiamata nel settecento \"strada della cantina di S. Martino\". Nell'elenco delle rendite sveve \u00e8 citato anche il \"suburbio Templi\", si tratta di quel quartiere sorto intorno al tempio dedicato a Santa Maria Iconavetere.\nGiuseppe de Troia in \"Foggia e la Capitanata nel quaternus excadenciarum di Federico II di Svevia\", dice invece che \"Il suburbium Templi era il sobborgo sorto tutt'intorno alla \"Domus Templi\", cio\u00e8 alla Casa del Tempio. La \"Domus Templi\" era la Casa dei Cavalieri del Tempio, cio\u00e8\ndei Templari, la cui chiesa in Foggia era intitolata a S. Giovanni Battista. Difatti, in una inchiesta fatta intorno al 1220-1224, la chiesa in questione \u00e8 detta: eccles\u00eca, Sancti Joannis de Templo.\nNella prima meta del Cinquecento, a seguito di gravi eventi bellici, i Cavalieri di S. Giovanni si rifugiarono a Malta e, da allora presero il nome di Cavalieri di\nMalta. In Foggia l'antica \"ecclesia Sancti Joannis de Templo\", passata gi\u00e0 ai Cavalieri di San Giovanni, divenne la chiesa di \"San Giovanni di Malta\" si trovava fuori della porta Arpana. A livello dell'attuale chiesa di San Giovanni Battista. La collinetta su cui sorge l'attuale chiesa di S. Giovanni Battista. con le casette d'intorno e che si estende verso nord fino a comprendere tutta la zona della Taverna dell'Aquila e verso est per circa 100 metri sulla via San Lazzaro che mena a Manfredonia, era il sito dell'antico \"suburbium Templi\".\nLa politica accentratrice di Federico II apporter\u00e0 ulteriore prosperit\u00e0 al centro abitato di Foggia, che sar\u00e0 prescelto nella riorganizzazione politico-amministrativa dello stato svevo fra le residenze pi\u00f9 frequentate dallo stesso imperatore, che vi eriger\u00e0 pure un palazzo fuori la Terra Vecchia, contribuendo ancora di pi\u00f9 all'espansione urbana della citt\u00e0.\nFoggia acquister\u00e0 una nuova fisionomia e nuovi quartieri, come la \"civita\", sorta intorno alla chiesa di Santa Maria. \nLa \"civita\" si sviluppa oltre che intorno alla chiesa di Santa Maria, anche lungo la via pubblica, o piazza pubblica, oppure piazza mercantile, l'attuale via Arpi, nel tratto che si estende a Nord-Est di Piazza de Sanctis. Pressappoco questo punto di Via Arpi veniva chiamato anche \"capo la piazza\", allo scopo di indicare il punto pi\u00f9 esterno della \"civita\" sorta al di fuori del \"castrum\" pi\u00f9 antico, come il \"capo la Terra\" rappresentava, invece, il termine\ndella Terra Vecchia.\nII re di Napoli, Ferdinando IV, venuto a Foggia per le nozze del principe ereditario Francesco con l'arciduchessa Maria Clementina d'Austria il 14 agosto del 1797, entra in citt\u00e0 dalla \"Porta di S. Agostino\" ed attraversa la strada \"dei mercanti\" fino al Pozzo Rotondo.\nLungo questa strada si sono sviluppati, dopo la 'terra vecchia\", tutti gli altri quartieri pi\u00f9 antichi sorti fuori del \"castrum\".\nLa costruzione del palazzo di Federico II di Svevia occuper\u00e0 un'ulteriore area gi\u00e0 periferica, che permetter\u00e0 alla citt\u00e0 di continuare il suo sviluppo urbano in direzione nord-est.\nL'agglomerato urbano trabocca, quindi, dopo il duecento, fuori della cerchia fortificata della \"terra vecchia\" ed \u00e8 necessaria la costruzione di una nuova cinta di mura, che si estender\u00e0 pressappoco lungo le attuali Via Manzoni, Fuiani e Corso Garibaldi. Nel 1229, per\u00f2, sappiamo con certezza che proprio l'imperatore Federico II ordiner\u00e0 di radere al suolo le mura ed i bastioni della citt\u00e0 di Foggia, perch\u00e9 questa gli si era ribellata.\n\u00c8 probabile, per\u00f2, che l'imperatore non abbia eliminato del tutto le fortificazioni della citt\u00e0; Foggia, infatti, era una citt\u00e0 di pianura che non aveva difese naturali. \nQuesta caratteristica impose sicuramente, almeno nei secoli successivi, forse con l'avvento degli Angioini, nuove fortificazioni. \nCertamente non si tralta di mura costellate da torri o bastioni, ma almeno di fossati ed aggeri formati con la terra rimossa.\nDi una citt\u00e0 senza mura ci parla Domenico da Gravina in una \"Chronica\" compilata verso il 1349.\nNei primi anni del settecento, il canonico Gerolamo Calvanese scrive di Foggia: \"\u00c8 sprovveduta\nnientemeno di muraglie, essendo diroccate ed occupate da casamenti quelle che vi edificarono i re\nNormanni e le torri, colle quali tu adornata da Federico II\".\nNel periodo angioino Foggia \u00e8 divisa in diversi quartieri, chiamati \"pittagi\", termine gi\u00e0 citato nel \"quaternus de excadencis\" di epoca federiciana e che trova forse origine dal tardo latino \"pittacium\", \"scheda\", \"libro\", secondo Nunzio Federigo Faraglia: notamento dei cittadini abitanti in un rione per l'esazione delle imposte\". Il termine sopravviver\u00e0 fino alla fine del seicento.\nNel \"bona regalia\", di et\u00e0 angioina, documento stilato allo scopo di avere un quadro generale delle\nrendite del re, appaiono indicati, oltre ai quartieri di Sant'Angelo e di San Tommaso, sorti intorno alle omonime chiese, i pi\u00f9 antichi rioni di \"Maniaporci\" e \"Bassano\", oltre a quello di Santa Maria, sorto nei pressi della chiesa dedicata all'Iconavetere.\nAltro pittagio citato in \"bona regalia\" \u00e8 quello del palazzo, sviluppatosi intorno alla residenza federiciana . Foggia acquister\u00e0 sempre maggiore importanza, fino a diventare, dopo la costruzione del palazzo di Federico II di Svevia, una delle citt\u00e0 pi\u00f9 ricche del regno delle due Sicilie.\nA ci\u00f2 contribuir\u00e0 anche la dominazione angioina, la cui corte sar\u00e0 spesso a Foggia e nel 1273 vi celebrer\u00e0 le nozze di Beatrice, figlia del re Carlo con Filippo I di Courtenay, rampollo dell'imperatore di Costantinopoli, Balduino. Le viscere dello stesso re Carlo d'Angi\u00f2, morto a Foggia nel 1254, saranno conservate nella chiesa di S. Maria. Re Carlo aveva fatto edificare in Foggia un \"Palazzo per sua abitazione\", di cui nella prima met\u00e0 del Settecento esistevano ancora: \"poche camere con finestre alla gotica ridotte\".\nAttualmente, murati in una cantonale del palazzo Farina, di fronte alla Cattedrale, abbiamo delle colonnine con raffinati capitelli, che la tradizione\nindica come gli ultimi resti del palazzo del re Carlo d'Angi\u00f2; unica cosa certa \u00e8 la fattura di questi elementi architettonici minori, sicuramente coeva dell'epoca angioina.\nIl palazzo dei d'Angi\u00f2, costruito nei pressi della Cattedrale, al centro della citt\u00e0, \u00e8 molto probabilmente lo stesso \"Palazzo Regio sito in Foggia\" dove risiedeva il vescovo di Troia durante la permanenza nella nostra citt\u00e0, verso il 1329.\nDall'epoca sveva a quella angioina, due furono i fattori trainanti dello sviluppo economico di Foggia: il commercio e l'agricoltura.\nTestimone dell'importanza commerciale acquisita dalla citt\u00e0 e la presenza di un ufficio per lo \"Jure\ncambii\" che dar\u00e0 poi il nome ad un intero quartiere, citato pure nello stesso elenco di beni che la corte angioina aveva in Foggia, il \"Pittagio cambii\".\nDon Pasquale Manerba parla di due documenti: il primo \u00e8 il \"Jus Cambii\" che si novera tra dritti reali in Foggia. \"Era questo uno de' dazj dall'Imperatore Federico imposto sopra il cambio della moneta, dazio che dal bancheretto, ossia cambiatore, veniva pagato.\nSecondo un Rito Camerale solto questo titolo. Ora untal dazio non si trova se non nelle Baglive delle citt\u00e0 commercianti di primo ordine. Il secondo argomento nasce dal vedere che vi era una specie di Borsa valori pubblica, la quale aveva dato nome ad uno dei Rioni della Citt\u00e0, Pittagium Cambii. In questo rione doveva essere il Fondaco Regio, e presso il Fondaco l'officina del cambio\".\nDal luogo dove veniva esercitato il cambio, prese nome anche una stradina, il \"Vico del Cancio\", la cui ubicazione, al centro dell'omonimo quartiere spesso citato nel Cinquecento e nel Seicento, era nei pressi del palazzo Marzano-Taturi, in Via Arpi, angolo Vico\nPeschi. Nel Settecento i Tafuri erano ancora proprietari di un \"Cellaro\" o tondaco detto \u201cla Gabella\" adibito a cantina, forse l'antico locale occupato dal banco del cambio.\nNel Trecento la citt\u00e0 aveva nuovi quartieri ed il suo sviluppo sar\u00e0 stimolato nel secolo successivo dagli Aragonesi che con Ferrante I disposero il trasferimento della Regia Dogana delle Pecore da Lucera a Foggia.\nQuest'ultima era una particolare istituzione preposta, sul tipo della \"mesta\" spagnola, alla transumanza delle greggi dai monti dell'Abruzzo verso la Pianura Dauna. La Regia Dogana, era stata istituita dagli Aragonesi al fine di sfruttare i pascoli\ndemaniali, aggiungendovi anche alcuni pascoli privati ed obbligando, sotto pagamento di una tassa, i proprietari di armenti a far svernare le pecore nei territori soggetta ad essa.\nLa citt\u00e0, a partire dal Cinquecento, acquister\u00e0 sempre pi\u00f9 caratteri commercianti e cosmopoliti. \nLa vecchia borghesia cittadina si arricchisce di un nuovo dinamismo attraverso il notevole incremento dell'interscambio commerciale legato ai prodotti della pastorizia e soprattutto della lana.\nLa lana veniva conservata in centinaia di fondaci sparsi per tutta la citt\u00e0, i cui proprietari erano spesso commercianti di altre citt\u00e0. L'afflusso di gente nuova corrisponde contemporaneamente all'afflusso di nuove ricchezze, alla costruzione di nuovi palazzi ed all'estendersi dell'abitato fuori porta, estensione caratterizzata, in un primo momento, dalla presenza di conventi e chiese, di cui, almeno le pi\u00f9 antiche: Santa Cecilia e Sant'Augusta, poi S. Giusta, verso Troia; mentre San Giovanni Vecchio, S. Stefano, il S. Sepolcro, S. Lazzaro, S. Marco e S. Jacobo, tutte sorte ai lati della strada e tratturo che da Foggia raggiungeva il Candelaro. \nLa citt\u00e0 inizier\u00e0 ad estendersi lungo questi due tratturi cercando di ricongiungersi con i conventi\nsorti fuori porta di San Francesco e dei Cappuccini ad ovest e nord-ovest e di Ges\u00f9 e Maria e del Carmine ad est e sud-est. Anche da questi lati sorgevano gi\u00e0 delle chiese pi\u00f9 o meno antiche, verso i Cappuccini abbiamo quella di San Nicola, pertinenza dell'abbazia di S. Maria di Pulsano, oltre alla cappella della Croce e la chiesa di S. Maria di Loreto verso Gesa e Maria, la chiesa di S. Antonio Abate ed oltre, pi\u00f9 lontana, quella di S. Lorenzo in Carminiano. In una pianta conservata presso la Biblioteca Angelica di Roma e risalente alla fine del cinquecento la citt\u00e0 appare cinta da alcune ditese, certamente non si tratta di vere e proprie mura (non\nsi hanno documenti attestanti l'esistenza), ma di steccati o pi\u00f9 sicuramente di aggeri di terra. Ancora oggi, l'ingresso verso l'area urbana che rappresenta il nucleo pi\u00f9 antico, a lisca di pesce, del centro storico di Foggia, tra Via Manzoni e Corso Garibaldi, e caratterizzata da un costante dislivello altimetrico, pi\u00f9 o meno rilevante, superato da leggeri pendii o scalette, che salgono tutte verso il centro storico. \nNella pianta cinquecentesca appaiono citate: Porta Grande, inglobata nell'antico palazzo di citt\u00e0, Porta Piccola o di S. Agostino oppure Porta Troia; la Porta di S. Tommaso, o nuova o Lucera, la Porta di S. Domenico e Porta Fleale all'incrocio dell'attuale Via Duomo con il Corso Garibaldi. Sono scomparse le pi\u00f9 antiche aperture di \"Mania Porte\" e la \"portam suburbii Bassani\" citate nel tredicesimo secolo. \nQueste porte furono forse abbattute, una volta incorporate dall'espansione urbana verso la\nseconda cinta difensiva della citt\u00e0 o, probabilmente cambiarono nome.\nCasimiro Perifano riferisce, tra l'altro, che la porta ubicata nei pressi della chiesa di S. Domenico era chiamata un tempo \"Porta Reale\" perch\u00e9 immetteva nel \"vasto recinto\" della Reggia di Federico II di Svevia. Nella pianta dell'Angelica, la Porta Reale \u00e8 indicata come quella che si apriva all'incrocio di Via Duomo e Corso Garibaldi.\nIn merito al numero totale delle porte di Foggia uno degli autori locali pi\u00f9 antichi, il Morra, scrive che erano sette, ma sicuramente non \u00e8 detto che esistessero tutte e sette contemporaneamente, tale cifra \u00e8 da considerare come totale delle porte che si sono avute a Foggia nel corso dei secoli. Verso il Seicento accanto alla produzione laniera era altivo anche un artigianato minore di cuoiai e speziale, che popolavano le stradine pi\u00f9 interne della citt\u00e0.\nImportantissimi per la storia dello sviluppo urbano \u00e8 l'origine toponomastica delle varie strade del centro storico cittadino, in molti registrini dei pesatori della lana \u00e8 indicato il luogo dove\nsorgevano i fondaci citati.\nCon gli ultimi anni del Seicento appaiono le prime citazioni di fondaci situati fuori porta, sono i prodromi di un primo sviluppo urbano oltre la seconda cerchia difensiva, sviluppo che avr\u00e0 il suo culmine nella prima met\u00e0 del Settecento, dopo il terremoto del 1731.\nNei registri che vanno dal 1554 al 1594 sono citati un fondaco situato nel \"Cortiglio della Catena\" e nella \"Taverna dell'Aquila\".\nSi tratta di due edifici posti fuori Porta Grande, la Catena era una stalla con annessa taverna. Dopo il terremoto del 1731, la citt\u00e0 riprender\u00e0 con maggiore slancio la sua crescita demografica ed urbana, con l'erezione di palazzotti gentilizi e file di casupole minori fuori porta, seguendo nuove direttrici indirizzate lungo i tratturi e gli \"stradoni\" che conducevano a due dei conventi pi\u00f9 importanti della citt\u00e0, quello dei Minori Osservanti di Ges\u00f9 e Maria e l'altro dei Padri Cappuccini, oggi scomparso ed esistente nel luogo dove \u00e8 stata eretta la Cappella all'aperto dedicata all'Iconavetere.\nQuesto notevole impulso edilizio \u00e8 attestato dal catasto di Foggia \"iniziato nel 1741\", documento in cui vengono citate numerose abitazioni ubicate fuori porta, in un nuovo quartiere chiamato \"borgo Sant'Antonio\".\nQuest'ultimo rione, che in tempi pi\u00f9 recenti, sar\u00e0 in parte chiamato anche \"Borgo Scopari\", sorse fuori la Porta di San Domenico e la Porta Reale, a ridosso della chiesa scomparsa di Sant'Antonio Abate.\nNello stesso largo di Porta Reale sar\u00e0 realizzato anche un nuovo palazzo che ospiter\u00e0 la Regia Dogana.\nPrima del disastroso terremoto del marzo del 1731, gi\u00e0 erano stati costruiti alcuni palazzi fuori porta; \u00e8 impensabile, infatti, che solo dopo una decina di anni dal terremoto, si fosse gi\u00e0 formato il borgo di Sant'Antonio con le sue numerose abitazioni, pi\u00f9 volte citate nel catasto del 1741. \nFoggia si era gi\u00e0 estesa verso il convento di Ges\u00f9 e Maria, raggiunto da un omonimo \"stradone\".\nLa costruzione del Conservatorio delle Pentite, fondato nel 1723 ed oggi scomparso, sorgeva in Via Saverio Altamura, nel luogo oggi occupato da un parcheggio per auto. Una nuova strada, nel settecento, prese nome da questo edilicio religioso. La zona alle spalle del nuovo Palazzo della Regia Dogana, verso l'incrocio tra l'attuale Corso Garibaldi e via Fuiani, era chiamata la \"Madonnella\", dove risiedeva una comunit\u00e0 di Albanesi. Intanto l'abitato si era esteso fuori le mura con altri tre quartieri o borghi: S. Antonio Abate, San Francesco Saverio e le Croci.\nEdilizia nell'Ottocento.\nVerso la prima met\u00e0 dell'Ottocento, venivano realizzate una serie di opere pubbliche, che prolungavano i percorsi cittadini fuori porta, contribuendo all'urbanizzazione della periferia a sud e ad est del centro storico. Tra le opere, la Villa Reale (oggi comunale) nel 1824 con boschetto tutto tracciato da vie tortuose come i giardini inglesi, con due colline, di cui una con fontana a cascata e con vallette. L'ingresso della Villa \u00e8\ndecorato da un prospetto formato da due serie di colunne di ordine Tuscanico, ciascuna di quattordici, il tutto disposto a portico rettilineo, con due casine agli estremi. Le tacce esterne\ndelle Casine sono bugnate e coronate dal cornicione che sovrasta le colonne. Altre opere sono il Palazzo Comunale ed il nuovo Teatro abbellito, con porticato fronteggiato da una\nserie di sei colonne e l'ingresso in un vasto androne, nel quale sono presenti due gradinate a destra ed a sinistra. Sia il Teatro che il Prospetto della Villa Reale sono opera di Luigi Oberty di Monton ingegnere Provinciale nella Capitanata.\nAnche la facciata neoclassica della chiesa di San Francesco Saverio, ritratta nella prima met\u00e0 del XIX secolo, e attribuita all'Oberty, che completer\u00e0 il suo percorso neoclassico con\nun'altra opera pubblica, la sovrastruttura decorativa della facciata dell'antico palazzo comunale, il cui prospetto, dal lato del Piano della Croce, sopra Porta Arpi, risente maggiormente\ndel tratto dell'Oberty.\nL'Ottocento si apriva quindi per Foggia ad un nuovo stile architettonico, quello neoclassico, che ebbe nella persona dell'ingegnere provinciale Luigi Oberty, un validissimo rappresentante.\nL'impronta neoclassica dell'Oberty prosegue fino all'Orfanotrofio Maria Cristina e l'annessa chiesa di S. Maria della Croce, oggi abbattuti.\nSicuramente l'Oberty progetta a Foggia anche edifici privati. Testimonianze neoclassiche minori fanno capolino fra i palazzi gentilizi foggiani, come nel maestoso portale leonino che costituisce l'ingresso al palazzo Marchesani-Villani in via Manzoni, o nel ritratto prospetto del Palazzo Perrone in Corso Cairoli. Lo stile neoclassico, comunque, come altri, giunse leggermente in ritargo a Foggia.\nNel XIX secolo, nuove e spaziose vie collegano il centro con la periferia. Il Borgo di Sant'Antonio Abate, e detto Borgo Scopari per la presenza in loco di alcuni artigiani che lavoravano tali prodotti, la cui memoria toponomastica era presente negli scomparsi vicoli Scopari, Stracci e Giungai. \nQuesto quartiere sar\u00e0 rappresentato in una pianta del 1333, con palazzi gentilizi nella parte pi\u00f9 esterna ed umili case nell'area interna del borgo, intersecato da strettissime viozze\ndi cui sopravvivono oggi solo i vicoli \"Arco Galiano\" e \"Le Granate\" entrambi accomunati dalla presenza di graziosi archi che, insieme all'androne aperto del palazzo Buonfiglio, caratterizzano il corso G. Garibaldi, in quel tratto gi\u00e0 chiamato \"Strada Porta Reale\".\nAnche all'interno del centro storico, si hanno dei cambiamenti, nel cuore della citt\u00e0 vecchia, viene realizzata una piazzetta al Largo Peschi, in fondo all'omonimo vicolo, sar\u00e0 questa la\nprima porzione di quella che verr\u00e0 poi chiamata Piazza Mercato.\nUna visione pi\u00f9 completa dello sviluppo urbano di Foggia nell'Ottocento ci viene data dalla pianta della citt\u00e0 eseguita dall'architetto Luigi Mongielli; a volte indicato come ingegnere, questo professionista foggiano \u00e8 il primo ad eseguire una completa ed esatta topografia dell'abitato e del territorio comunale. Di lui ne resta oggi una relativa al centro abitato, conservata presso il Museo Civico di Foggia. Nella pianta del Mongelli la citt\u00e0 si estende verso nord fino\nalla zona dell'attuale cavalcavia per Manfredonia; ad Est fino alla Villa Comunale; a Sud-Est \u00e8 delimitata dall'attuale Corso Matteotti, gi\u00e0 via le Ville, a Sud dalla chiesa del Carmine e dal Convento di San Pasquale; verso Sud-Ovest ed a Ovest poche cortine di case superano l'attuale Via Fuiani, a Nord-Ovest lo sviluppo del Borgo Croci raggiunge la chiesa omonima senza prolungarsi ancora fino al Convento dei Cappuccini, oggi distrutto ed un tempo posto in fondo all'omonima strada.\nEntro questi limiti si era ormai stabilizzato lo sviluppo urbano che aveva caratterizzato il periodo che va dal dopo terremoto fino alla prima met\u00e0 dell'Ottocento.\nPer un nuovo momento di crescita edilizia, bisogner\u00e0 aspettare un altro importante evento storico, l'unit\u00e0 d'Italia e gli anni in cui l'amministrazione comunale sar\u00e0 retta dal sindaco Lorenzo Scillitani, in particolare il periodo che va dal 1866 al 31 dicembre del 1872.\nLa citt\u00e0 assume un nuovo aspetto con le strade pavimentate mediante pietre laviche, pietra bianca e acciottolato. \nEcco finalmente alimentare il sentimento patriottico, consacrando alla memoria di Vincenzo Lanza un monumento in marmo in mezzo ad una piazza cittadina (ora Piazza U. Giordano) Alla fine del secolo scorso, caratterizzarono lo sviluppo urbano anche la costruzione del nuovo liceo, poi il tribunale ed oggi sede dell'universit\u00e0 e della stazione ferroviaria. La stazione ferroviaria \u00e8 ampia, sormontata da una gran volta di vetri di telai di ferro, comprende parecchi edifici, per gli uffici, per le officine, per gli alloggi."}
{"id": "2464646", "revid": "177744", "url": "https://it.wikipedia.org/wiki?curid=2464646", "title": "Episodi di Perch\u00e9 a me? (prima stagione)", "text": "Genitori in mutande.\nTrama.\nTaylor \u00e8 sicura che morirebbe di vergogna se Don e Glenda si esibissero al \"Trova Talenti\" per genitori della sua scuola. Cos\u00ec Taylor trascina Hector in una crociata per dimostrare attraverso l'analisi del DNA che Don e Glenda non sono in realt\u00e0 i suoi veri genitori.\nVincere non \u00e8 importante.\nTrama.\n\u00c8 Natale e Hector nomina segretamente Taylor a Capitano Della Scuola, cos\u00ec senza volerlo accende nell'amica la passione per la politica. Ma quando Brittany decide di voler vincere le elezioni Taylor \u00e8 ancora pi\u00f9 determinata a battere l'amica. Infatti la concorrenza tra le due ragazze sembra una corsa tra due cavalli dove Taylor cerca di superare la perfetta, bella e apparentemente imbattibile Brittany Flune. Taylor \u00e8 determinata a vincere, anche se cerca tutto il tempo anche di ignorare l'inutile gara delle \"Luci Natalizie\" di suo padre che cerca di sconfiggere il padre di Brittany che lo batte tutti gli anni.\nVi accorgete di me?\nTrama.\nTaylor crede che nessuno si accorga di lei e convince Hector a diventare ragazzacci perch\u00e9 secondo lei non era popolare per la sua troppa bont\u00e0. Alla fine, per\u00f2, mette solo nei guai Leon sporcando di panna l'auto del preside (che credeva fosse stato appunto Leon). Alla fine Taylor torna buona (Hector non era mai stato davvero cattivo) e capisce che deve essere s\u00e9 stessa."}
{"id": "2464650", "revid": "62970", "url": "https://it.wikipedia.org/wiki?curid=2464650", "title": "Rioni di Foggia", "text": ""}
{"id": "2464653", "revid": "299827", "url": "https://it.wikipedia.org/wiki?curid=2464653", "title": "Elton John's Billy Elliot the Musical", "text": ""}
{"id": "2464657", "revid": "47767", "url": "https://it.wikipedia.org/wiki?curid=2464657", "title": "Bonfante (nome)", "text": "Origine e diffusione.\nNome augurale o affettivo di origine medievale, ormai desueto e sopravvissuto solo come cognome; vuol dire \"buon bambino\", \"bel bambino\" (\"fante\" \u00e8 una forma arcaica del termine \"infante\"), ed ha quindi significato analogo al nome Bonfiglio.\nOnomastico.\nNessun santo ha mai portato questo nome, che quindi \u00e8 adespota; l'onomastico si pu\u00f2 festeggiare il 1\u00ba novembre, in occasione di Ognissanti."}
{"id": "2464659", "revid": "124123", "url": "https://it.wikipedia.org/wiki?curid=2464659", "title": "Henri Tresca", "text": "Autore del criterio di Tresca, uno dei primi criteri per stabilire la resistenza di un materiale,utilizzato ancora oggi nella pratica ingegneristica. \nIl criterio di Tresca \u00e8 uno dei pi\u00f9 importanti criteri di resistenza utilizzato oggi.\nTresca \u00e8 anche il padre del metro standard. Dopo la Convention du Metre del 1875, l'Ufficio internazionale dei pesi e delle misure di S\u00e8vres fece realizzare 30 metri standard in lega di platino al 90% e di iridio al 10%. Uno di questi \u00e8 stato scelto come metro standard internazionale.\nLa fama di Tresca \u00e8 cos\u00ec grande che Gustave Eiffel fece mettere il suo nome al terzo posto nella lista dei nomi dei settantadue scienziati incisi sulla Torre Eiffel.\n\u00c8 sepolto nel cimitero di Montmartre.\nOnorificenze.\nTresca divenne un membro della Accademia delle Scienze nel 1872 e membro onorario della American Society of Mechanical Engineers nel 1882."}
{"id": "2464666", "revid": "125345682", "url": "https://it.wikipedia.org/wiki?curid=2464666", "title": "Silvia", "text": "Origine e diffusione.\nContinua il latino \"Silvia\", femminile di \"Silvius\", due nomi documentati solo a partire da Virgilio (I secolo a.C.); essi sono basati sul termine \"silva\" (\"bosco\", \"selva\"), avendo quindi il significato di \"abitante della selva\", \"che viene dal bosco\", un'etimologia condivisa con altri nomi quali Silvana, Silvestra, Silveria e Selvaggia. In diverse lingue nel nome si sostituisce la prima \"i\" con una \"y\"; questo scambio, del tutto ingiustificato da un punto di vista linguistico, \u00e8 dovuto ad un'antica connessione paretimologica del latino \"silva\" con il greco \u1f55\u03bb\u03b7 (\"hyl\u0113\", \"bosco\").\nIl nome \u00e8 portato da alcune figure della mitologia romana, fra cui da Rea Silvia, madre di Romolo e Remo; la sua diffusione in Italia, considerevole gi\u00e0 dal Medioevo, \u00e8 per\u00f2 principalmente dovuta al culto dei vari santi chiamati \"Silvia\" e \"Silvio\". In Inghilterra il nome venne introdotto da Shakespeare, che cos\u00ec chiam\u00f2 uno dei personaggi della sua opera del 1594 \"I due gentiluomini di Verona\".\nVa notato che \"Sylvi\" e \"S\u00f8lvi\", due varianti del nome scandinavo \"Solveig\", vengono occasionalmente usate come ipocoristici di Silvia.\nOnomastico.\nL'onomastico si pu\u00f2 festeggiare il 3 novembre in ricordo di santa Silvia, vedova, madre di Papa Gregorio I, oppure il 15 dicembre in onore di santa Silvia o Silviana, erudita di Costantinopoli che lott\u00f2 contro le eresie."}
{"id": "2464667", "revid": "1543377", "url": "https://it.wikipedia.org/wiki?curid=2464667", "title": "Tower defense", "text": "Tower defense o TD \u00e8 un sottogenere di videogioco strategico. L'obiettivo \u00e8 impedire ai nemici di attraversare la mappa costruendo torri che, sparando automaticamente (in alcuni casi deve essere il giocatore a prendere la mira e fare fuoco) colpiranno i nemici in avvicinamento. Le torri e i nemici possono avere diverse abilit\u00e0 e costi, normalmente il giocatore pu\u00f2 scegliere se migliorare le proprie difese spendendo punti o denaro guadagnato uccidendo i propri avversari. La strategia di questo genere sta nell'abilit\u00e0 del giocatore di posizionare in modo corretto le proprie torri. In molti videogiochi, come \"Flash Element Tower Defense\", i nemici attraversano un labirinto e il giocatore dovr\u00e0 decidere come posizionare le proprie torri, oppure potenziare (Upgrade in Inglese) quelle precedentemente create per annientare o rallentare i nemici nel percorso. D'altra parte, alcune versioni di questo genere permettono al giocatore di creare un labirinto con le proprie torri, questo si pu\u00f2 notare in \"Desktop Tower Defense\". Altre versioni ancora sono un ibrido di queste due modalit\u00e0 di gioco.\nStoria.\nI tower defense trovano le proprie radici nei videogiochi strategici come \"Rampart\", un videogioco del 1990 il cui scopo era difendere un castello posizionando cannoni. Dal nuovo millennio i tower defense spesso compaiono in \"mappe\" create da videogiocatori per \"StarCraft\", \"Age of Empires II\", e \"Warcraft III\". Il primo videogioco creato appositamente per questo genere \u00e8 \"Master of Defense\", shareware pubblicato nel 2005. Ha ricevuto il premio \"Strategy Game of the Year\" da \"GameTunnel\" nel 2006.\nInfine, sviluppatori di videogiochi indipendenti, grazie alla tecnologia di Adobe Flash, cominciarono a creare dei browser game di questo genere, come \"Flash Element Tower Defense\" e \"Desktop Tower Defense\" entrambi del 2007, quest'ultimo divent\u00f2 molto popolare e guadagn\u00f2 un premio all'Independent Games Festival. Molti altri tower defense raggiunsero un discreto livello di importanza, come \"Protector\", \"Immortal Defense\", \"GemCraft\" e \"Plants vs. Zombies\".\nSempre nello stesso anno, la Ninja Kiwi cre\u00f2 la serie di Bloons Tower Defence, nonostante le varie evoluzioni subite nel campo delle torri dei tracciati e dei nemici, ebbe nuove versioni e varianti. \nDal 2008, grazie al successo di questo genere, vennero creati giochi tower defense su console come ' per Xbox, \"PixelJunk Monsters\" e \"Savage Moon\" per PlayStation 3, ' per Wii e \"Lock's Quest\" e \"Ninjatown\" per Nintendo DS."}
{"id": "2464672", "revid": "339392", "url": "https://it.wikipedia.org/wiki?curid=2464672", "title": "Home Depot Center", "text": ""}
{"id": "2464676", "revid": "73843", "url": "https://it.wikipedia.org/wiki?curid=2464676", "title": "Rinaldi Moresco", "text": ""}
{"id": "2464677", "revid": "767487", "url": "https://it.wikipedia.org/wiki?curid=2464677", "title": "Eat Static", "text": "Eat Static \u00e8 un progetto di musica elettronica formato nel 1989 da Merv Pepler e Joie Hinton a Frome, Somerset, Inghilterra. Hinton ha lasciato la band nel febbraio del 2008, dopo 18 anni, per dedicare pi\u00f9 tempo alla sua\nfamiglia.\nStoria.\nMerv Pepler e Joie Hinton erano entrambi parte, il primo come batterista ed il secondo come tastierista, degli Ozric Tentacles, una band di space rock psichedelico proveniente dal Somerset. Nonostante gli Ozric Tentacles includessero elementi di musica electronica nei loro brani, Pepler e Hinton erano maggiormente orientati verso il genere rave e la dance music.\nNel 1988 i due collaborarono ad un progetto sotto il nome di Wooden Baby, nel quale vi erano gi\u00e0 presenti accenni alle prime sonorit\u00e0 della musica rave e techno, cos\u00ec come di numerosi altri stili musicali. \nNel 1990 il progetto trov\u00f2 la sua naturale evoluzione negli Eat Static. \nCome Pepler spiegava qualche tempo dopo la creazione del progetto: \n\"Ci trovavamo a suonare con gli Ozric Tentacles uno stile di musica di grande impatto tecnico, strambo e con tempi pazzeschi, ed eravamo veramente presi nel suonarlo, e gli Eat Static, nati come un qualsiasi esperimento musicale, furono una buona scusa per allontanarci da quella austerit\u00e0, mettere i synths da parte, ed essere il pi\u00f9 incoscienti possibile!\" \nIl duo ha suonato in tour in parallelo con gli Ozric Tentacles per diversi anni fino al 1994, quando hanno lasciato la band per dedicarsi unicamente agli Eat Static. \nA Pepler e Hinton si aggiunge spesso nelle incisioni in studio il terzo membro Steve Everitt.\nPepler ha partecipato all'album \"The Floor's Too Far Away\" degli Ozric Tentacles nel 2006, suonando le percussioni nel brano \"Armchair Journey\".\nIl loro primo album, \"Abduction\", ha fatto immediatamente notare la loro ossessione per la vita extraterrestre e gli UFO, il quale \u00e8 un motivo ricorrente nella loro musica, nei titoli dei brani, degli albums e delle copertine. Il nome della band \u00e8 tratto da un brano (come appare sulla traccia \"Eat Static\") preso da \"\".\nIl 6 febbraio 2008, Pepler ha annunciato sul website degli Eat Static che Hinton avrebbe lasciato la band, in quanto \n\"ne ha avuto abbastanza di viaggiare in continuazione rimanendo lontano da casa e dalla famiglia\". Comunque Pepler ha dichiarato che continuer\u00e0 a suonare e produrre musica sotto il nome di Eat Static, continuando il lavoro della band attraverso un progetto solista. Ha anche accennato che ci potrebbero essere delle collaborazioni con altri musicisti in futuro.\nStile musicale.\nSebbene molto spesso associati con il genere della trance psichedelica, in realt\u00e0 la musica della band abbraccia la dance music in quasi tutte le sue forme, incluse la trance, la techno, il genere gabber, la drum and bass e la breakbeat.\nIn quanto grandi sperimentatori attraverso i generi, gli Eat Static vengono paragonati alle altre band difficili da categorizzare della scena rave britannica, come The Prodigy, Underworld, Orbital, Aphex Twin e Leftfield. \nGli elementi puramente elettronici vengono di frequente mescolati con elementi di Latin, world music e jazz, che contribuiscono a dare al sound della band il suo distintivo senso del humour, insieme a parti vocali prese da film di serie B e televisione, spesso inserite nei loro brani. \nNonostante quanto detto, gli Eat Static sono spesso annoverati come sperimentatori della dance music per l'uso frequente di tempi diversi dall'usuale 4/4.\nAltri progetti.\nGli Eat Static hanno anche prodotto la colonna sonora per l'RTS game, \"Conquest Earth\", pubblicato dalla Eidos Interactive. Il game media include anche il formato Red Book audio format, permettendo di ascoltare la colonna sonora in qualsiasi CD player.\nPepler ha pubblicato un breakbeat/drum and bass album da solista, sotto il nome di Dendron. L'album si intitola \n\"Supernatural Jazz\" ed \u00e8 stato pubblicato dalla loro etichetta, la Mesmobeat. \nPepler ha anche fatto parte, insieme a Steve Jolliffe dei Tangerine Dream, degli Hi Fi Companions \u00e8 ha pubblicato nel 2004 l'album \"Swingers In Paradise\" per la Twisted Records. \nQuesto progetto \u00e8 spesso classificato come lounge music ed \u00e8 un misto tra le sonorit\u00e0 dei 50s e l'elettronica moderna.\nJolliffe aveva precedentemente fatto un'apparazione negli albums degli Eat Static \"Crash and Burn!!\" e \"Science of the Gods\".\nNel 2005 Pepler ha collaborato con Will White dei Propellerheads, in un progetto chiamato Flexitones, pubblicando un album di debutto intitolato \"Joyrider\", sempre per la Twisted Records.\nWill White aveva precedentemente collaborato con gli Eat Static nelle tracce \"Dervish Funk\", parte dell'album \"Crash and Burn!!\", cos\u00ec come nella traccia \"Wall Banger\", inclusa nell'album \"Mondo A Go-Go!\".\nPepler e White avevano gi\u00e0 fatto parte di una band denominata Champaigne Charlie.\nPepler ha anche fatto parte, insieme a Shane Thomson e Jamie Nott dei Cosmic Journey Project.\nIl progetto di Pepler con Simon Posford (Hallucinogen, Shpongle) chiamato Metal Sharon ha prodotto solo una traccia, \"Ballon Dance\", ancora una volta per la Twisted Records.\nHinter ha pubblicato un album sotto il nome di Nodens Ictus. Hinton ha suonato insieme ad Ed Wynne degli Ozric Tentacles per questo progetto ambient. L'album si chiamava \"Spacelines\" ed era una collection di tracce registrate precedentemente nelle loro carriere, sebbene siano presenti due brani scritti nel 2000.\nPepler appare in una piccola parte dell'album ed era solito suonare dal vivo con Hinton ed Ed.\nJoie \u00e8 anche membro della space rock band Dream Machine, insieme al frontman degli Ozric Tentacles, Champignon.\nHinton suona anche nei live della band del bassista degli Ozrics, gli ZubZub e suona i synths per i Here &amp; Now.\nSteve Everitt, terzo membro per le incisioni in studio degli Eat Static, ha pubblicato due tracce per la Planet Dog compilation sotto il nome di Alien Progeny, e una traccia, \"Mirrorball\" sotto il suo nome."}
{"id": "2464678", "revid": "446353", "url": "https://it.wikipedia.org/wiki?curid=2464678", "title": "Raiz\u014d Tanaka", "text": "Arruolatosi nella marina imperiale nel 1913, divenne tenente di vascello nel 1919 e si specializz\u00f2 nell'uso del siluro. Fece esperienza su naviglio leggero e d'appoggio nei primi anni venti, servendo per lo pi\u00f9 come ufficiale capo addetto all'armamento silurante. Capitano di corvetta nel 1925, fu scelto per comandare la Scuola siluristi in virt\u00f9 della sua preparazione, quindi tra 1927 e 1929 prest\u00f2 servizio negli stati maggiori della 5\u00aa Divisione incrociatori e del 2\u00ba Distretto navale a Kure. All'inizio degli anni trenta comand\u00f2 i cacciatorpediniere \"Tachikaze\" e \"Ushio\" e, dopo un periodo di incarichi a terra, torn\u00f2 in mare all'inizio del 1937 come comandante della 2\u00aa Divisione cacciatorpediniere. Tra il 1939 e la fine del 1940 comand\u00f2 l'unica grande unit\u00e0 da guerra durante il suo servizio, l'incrociatore da battaglia . Posto a capo della 2\u00aa Squadriglia cacciatorpediniere nel settembre 1941, un mese pi\u00f9 tardi fu promosso contrammiraglio.\nTanaka condusse con perizia la propria formazione nella battaglia del Mare di Giava del 27 febbraio 1942 e fu poi presente alla battaglia delle Midway (4-6 giugno). Egli \u00e8 soprattutto ricordato per la partecipazione alla sfibrante campagna di Guadalcanal, durante la quale organizz\u00f2 il noto \"Tokyo Express\" e combatt\u00e9 in prima persona la battaglia delle Salomone Orientali (agosto) e la battaglia navale di Guadalcanal (novembre), guadagnandosi l'appellativo de \"l'ostinato\" da parte delle forze statunitensi poich\u00e9 non abbandonava una missione anche di fronte a perdite pesanti. Ufficiale tra i pi\u00f9 capaci nel comando di naviglio leggero silurante, inflisse una grave sconfitta tattica alla marina statunitense nella battaglia di Tassafaronga il 30 novembre; a met\u00e0 dicembre, per\u00f2, rimase ferito nel corso di un viaggio del \"Tokyo Express\". Inviso ai superiori per le aperte critiche alla conduzione della campagna, fu rimpatriato a relegato a comandare un reparto di presidio nel Sud-est asiatico, in Birmania.\nTanaka non ebbe pi\u00f9 alcuno comando in mare, sebbene nominato viceammiraglio, e dopo la resa incondizionata dell'Impero giapponese si ritir\u00f2 dalla marina nel luglio 1946. Mor\u00ec nel luglio 1969.\nBiografia.\nInizio della carriera.\nRaiz\u014d Tanaka nacque il 27 aprile 1892 nella prefettura di Yamaguchi. Entr\u00f2 nell'Accademia navale di Etajima come alunno della 41\u00aa classe, si diplom\u00f2 il 19 dicembre 1913 (trentaquattresimo su 118 allievi) e con la qualifica di aspirante guardiamarina fu assegnato all'incrociatore corazzato , passando l'11 agosto 1914 a bordo della nave da battaglia : su questa rimase pochi giorni e il 28 s'imbarc\u00f2 sull'incrociatore corazzato a bordo del quale, il 1\u00ba dicembre, gli fu riconosciuto il grado di guardiamarina. Il 1\u00ba dicembre 1915 fu trasferito sull'incrociatore protetto ; il 21 agosto 1916 fu riassegnato all'incrociatore da battaglia , con il quale partecip\u00f2 molto marginalmente prima guerra mondiale. Prima della fine dell'anno, Tanaka ritorn\u00f2 a terra e, promosso sottotenente di vascello, frequent\u00f2 dal 1\u00ba dicembre il Corso base alla Scuola siluristi seguito (1\u00ba giugno 1917) dal Corso base di artiglieria navale. Conclusi i corsi, entr\u00f2 nell'equipaggio della torpediniera \"Hatsushimo\"; il 1\u00ba maggio 1918 fu scelto come assistente allo stato maggiore della 2\u00aa Flotta per Compiti speciali, nel quale lavor\u00f2 per due mesi circa. Il 5 luglio fu riassegnato al cacciatorpediniere di scorta \"Kusunoki\". Il 5 agosto 1919 fu spostato all'incrociatore leggero con la qualifica di comandante sostituto, rimanendovi fin verso la fine dell'anno: promosso tenente di vascello, il 1\u00ba dicembre inizi\u00f2 a seguire il Corso avanzato alla Scuola siluristi che lo tenne occupato per un anno circa.\nGli anni venti e trenta.\nIl 1\u00ba dicembre 1920 Tanaka fu posto al comando della nave appoggio sommergibili \"Karasaki\", della quale il 30 aprile 1921 divenne anche ufficiale capo ai lanciasiluri. Il 10 novembre di quell'anno lasci\u00f2 entrambi questi ruoli e pass\u00f2 a bordo del vecchio incrociatore corazzato , sul quale prest\u00f2 a lungo servizio. Il 20 marzo 1923 fu trasferito al cacciatorpediniere \"Shiokaze\" come comandante e ufficiale capo ai lanciasiluri, quindi il 10 novembre pass\u00f2 all'incrociatore leggero con le medesime mansioni. Un anno pi\u00f9 tardi, il 1\u00ba dicembre 1924, fu integrato nello stato maggiore della 5\u00aa Divisione incrociatori, presso il quale lavor\u00f2 un anno. Nominato capitano di corvetta il 1\u00ba dicembre 1925, fu riassegnato alla Scuola siluristi come istruttore e gi\u00e0 il 25 dicembre gli fu affidato il comando della struttura, mantenendo il ruolo di insegnante. Il 1\u00ba novembre 1927 ritorn\u00f2 allo stato maggiore della 5\u00aa Divisione, operandovi per i successivi due anni; il 30 novembre 1929 fu convocato allo stato maggiore del 2\u00ba Distretto navale con quartier generale a Kure per continuare la sua formazione.\nIl 21 novembre 1930 Tanaka ebbe nuovamente un incarico in mare come ufficiale comandante del cacciatorpediniere \"Tachikaze\", a bordo del quale ricevette la promozione a capitano di fregata (1\u00ba dicembre). Il 31 ottobre 1931 fu riassegnato al cacciatorpediniere \"Ushio\" dapprima come ufficiale sovrintendente all'allestimento finale della nave, poi dal 14 novembre come comandante. Il 1\u00ba dicembre 1932 ritorn\u00f2 a terra e fu aggiunto allo stato maggiore del 1\u00ba Distretto navale (Yokosuka), entrando alla stessa data anche in quello del quartier generale responsabile della difesa costiera della prefettura della capitale Tokyo. Portato al grado di capitano di vascello il 15 novembre 1935, il 2 dicembre divenne per un breve periodo membro del 1\u00ba Distretto navale, quindi inizi\u00f2 a frequentare al contempo il Collegio navale, istituzione superiore che si occupava di formare competenti ufficiali di stato maggiore; dal 6 gennaio al 1\u00ba dicembre 1936 fu poi distaccato presso lo stato maggiore generale della marina come attendente e ritorn\u00f2 da questo al 1\u00ba Distretto navale per un altro mese. Il 7 gennaio 1937, infatti, fu scelto per comandare dal 2\u00aa Divisione cacciatorpediniere, che guid\u00f2 per tutto l'anno; pass\u00f2 al comando dell'incrociatore leggero \"Jintsu\" il 1\u00ba dicembre e un anno dopo, il 15 dicembre 1938, divenne capo di stato maggiore del distretto di guardia di Mako (entit\u00e0 amministrativa con forze navali leggere per il controllo delle acque dell'Isola di Formosa).\nLa seconda guerra mondiale.\nIl 15 novembre 1939 Tanaka ebbe il comando di una grande unit\u00e0, l'incrociatore da battaglia \"Kongo\", a dispetto della sua specializzazione in cacciatorpediniere e utilizzo dell'armamento silurante. Il comando dell'unit\u00e0 gli fu riconfermato sia il 15 ottobre 1940, quando assunse anche il controllo della nave appoggio idrovolanti , sia il 15 novembre 1940. Il 15 aprile 1941 fu ridislocato per breve tempo come assistente di stato maggiore della 3\u00aa Flotta, quindi il 1\u00ba maggio fu nominato comandante della 6\u00aa Squadriglia sommergibili, con il quale rimase quattro mesi. Il 15 settembre fu posto alla testa della 2\u00aa Squadriglia cacciatorpediniere, dipendente dalla 2\u00aa Flotta, e il 15 ottobre ricevette la promozione a contrammiraglio. Il reparto di Tanaka fu poco dopo temporaneamente posto alle direttive della 3\u00aa Flotta del viceammiraglio Ib\u014d Takahashi, responsabile del supporto e della realizzazione della conquista delle Filippine e della porzione orientale delle Indie orientali olandesi. Tanaka guid\u00f2 le sue forze da bordo dell'incrociatore leggero e nave ammiraglia \"Jintsu\" (cacciatorpediniere \"Shiokaze\", 16\u00aa Divisione con lo \"Amatsukaze\" e lo \"Hatsukaze\", la 15\u00aa Divisione cacciatorpediniere con lo \"Hayashio\", lo , il \"Natsushio\" e il ) inquadrato nella squadra di copertura del contrammiraglio Takeo Takagi, che protesse gli sbarchi a Legaspi (Filippine) avvenuti incontrastati il 14 dicembre 1941. Visti i rapidi progressi nell'avanzata nelle Filippine, all'inizio del gennaio 1942 Tanaka conflu\u00ec con gran parte della 3\u00aa Flotta a Mindanao e da qui fece rotta per la costa orientale del Borneo sempre sotto gli ordini del contrammiraglio Takagi e del viceammiraglio Takahashi. Intanto la 2\u00aa Squadriglia aveva rimpiazzato la 15\u00aa Divisione con i cacciatorpediniere \"Kawakaze\", \"Yukikaze\", \"Tokitsukaze\", \"Ushio\" e \"Yamakaze\".\nIl 26 febbraio 1942, subito dopo l'occupazione dei punti chiave della grande isola ricca di giacimenti petroliferi, il cacciatorpediniere \"Amatsukaze\" ferm\u00f2 la nave ospedale \"Op ten Noort\", che il contrammiraglio Tanaka decise di indirizzare a Bandjermasin dove fu requisita dalla marina imperiale. Nel corso del 27 febbraio Tanaka partecip\u00f2 alla vittoriosa battaglia del Mare di Giava, contribuendo all'affondamento del cacciatorpediniere olandese e di quello britannico , che riusc\u00ec a infliggere danni modesti al \"Jintsu\" con le artiglierie prima di colare a picco. Conclusa con un completo successo a marzo l'occupazione della Indie orientali olandesi, a fine maggio Tanaka ebbe il compito di scortare un convoglio di dieci navi trasporto che recavano a bordo truppe e materiali per occupare l'atollo di Midway a inizio giugno: per l'operazione disponeva, oltre al \"Jintsu\", dei cacciatorpediniere \"Amatsukaze\", \"Hatsukaze\", \"Tokitsukaze\", \"Yukikaze\", \"Kuroshio\", \"Oyashio\", , \"Kagero\", , . Tuttavia non prese parte attivamente alla battaglia del 4-6 giugno che coinvolse solo la 1\u00aa Flotta aerea del viceammiraglio Ch\u016bichi Nagumo, seccamente sconfitta con gravi perdite.\nCon l'inizio della campagna di Guadalcanal il 7 agosto, Tanaka e la 2\u00aa Squadriglia cacciatorpediniere furono ridislocati nel Pacifico sud-occidentale per appoggiare le operazioni dell'8\u00aa Flotta del viceammiraglio Gun'ichi Mikawa, di base a Rabaul e responsabile per la difesa della regione. Sin dai primi giorni dal loro arrivo, Tanaka e il contrammiraglio Aritomo Got\u014d, suo personale amico e comandante della 6\u00aa Divisione incrociatori inserita nell'8\u00aa FLotta, espressero i propri dubbi sul comando bicefalo che si occupava delle operazioni a Guadalcanal, diviso tra l'8\u00aa Flotta e l'11\u00aa Flotta aerea del viceammiraglio Nishiz\u014d Tsukahara. Nel corso dell'inconcludente battaglia delle Salomone Orientali (23-25 agosto), i trasporti con a bordo rinforzi per un controsbarco e la squadriglia di Tanaka che li stava scortando furono sorpresi e attaccati dagli aerei statunitensi a nord dell'isola di Santa Isabel: l'incrociatore ausiliario \"Kinryu Maru\" fu incendiato, il cacciatorpediniere \"Mutsuki\" salt\u00f2 in aria e il \"Jintsu\" fu centrato tra le torri di prua da una bomba, la cui esplosione tramort\u00ec Tanaka sul ponte; quando si riprese, constat\u00f2 lo stato del convoglio ma poich\u00e9 Guadalcanal non distava molto Tanaka non si scoraggi\u00f2 e volle procedere; solo un perentorio ordine del viceammiraglio Mikawa lo fece desistere. Questa caparbiet\u00e0 divenne nota tra i militari statunitensi, che gli affibbiarono il soprannome \"Tanaka l'ostinato\". Egli fu inoltre il principale ideatore del cosiddetto \"Tokyo Express\", il regolare invio nottetempo di gruppi di cacciatorpediniere e altro naviglio leggero recanti rinforzi e vettovagliamenti alle truppe nipponiche su Guadalcanal: spesso conduceva lui stesso le veloci missioni, che raramente fallivano.\nA inizio novembre fu organizzata una nuova offensiva navale per far giungere a Guadalcanal un grande convoglio di undici trasporti: la scorta fu affidata al contrammiraglio Tanaka, che disponeva di dieci cacciatorpediniere (\"Amagiri\", \"Kagero\", \"Oyashio\", \"Makinami\", \"Takanami\", , \"Hayashio\", \"Kawakaze\", \"Suzukaze\", \"Umikaze\"). Nella prima fase della battaglia navale di Guadalcanal (13-15 novembre) la marina imperiale inflisse una grave sconfitta tattica navale agli statunitensi ma, poich\u00e9 la formazione era stata scompaginata e una delle corazzate era fuori uso (la ), le navi ripiegarono senza bombardare Henderson Field. Perci\u00f2, quando la mattina del 14 novembre Tanaka fece rotta su Guadalcanal dalle isole Shortland, rassicurato da erronei dispacci che le forze aeree statunitensi erano comunque fuori causa, fu avvistato dai velivoli di stanza a Guadalcanal e tartassato da continui attacchi aerei, provenienti anche dalla : in totale i trasporti abbandonati, affondati o costretti a tornare indietro furono sette. Tanaka non rinunci\u00f2 alla missione, trasbord\u00f2 gli uomini ancora vivi sui cacciatorpediniere e sui trasporti ancora efficienti e continu\u00f2 la navigazione; gli ultimi quattro trasporti furono infine fatti spiaggiare dal contrammiraglio per agevolare lo scarico di uomini, materiali e rifornimenti ma, in realt\u00e0, pose le navi alla merc\u00e9 del fuoco statunitense proveniente da terra, mare e cielo: solo una minima frazione dei rinforzi e dei vettovagliamenti era giunta a destinazione, a prezzo di perdite disastrose. Dopo questo fallimento strategico l'invio di convogli fu sostituito da intensivi viaggi del \"Tokyo Express\", che lasciavano in mare dei fusti stagni ripieni di munizioni, cibo e altro poi recuperate dalle truppe sulla terraferma. Nella notte tra il 30 novembre e il 1\u00ba dicembre gli otto cacciatorpediniere condotti da Tanaka (\"Takanami\", \"Makinami\", \"Kagero\", \"Oyashio\", \"Kuroshio\", \"Kawakaze\", \"Suzukaze\" e l'ammiraglia \"Naganami\") furono sorpresi da una squadra nemica superiore per numero e potenza di fuoco, ma egli reag\u00ec con rapidit\u00e0: annull\u00f2 la missione, fece accostare per nord-ovest e lanci\u00f2 numerosi siluri che inflissero danni assai gravi a tre incrociatori pesanti e affondarono lo . Il \"Takanami\" fu invece crivellato di colpi e affond\u00f2.\nNonostante tali pericoli, Tanaka persistette nelle missioni di rifornimento con i fusti e durante i primi giorni di dicembre ne complet\u00f2 un altro paio con successo. Nella notte del 12 dicembre per\u00f2 la sua ammiraglia, il cacciatorpediniere \"Teruzuki\", fu colpito da un siluro lanciato da una motosilurante, la cui esplosione fer\u00ec Tanaka. Era ormai chiaro che la campagna per Guadalcanal era perduta e, dopo accese discussioni, i vertici militari giapponesi decisero di evacuare l'isola, una soluzione che Tanaka aveva perorato a lungo e con forza nei mesi precedenti, attirandosi la disapprovazione dei suoi superiori. Le sue dichiarazioni lo fecero perci\u00f2 apparire come un perfetto capro espiatorio per la sconfitta: prendendo a pretesto le sue ferite, fu sollevato dal comando e rimpatriato. Il 29 dicembre fu assegnato allo stato maggiore generale della marina come attendente.\nUltimi anni e morte.\nRimessosi dalle ferite, il 5 febbraio 1943 Tanaka fu posto al comando della Unit\u00e0 di guardia e del Corpo marinai di Maizuru. Dal 1\u00ba ottobre ebbe responsabilit\u00e0 della 13\u00aa Forza speciale ausiliaria per il presidio delle basi, attivata appositamente e con quartier generale a Rangoon in Birmania; come fa intendere il nome era un reparto addetto al mentenimento dell'ordine e perci\u00f2 Tanaka non ebbe praticamente pi\u00f9 parte attiva nella guerra. Ricevette la promozione a viceammiraglio il 15 ottobre 1944 (una forma di contentino) e organizz\u00f2 la ritirata della sua unit\u00e0 a Moulmein e poi a Bangkok, sotto la pressione della 14\u00aa Armata britannica. Il 15 agosto 1945 l'Impero giapponese si arrese agli Alleati, ponendo fine al conflitto. Tornato in patria, Tanaka rassegn\u00f2 le dimissioni dalla marina il 26 giugno 1946, la quale fu sciolta nel 1947 e sostituita negli anni cinquanta da una \"Forza di autodifesa navale\". Egli si ritir\u00f2 a vita privata e mor\u00ec il 7 luglio 1969, all'et\u00e0 di 77 anni.\nOnorificenze.\nDati tratti da:"}
{"id": "2464680", "revid": "1776051", "url": "https://it.wikipedia.org/wiki?curid=2464680", "title": "Burning Rain (album)", "text": "Burning Rain \u00e8 il primo album in studio dei Burning Rain, pubblicato nel 1999 per l'etichetta discografica Pony Canyon."}
{"id": "2464681", "revid": "339392", "url": "https://it.wikipedia.org/wiki?curid=2464681", "title": "Nueva trova", "text": ""}
{"id": "2464686", "revid": "25323493", "url": "https://it.wikipedia.org/wiki?curid=2464686", "title": "Alice Nevers", "text": ""}
{"id": "2464687", "revid": "287204", "url": "https://it.wikipedia.org/wiki?curid=2464687", "title": "14\u00b0 distretto", "text": ""}
{"id": "2464688", "revid": "599013", "url": "https://it.wikipedia.org/wiki?curid=2464688", "title": "Pdp", "text": ""}
{"id": "2464690", "revid": "633110", "url": "https://it.wikipedia.org/wiki?curid=2464690", "title": "Gatling", "text": ""}
{"id": "2464692", "revid": "767487", "url": "https://it.wikipedia.org/wiki?curid=2464692", "title": "Pleasure to Burn (Burning Rain)", "text": "Pleasure to Burn \u00e8 il secondo album in studio dei Burning Rain, pubblicato nel 2000 per l'etichetta discografica Pony Canyon."}
{"id": "2464693", "revid": "1418004", "url": "https://it.wikipedia.org/wiki?curid=2464693", "title": "Diane Setterfield", "text": "Biografia.\nDiane Setterfield \u00e8 nata a Reading, ma \u00e8 cresciuta a Theale, nel sud dell'Inghilterra. Dopo aver frequentato la Theale Green School e la Bristol University, dove ha studiato Letteratura francese, ha insegnato in varie universit\u00e0 dell'Inghilterra e della Francia, dove ha vissuto per parecchi anni.\nLe sue prime pubblicazioni trattano della Letteratura francese del diciannovesimo e ventesimo secolo, in particolar modo di Andr\u00e9 Gide. Alla fine degli anni novanta abbandona l'insegnamento a causa della politica dell'universit\u00e0. \n\u00c8 sposata con Peter Whittall, un ragioniere, vive a Harrogate, North Yorkshire, con il marito e quattro gatti."}
{"id": "2464696", "revid": "287204", "url": "https://it.wikipedia.org/wiki?curid=2464696", "title": "Marino Mas\u00e9", "text": ""}
{"id": "2464697", "revid": "25323846", "url": "https://it.wikipedia.org/wiki?curid=2464697", "title": "Mystere", "text": ""}
{"id": "2464700", "revid": "1543377", "url": "https://it.wikipedia.org/wiki?curid=2464700", "title": "Arcille", "text": "Arcille \u00e8 una frazione del comune italiano di Campagnatico, nella provincia di Grosseto, in Toscana.\nGeografia fisica.\nLa frazione di Arcille \u00e8 situata nella parte meridionale del territorio comunale, nel pianetto di Sant'Antonio, un'area pedecollinare al limite est della piana di Grosseto, nella Maremma. Il paese sorge sulla riva destra del fiume Ombrone, in un punto pianeggiante lungo l'omonima valle; a sud \u00e8 delimitato dal corso del torrente Trasubbie, che va a immettersi nell'Ombrone poco distante, e che segna il confine con il comune di Scansano.\nLa frazione confina ad ovest con Istia d'Ombrone, e quindi con il comune di Grosseto, a nord-ovest con Marrucheti, a nord con Campagnatico, ad est con Polveraia e Baccinello, a sud con Preselle. Il centro abitato dista circa 12\u00a0km dal capoluogo comunale e poco pi\u00f9 di 13\u00a0km da Grosseto.\nStoria.\nIl toponimo \"Arcille\" deriva dalle piccole fortificazioni (\"arcillae\") che si trovavano lungo la strada che va a Cinigiano a difesa di viandanti in epoca romana. Per secoli area rurale scarsamente abitata, la frazione si \u00e8 sviluppata solamente nel corso del XX secolo, a seguito della completa bonifica della pianura maremmana e della riforma agraria avviata nel 1951.\nIl borgo doveva fungere come centro di servizio e aggregazione per tutti quei poderi e case coloniche sparse nella vasta campagna della valle delle Trasubbie, nel punto in cui il torrente confluisce nel fiume Ombrone, in seguito al fenomeno dell'appoderamento. Il villaggio doveva chiamarsi inizialmente \"Sant'Antonio\", in quanto sarebbe venuto a sorgere su un terreno della tenuta di Sant'Antonio, ma infine gli fu preferito il toponimo originale. Il borgo di Arcille fu fondato il 29 dicembre 1954, con la posa della prima pietra, ed inaugurato ufficialmente il 23 marzo 1958, alla presenza del ministro all'agricoltura Emilio Colombo. Nel 1955 era stata istituita la parrocchia, intitolata alla Madonna di Lourdes, per volere del vescovo Paolo Galeazzi, il quale propose di cambiare il nome di Arcille in \"Argille\", poich\u00e9 il terreno circostante risultava particolarmente ricco di argilla adatta alla fabbricazione di laterizi: il cambiamento non avvenne mai a causa del dissenso della popolazione. Arcille \u00e8 stata elevata a frazione di Campagnatico nel corso degli anni sessanta; tuttavia, il nome della frazione non corrispose a quello del centro abitato, ma a \"Sant'Antonio\", in quanto comprendeva anche le localit\u00e0 rurali sparse nell'omonimo pianetto che un tempo erano comprese nella storica tenuta.\nNel 2007 sono riemersi nei pressi del paese i resti fossili di tre antenati degli attuali dugonghi (mammiferi marini erbivori), vissuti nella zona oltre 4,5 milioni di anni fa, nel periodo pliocenico, in cui gli attuali affioramenti sabbiosi erano il fondale del mare tirrenico. Uno dei tre reperti fossili \u00e8 di grande valore scientifico perch\u00e9 \u00e8 stato considerato dagli studiosi il reperto pi\u00f9 completo della specie esistente al mondo. La scoperta e lo scavo sono stati effettuati dai ricercatori del Museo Geopaleontologico GAMPS di Scandicci.\nSociet\u00e0.\nEvoluzione demografica.\nQuella che segue \u00e8 l'evoluzione demografica di Arcille.\nGeografia antropica.\nLa frazione di Arcille si estende su un vasto territorio rurale delimitato dai corsi del fiume Ombrone e delle Trasubbie e dai confini amministrativi con i comuni di Cinigiano, Scansano e Roccalbegna. Fino al 1991 la frazione era in realt\u00e0 denominata \"Sant'Antonio\", in quanto raggruppava pi\u00f9 localit\u00e0 comprese nella vecchia tenuta di Sant'Antonio e il paese di Arcille non aveva ancora raggiunto una posizione di predominanza sugli altri centri abitati.\nIl centro abitato di Arcille (46\u00a0m s.l.m., 241 abitanti) \u00e8 situato a sud-ovest nel territorio della frazione rispetto alle altre localit\u00e0. La frazione conta nel suo insieme circa abitanti. Questo l'elenco delle altre cinque localit\u00e0 rurali:\nEconomia.\nArcille basa la sua attivit\u00e0 soprattutto sul settore agricolo, con la presenza di numerose aziende nella zona. Ogni anno si tengono nel paese numerose sagre gastronomiche (fava fresca e baccal\u00e0, tartufo, fungo porcino fritto, zafferano) che rendono la localit\u00e0 molto nota anche al di fuori del territorio provinciale.\nInfrastrutture e trasporti.\nLa frazione fu servita nella prima met\u00e0 del Novecento dalla ferrovia privata che collegava le miniere di Cana e di Baccinello con la ferrovia Tirrenica. Nel 1916 venne attivato il primo tratto da Cana ad Arcille, e due anni dopo fu inaugurato il prolungamento per Rispescia. Nel 1920, tuttavia, venne realizzato il tratto Arcille-Grosseto al fine di permettere facili collegamenti con la sede grossetana delle officine Ansaldo, portando cos\u00ec la linea per Rispescia alla dismissione. La nuova ferrovia rimase attiva fino agli anni cinquanta, quando ne fu decisa la chiusura.\nSport.\nNella frazione ha sede la societ\u00e0 calcistica \"ASD Arcille 1972\" che milita nel campionato di Terza Categoria.\nArcille \u00e8 anche frequentata per l'attivit\u00e0 di pesca sportiva data la grande quantit\u00e0 di pesci (soprattutto carpe) che popolano il fiume Ombrone nei pressi dell'abitato."}
{"id": "2464702", "revid": "1305772", "url": "https://it.wikipedia.org/wiki?curid=2464702", "title": "Transformers (videogioco 2004)", "text": "Transfomers \u00e8 un videogioco d'azione per PlayStation 2 del 2004 pubblicato da Atari e ispirato al noto franchise dei Transformers, in particolare alla serie animata \"Transformers Armada\".\nIn origine il titolo avrebbe dovuto essere \"Transformers Armada: Prelude to Energon\", ma poi fu ridotto a \"Transformers\".\nTrama.\nI malvagi Decepticon, forti della loro imponente armata di Decepticlones, sono ormai prossimi a vincere la guerra per la conquista di Cybertron; per gli Autobot non sembra esserci speranza, ma proprio quando Optimus Prime sta per essere sconfitto da Megatron un segnale energetico proveniente dai Minicon raggiunge improvvisamente il campo di battaglia.\nI Minicon sono una razza di Transformers fuggita da Cybertron un milione di anni prima e di cui si erano perse le tracce; di piccole dimensioni ma dotati di enormi poteri, i Minicon si rivelano l'asso nella manica che pu\u00f2 incidere pesantemente sulle sorti del conflitto e perci\u00f2 entrambi gli schieramenti si dirigono verso la fonte del segnale: la Terra.\nUna volta arrivati sul pianeta gli Autobot devono riuscire a liberare i Minicon, sparsi qua e l\u00e0 e sorvegliati dai Decepticlone, in modo da potersi alleare con loro e poter sconfiggere i Decepticon.\nPersonaggi.\nAutobot.\nNel gioco \u00e8 possibile comandare tre diversi Autobot.\nDecepticon.\nI Decepticon appaiono come boss di fine livello.\nMinicon da accompagnamento.\nSuperato il primo livello tre Minicon si rivelano e di l\u00ec in poi affiancheranno uno ciascuno i tre Autobot accompagnandoli durante l'avventura; gli altri Minicon, invece, una volta liberati potranno essere selezionati per potenziare il proprio Autobot, comportandosi quindi pi\u00f9 da armi che da personaggi veri e propri.\nModalit\u00e0 di gioco.\nIl gioco, d'azione con aspetti di tattica, offre una grafica 3D con visuale in terza persona dietro le spalle dal personaggio (tranne nei casi in cui venga sbalzato lontano o sconfitto, nei quali viene inquadrato dall'alto). Prima di affrontare un livello \u00e8 possibile selezionare uno dei tre Autobot e il relativo carico di Minicon.\nIl giocatore parte da un \"portale warp\", che permette di tornare al quartier generale degli Autobot; all'interno dei livelli \u00e8 possibile raggiungere e sbloccare altri portali, dopodich\u00e9 \u00e8 possibile utilizzarli per ritornare nei diversi punti dei livelli. Tornare al quartier generale permette di rifornirsi completamente di Energon (l'energia vitale dei Transformer) e di cambiare personaggio e carico di Minicon.\nQuando viene trovato un Minicon (che si trovano rinchiusi in gusci a forma di dodecaedro, spesso sorvegliati da Decepticlones o posti in luoghi difficilmente raggiungibili) \u00e8 possibile utilizzarlo immediatamente, se necessario sostituendolo a un altro gi\u00e0 in uso, oppure inviarlo al QG per poi selezionarlo successivamente. Oltre ai Minicon \u00e8 possibile raccogliere anche i Datacon, dischi di informazioni che sbloccano contenuti aggiuntivi come immagini di lavorazione e dei giocattoli o musiche accessibili poi dal men\u00f9 principale. La posizione sia dei Minicon sia dei Datacon \u00e8 segnalata da un bagliore giallo.\nQuando l'Autobot \u00e8 fermo, cliccando sulla levetta analogica destra \u00e8 possibile entrare in modalit\u00e0 zoom con visuale in prima persona (una volta attivata \u00e8 possibile muoversi) variando fra diversi livelli di ingrandimento. Quando inoltre si \u00e8 a distanza ravvicinata con un nemico, l'Autobot eseguir\u00e0 autonomamente una serie di tre colpi corpo a corpo con cui \u00e8 possibile eliminare o stendere l'avversario.\nI livelli di gioco sono ampi e liberamente percorribili bench\u00e9 studiati in modo che sia necessario attraversare determinati punti per attivare i vari portali e per far avviare delle scene preimpostate che consentono il prosieguo della trama. Il motore grafico riesce a mostrare gli ampi spazi senza rallentamenti. La conformazione del terreno \u00e8 irregolare e gli scenari presentano principalmente foreste amazzoniche e paesaggi ghiacciati; in molti casi l'avanzamento in modalit\u00e0 veicolo \u00e8 ostacolato dalla presenza di alberi. Le uniche tracce della presenza di esseri umani sul pianeta sono alcuni oggetti (come alcuni edifici e una nave) ma non ne compare nessuno. Dopo aver sconfitto il boss di un livello si rende disponibile il successivo ma \u00e8 anche possibile ritornare nei livelli precedenti (che per\u00f2 saranno popolati da nemici ancor pi\u00f9 agguerriti) per recuperare i Minicon rimasti.\nLa quantit\u00e0 di Energon \u00e8 un aspetto importante da considerare per il giocatore: non si trovano \"medkit\" per rigenerarlo, ma \u00e8 possibile raccoglierne una certa quantit\u00e0 dai nemici distrutti e quando si recupera un Minicon o un Datacon.\nAlla fine del primo livello gli Autobot trovano i tre Minicon da cui era partito il segnale verso Cybertron: dal livello successivo ogni Autobot sar\u00e0 affiancato da uno di questi, che gli rimane sempre vicino dando il proprio contributo sparando autonomamente agli avversari; premendo l'apposito tasto \u00e8 inoltre possibile attivare la \"connessione\", in cui il Minicon salta sulle spalle dell'Autobot potenziandone temporaneamente le capacit\u00e0 combattive. In questa modalit\u00e0 lo schermo si fa monocromatico e ci si muove al rallentatore; a differenza del carico di Minicon, tuttavia, la connessione non dispone di una barra di energia autonoma ma attinge direttamente dalla preziosa energia vitale dell'Autobot, il che impedisce di utilizzarla spesso o a lungo.\nUn aspetto importante del gioco \u00e8 la scelta del giusto Autobot e del carico di Minicon pi\u00f9 adatto ad affrontare una particolare situazione, a seconda della conformazione del terreno e del tipo e della quantit\u00e0 di nemici presenti. Il giocatore, anche andando per tentativi (il numero di vite \u00e8 illimitato e nel caso in cui si venga sconfitti \u00e8 possibile scegliere se rientrare in gioco dall'ultimo portale utilizzato oppure tornare al quartier generale: a volte il lasciarsi uccidere di proposito pu\u00f2 rappresentare una scorciatoia per raggiungere il QG pi\u00f9 velocemente), pu\u00f2 valutare se attaccare i nemici da lontano, scagliarsi direttamente contro di loro oppure tentare di fuggire correndo in modalit\u00e0 veicolo. In modalit\u00e0 veicolo, a cui si pu\u00f2 accedere in qualsiasi momento premendo l'apposito tasto, non \u00e8 possibile utilizzare Minicon tranne uno che concede uno scatto maggiore.\nLa partita viene salvata automaticamente sulla memory card ogni volta che viene raggiunto un qualche obiettivo (come il recupero di Minicon o Datacon o l'attivazione di un nuovo portale) senza interrompere il gioco. Una parte dei nemici sconfitti ritorna sul campo dopo che il giocatore ha visitato il QG.\nCarico di Minicon.\nOgni Minicon ha caratteristiche particolari e un certo costo, indicato da una a quattro tacche; ogni Autobot pu\u00f2 selezionare fino a quattro Minicon, rimanendo all'interno del carico permesso: i Minicon vengono collegati ai quattro tasti sul retro del controller e in alcuni casi \u00e8 possibile scegliere fra due tasti diversi, ma solitamente un certo Minicon \u00e8 associabile a solo tasto.\nAll'inizio del gioco non si hanno Minicon ma soltanto l'arma base, un \"blaster\" con peso zero collegato al tasto R1 (quest'ultimo sar\u00e0 sempre l'arma primaria), e salvo poche eccezioni la barra di energia dei Minicon si esaurisce con l'uso, per cui sono necessari alcuni secondi per ripristinarla completamente.\nI Minicon sono divisi in squadre distinte da colori diversi: equipaggiando due Minicon della stessa squadra si aumenta il limite massimo di energon trasportabile in quantit\u00e0 proporzionale alla squadra, con tre si aumenta anche la durata della connessione facendo consumare l'energon pi\u00f9 lentamente e infine con quattro si aumenta anche la velocit\u00e0 di ricarica della barra di energia dei Minicon.\nAccoglienza.\nLa rivista \"Play Generation\" classific\u00f2 Optimus Prime come il quarto protagonista pi\u00f9 gigantesco dei videogiochi usciti su PlayStation 2."}
