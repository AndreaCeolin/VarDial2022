{"id": "2540755", "revid": "1718925", "url": "https://it.wikipedia.org/wiki?curid=2540755", "title": "Terralba", "text": "Terralba (\"Terraba\" in sardo) \u00e8 un comune italiano di abitanti della provincia di Oristano in Sardegna, nella sub-regione del Campidano di Oristano.\nGeografia fisica.\nTerritorio.\nIl territorio di Terralba si trova nel Campidano settentrionale, una vasta pianura di origine acquitrinosa confinante ad est con il Monte Arci e la Marmilla. La sua popolazione conta oltre 10\u00a0000 abitanti tra il centro abitato principale e le sue due frazioni, Tanca Marchese, a 4,5\u00a0km e Marcedd\u00ec, a 13\u00a0km. Parte dei suoi 34,87\u00a0km\u00b2 di superficie rientrano nelle aree della Piana di Terralba bonificate a partire del 1918. E situato a nord del Rio Mogoro, uno dei pochi torrenti della zona.\nLa collocazione dell'abitato trovandosi sul percorso della Strada statale 126 Sud Occidentale Sarda, che da Marrubiu arriva fino a Sant'Antioco, ne fanno un importante crocevia verso i centri delle province del Medio Campidano e di Carbonia-Iglesias.\nLa casa comunale si trova a 9 metri sul livello del mare. I livelli di altitudine pi\u00f9 alto e pi\u00f9 basso sono rispettivamente di 30\u00a0m s.l.m. e 0\u00a0m s.l.m per un'escursione altimetrica complessiva di 30 metri. Secondo la classificazione sismica il centro abitato si trova in zona a rischio sismico molto basso e a rischio alluvione molto elevato.\nTerralba dista 23\u00a0km dal capoluogo di provincia Oristano, e 75\u00a0km dal capoluogo di regione Cagliari.\nGeologia e idrografia.\nIl monte Arci, presso la vicina Marrubiu era un vulcano molto attivo, delle ere oligocene, miocene e pliocene. Di questa intensa attivit\u00e0 rimangono oggi le rocce laviche e tracce di antichi insediamenti termali di cui oggi ne sopravvive solo uno, nell'alto Oristanese. Molto comune nella zona ancora oggi \u00e8 la presenza di Ossidiana, una roccia di origine lavica dal colore nero brillante.\nGli strati pi\u00f9 recenti del territorio di Terralba sono depositi di origine alluvionale dei corsi d'acqua provenienti dalle pendici del Monte Arci, dal Medio Campidano e dalla Marmilla. Di questi il Rio Mogoro che ancora oggi crea il bacino idrografico del territorio di Terralba, ne attraversa i territori, mentre gli altri due, il Rio Sitzerri e il Flumini Mannu di Pabillonis sfociano nella laguna di Marcedd\u00ec su territorio amministrato dai comuni confinanti.\nBonifica.\nUn evento che cambi\u00f2 drasticamente il paesaggio della piana di Terralba, che diede una svolta definitiva alla vita dei suoi abitanti e al futuro assetto amministrativo della zona fu la grande bonifica.\nIdea nata a fine XIX secolo, si articol\u00f2 in due periodi: il primo tra il 1895 e il 1918 coincise con la progettazione dell'opera mentre il secondo, tra il 1919 ed il 1928 coincise con la sua realizzazione ad opera della Societ\u00e0 Bonifiche Sarde.\nI progetti di prosciugamento delle paludi di \"Sa Ussa\" del 1916 furono il preludio alla bonifica di molte altre piccole paludi della piana di Terralba e al suo risanamento idrico grazie alla costruzione di canali di drenaggio e colmamenti di terra.\nDa non dimenticare l'uso massiccio dell'idrovora, di cui furono costruiti diversi esemplari.\nGi\u00e0 pochi mesi dopo l'inizio dei lavori, nella primavera del 1919 furono installate le prime elettropompe alimentate dalla prima linea elettrica ad alta tensione della zona appositamente costruita per alimentare anche le macchine elettriche utilizzate per i lavori di bonifica, nonch\u00e9 alimentare anche i primi impianti elettrici delle abitazioni della zona.\nL'opera pi\u00f9 celebre fu tuttavia la deviazione del Rio Mogoro, che essendo emissario dello stagno di sassu e delle paludi circostanti le alimentava con le sue acque. Il vecchio corso del fiume che per oltre 12\u00a0km scorreva lungo la costa creando pantani e acquitrini fu deviato lungo un nuovo corso lungo 11\u00a0km appositamente costruito, facendolo sfociare nello stagno di San Giovanni. L'opera richiese la rimozione di oltre un milione di metri cubi di terra.\nPer dare un'idea della portata dell'opera di bonifica: Furono rimossi diversi milioni di metri cubi di terra, i lavori riguardarono un'area di 18000 ettari. Furono usati tutti i mezzi dell'epoca: escavatori elettrici, nastri trasportatori, ma anche argini, canali, dighe di sbarramento, ponti e lunghe condotte. Furono costruiti 32\u00a0km di argini e 33\u00a0km di nuove strade.\nAlla bonifica segu\u00ec rapidamente l'avvio della coltura dei terreni e ampi piani di rimboschimento.\nGi\u00e0 tra il 1924 ed il 1925 entrarono in funzione i centri agricoli di Tanca Marchese, Linnas, Torrevecchia, Pompongias S'Ungroni, Centro Uno, Centro Due, Centro Tre e Alabirdis, ribattezzato poi Villaggio Mussolini (siamo nel 1928).\nGi\u00e0 dal 1927 si ebbe un'immigrazione di agricoltori provenienti dal Polesine (promossa da Mussolini appunto) con un primo gruppo di circa 150 persone che occuparono i poderi approntati dagli operai sardi e che in seguito verranno imitato da altri gruppi fino a raggiungere una popolazione di oltre 1500 abitanti.\nLa bonifica non segn\u00f2 solo il rilancio dell'agricoltura e dell'allevamento nei nuovi terreni sottratti alle paludi, ma anche il miglioramento delle condizioni sanitarie e il declino di un incubo onnipresente da due millenni nella piana di Terrlba, la Malaria.\nClima.\nIl clima di Terralba \u00e8 un clima temperato caldo influenzato dalla sua posizione geografica in prossimit\u00e0 del mare e dall'influenza del mare stesso, che mitiga le temperature. I mesi pi\u00f9 freddi sono gennaio-febbraio, mentre i pi\u00f9 caldi sono luglio-agosto. \nLe precipitazioni sono scarse. Piove poco e sotto forma di temporali anche violenti. Le precipitazioni si concentrano nel tardo autunno e in primavera, sono pi\u00f9 scarse in inverno e rarissime in estate. Il terralbese \u00e8 continuamente esposto all'azione del vento.\nI venti che soffiano pi\u00f9 frequentemente sono il maestrale proveniente da Nord-Ovest prevalentemente durante i mesi freddi o lo Scirocco, un vento caldo da Sud-Est prevalentemente durante i mesi estivi e chiamato localmente \"su bentu de soli\" (il vento del sole) proprio per la sua connotazione calda. Altri venti frequenti sono il Levante, il Ponente e la Tramontana.\nPer questo suo particolare clima ventilato durante tutto l'anno non \u00e8 raro percorrendo le campagne vedere alberi o i pini marittimi lungo la costa che il continuo spirare del vento ha piegato nel corso degli anni. Secondo la classificazione climatica Terralba \u00e8 classificato in zona C.\nIn base alla media trentennale di riferimento (1971-2000) della Stazione meteorologica di Capo Frasca, situata il linea d'area a meno di 16\u00a0km da Terralba, la temperatura media del mese pi\u00f9 freddo, gennaio, si attesta attorno ai 10.4\u00a0\u00b0C; quella del mese pi\u00f9 caldo, agosto, si attesta attorno ai 24.4\u00a0\u00b0C, quella media annuale si attesta attorno ai 17.4\u00a0\u00b0C. Le precipitazioni medie annue sono pari a 578.7\u00a0mm con picco in novembre e gennaio e minimi durante i mesi estivi.\nOrigini del nome.\nIl toponimo Terralba trae origine dalle locuzioni latine \"terra\", riferita al terreno e \"alba\", bianca, riferita alla zona caratterizzata da una piana di terreno chiaro composto da argille biancheggianti ricoperte da uno strato di terra, sabbia e ghiaia spessa circa un paio di metri.\nStoria.\nDalle origini all'abbandono di Neapolis.\nLa presenza dell'uomo nel territorio di Terralba risale al Neolitico antico.\nGi\u00e0 nel VI millennio a.C., a cui risalgono infatti le pi\u00f9 antiche testimonianze di insediamenti e attivit\u00e0 umane del territorio di Terralba, i primi colonizzatori trovarono un ambiente naturale ideale all'insediamento grazie alla vicinanza del Monte Arci in cui si poteva reperire l'ossidiana con grande facilit\u00e0 e ai pescosi stagni di Marcedd\u00ec e San Giovanni.\nL'ossidiana \u00e8 un vetro vulcanico da cui le genti neolitiche ricavarono utensili e armi e che favor\u00ec la nascita di molti insediamenti umani nella zona. Della presenza neolitica rimangono nel territorio di Terralba diversi insediamenti che includono tracce di antichi villaggi e molti antichi sepolcri.\nIn epoche successive anche nella piana di Terralba, come nel resto dell'isola, si insediarono le popolazioni nuragiche. Di quell'epoca rimangono i ruderi di sette insediamenti nel territorio comunale.\nSecondo la tradizione, la storia di Terralba inizi\u00f2 in un villaggio sulle coste dello stagno di San Giovanni chiamato Osea e fondato intorno al 1000 a.C. Le continue incursioni piratesche costrinsero i suoi abitanti ad abbandonare il villaggio e trasferirsi nella vicina citt\u00e0 di Neapolis, fondata dai fenici e poi occupata dai cartaginesi, divenendo uno degli scali marittimi pi\u00f9 importanti del commercio sardo-cartaginese. La citt\u00e0 era cinta da mura, provviste di quattro torri angolari e di acquedotti in cui venivano raccolte le acque piovane come a Cartagine.\nNel 238 a.C. i romani occuparono Neapolis facendola fiorire come uno dei maggiori centri abitati della zona, ampliandola ulteriormente fino a un'estensione di circa 34 ettari e abbellendola secondo l'uso romano, con monumenti e fregi come le Grandi erme di epoca tardo-imperiale.\nAbitata fino al periodo bizantino, successivamente anche Neapolis fu conquistata dai saraceni e gli abitanti superstiti decisero di spostarsi qualche chilometro nell'interno.\nDalla fondazione di Terralba alla dominazione spagnola.\nAbbandonata Neapolis dopo l'ennesima incursione saracena, gli abitanti si spostarono nell'interno e verso il 1017 fondarono Terralba. Non esistono documenti ufficiali che supportino l'effettivo motivo dell'abbandono di Neapolis a favore del nuovo insediamento di Terralba, ma molti studiosi sono concordi nell'affermare che la posizione interna del nuovo centro abitato avrebbe garantito una maggior sicurezza agli abitanti e sarebbe stata pi\u00f9 idonea all'agricoltura e alla pastorizia. Le rovine di Neapolis sono ancora presenti in prossimit\u00e0 della costa sullo stagno di San Giovanni, non lontano dall'odierna frazione di Marcedd\u00ec.\nIl nome Terra alba compare per la prima volta nel 1048 in un documento dove \u00e8 citato un vescovo di nome Francesco e in un documento risalente al periodo del Giudicato di Arborea datato 15 ottobre 1102 compare invece nella versione Terralba cos\u00ec come conosciuto oggigiorno.\nTerralba nel Medioevo appartenne al Giudicato di Arborea compresa nella curatoria di Bonorzuli della quale divenne capoluogo in sostituzione di Neapolis, abbandonata in seguito alle continue incursioni saracene.\nVenne trasferita a Terralba anche la diocesi, quando anche il vescovo Mariano I abbandon\u00f2 Neapolis e con esso giunsero a Terralba anche il pulpito ligneo, il crocifisso e la statua di San Pietro, patrono di Neapolis prima, patrono di Terralba ora.\nL'elevazione di Terralba a sede vescovile permise all'abitato di fiorire economicamente e divenire un centro di riferimento del circondario. Con questo periodo coincise l'edificazione della chiesa di San Pietro, la cui costruzione inizi\u00f2 nel 1144. Nel 1503 la sede della diocesi fu spostata ad Ales dal Papa Giulio II della Rovere.\nTerralba spopolata da un periodo di carestie ed epidemie viene concessa in feudo ai Carroz in quanto parte della curatoria di Bonorzuli attorno al 1413.\nNel 1527 Terralba sub\u00ec il saccheggio dei corsari barbareschi, spintisi per la prima volta nell'interno, che misero a ferro e fuoco l'abitato e rapirono gli abitanti che non riuscirono a fuggire. Nel 1580 Terralba giaceva ancora in rovina e cos\u00ec rimase per altri 22 anni fino al 1602 quando inizi\u00f2 un timido ripopolamento.\nBisogner\u00e0 attendere fino al 1640 per una vera rinascita del borgo, quando il barone di Uras, nel cui feudo il paese si trovava, ne promosse il ripopolamento per acquisirne i diritti feudali, per cui il paese venne unito alla baronia di Uras dipendente dal marchesato di Quirra, feudo dei Centelles.\nNel 1668 Terralba conta 1250 abitanti Di quell'epoca sopravvivono oggi tre torri edificate lungo la costa per la difesa dai pirati saraceni, Torre Vecchia, Torre Nuova e Flumentorgiu..\nDal Regno di Sardegna al XXI secolo.\nNel 1718 alla dominazione spagnola subentra il dominio di Casa Savoia nell'intera isola.\nNel Settecento il territorio di Terralba era ancora un immenso acquitrino in cui imperversava la malaria e di cui la zona deteneva il poco invidiabile primato nell'intera Sardegna. Nonostante ci\u00f2 nel 1761 la popolazione raggiunge i 1600 abitanti.\nSi dovr\u00e0 attendere fino al 1895 per iniziare a ideare la grande bonifica, che finalmente alla fine del 1918 prender\u00e0 il via e che nel decennio successivo trasformer\u00e0 l'acquitrinosa piana di Terralba in 20000 ettari di terreno coltivabile, ma non avr\u00e0 ancora risolto pienamente il problema della malaria.\nNel 1840, con la soppressione del sistema feudale, il paese fu riscattato agli Osorio de la Cueva, ultimi feudatari e successori dei Centelles, per cui divenne un comune amministrato da un sindaco e da un consiglio comunale, e dal 1859 al 1927 Terralba fu capoluogo dell'omonimo mandamento, nel circondario di Oristano in provincia di Cagliari.\nNel 1872 anche la piana di Terralba viene raggiunta e collegata al resto dell'isola dalla ferrovia. La vicina stazione di Marrubiu-Terralba-Arborea apr\u00ec in concomitanza col passaggio del primo convoglio il 9 aprile 1872.\nNel 1928 (siamo nel ventennio fascista) nei nuovi territori bonificati viene fondato il Villaggio Mussolini. Nello stesso anno con il Regio Decreto N\u00b02230 firmato da Vittorio Emanuele III i comuni limitrofi di Marrubiu e San Nicol\u00f2 d'Arcidano vengono accorpati al comune di Terralba divenendone frazioni.\nNel 1930 il Villaggio Mussolini viene elevato a comune indipendente. Questa divisione del territorio segna per Terralba la perdita quasi totale dei territori appena bonificati e una drastica riduzione del territorio comunale di oltre la met\u00e0 rispetto a prima del 1928.\nNel 1947 San Nicol\u00f2 d'Arcidano annesso nel 1928 al comune di Terralba viene nuovamente elevato a comune indipendente.\nNel 1948 anche Marrubiu annessa 20 anni prima al comune di Terralba viene nuovamente elevata a comune indipendente a seguito della rivolta degli abitanti del 10-13 dicembre 1947 contro l'unione al comune di Terralba e culminata durante una manifestazione con l'assassinio di Terenzino Trudu.\nSempre del 1948 \u00e8 la costruzione della Cantina Sociale di Terralba che segn\u00f2 l'avvio della ripresa economica del Dopoguerra dando il via a molte altre attivit\u00e0 commerciali ed artigianali.\n\u00c8 sempre del Dopoguerra la completa eradicazione dalla piana di Terralba della malaria tramite il sostegno della Fondazione Rockfeller che sponsorizz\u00f2 una grande opera di disinfezione tramite il tristemente noto insetticida DDT.\nFino al 16 luglio 1974, data in cui fu costituita la Provincia di Oristano, Terralba appartenne alla Provincia di Cagliari.\nLuned\u00ec 18 novembre 2013, Terralba subisce l'alluvione dovuta alle piogge intense scaricate dal ciclone \"Cleopatra\". Le vie della parte bassa del centro abitato vengono invase da circa un metro d'acqua, che nei seminterrati sfiora i tre metri.\nAl 2017 Terralba \u00e8 il secondo centro abitato dell'Oristanese per abitanti dopo il capoluogo Oristano.\nSimboli.\nLo stemma e il gonfalone del comune di Terralba sono stati concessi con decreto del presidente della Repubblica dell'11 settembre 1996.\nVi sono raffigurati una torre costiera ed un veliero sul mare. La composizione vuole ricordare la storia di Terralba quando, nel porto di Marcedd\u00ec, che si trova nella parte orientale del golfo oristanese, arrivavano le navi per gli scambi commerciali di prodotti come l'ossidiana.\nMonumenti e luoghi d'interesse.\nArchitetture religiose.\nNel territorio di Terralba sono presenti varie chiese: la concattedrale di San Pietro in \"Piazza Cattedrale\", la chiesa di San Ciriaco a sud-est dell'abitato e la cappella Regina Pacis in via XX Settembre, nella frazione di Marcedd\u00ec vi \u00e8 una chiesa intitolata a Nostra Signora di Bonaria, mentre alla Tanca del Marchese \u00e8 stata dedicata una chiesa a Ges\u00f9 Maestro.\nConcattedrale di San Pietro.\nRicostruita a partire dal 1821 in forma tardo-barocca sul sito della pi\u00f9 antica cattedrale romanica del 1144 voluta da Mariano I, ha orientamento simile a quello attuale con abside semicircolare.\nAi primi dell'Ottocento l'antica cattedrale si trovava in uno stato di pessima conservazione, si decise perci\u00f2 di demolirla per far posto ad una nuova struttura.\nI lavori iniziarono nel 1820 e terminarono nel 1930, con il completamento della pavimentazione del presbiterio e la collocazione dell'altare maggiore. Nel 1933 la chiesa viene consacrata.\nNella cattedrale sono custoditi capitelli provenienti da Neapolis e recuperati dalla demolizione dell'abside della precedente cattedrale del 1144. Sono inoltre conservati il fonte battesimale del 1626, il pulpito ligneo del XVII secolo ed una preziosissima croce argentea spagnola.\nRisalgono al XVII anche le statue lignee di San Pietro, della Madonna del Rosario e della Madonna del Rimedio.\nChiesa di San Ciriaco.\nSeconda per importanza, si trova nel Sud-Est dell'abitato. Fu fondata nel 1741, come indicato sull'unica campana del campanile a vela.\nLa chiesa originaria fu costruita con i tradizionali mattoni crudi, mentre le pietre di difficile reperimento nella zona all'epoca, furono usate solo per le fondamenta. Dal punto di vista architettonico non aveva nulla di diverso dalle tante chiese campestri della zona. Era formata da una navata unica con addossata all'abside la piccola sagrestia. Il tetto era a capriate con una fitta rete di canne e tegole di tipo sardo, l'altare di pietra sormontato da due gradini di legno.\nVisto lo stato di degrado della struttura, nel 1949 se ne dispose la demolizione e la ricostruzione. Nel 1958 la chiesa venne consacrata. Tra il 1996 ed il 1997 la chiesa \u00e8 stata restaurata e abbellita. La navata centrale in cemento \u00e8 stata rivestita da un elegante trabeatura lignea e due navate laterali a soffitto sporgente.\nIl presbiterio \u00e8 arredato da una mensa marmorea e da un ambone anch'esso marmoreo. In prossimit\u00e0 della parete si trova un tabernacolo, una statua di San Ciriaco e un grande Crocifisso di ceramica, capolavoro dell'artista terralbese Dina Pala.\nNella chiesa sono custoditi un prezioso quadro storico di Padre Lilliu, il sarcofago di Maria Bambina, le campane ed il Tabernacolo del precedente edificio. Sono inoltre visibili due statue di San Ciriaco di cui la pi\u00f9 piccola usata durante la processione in occasione dei festeggiamenti del Santo l'8 agosto.\nChiesa della Madonna di Bonaria (Marcedd\u00ec).\nDedicata alla Madonna di Bonaria, questa chiesa fu costruita nel 1930 su un terreno donato da un privato cittadino per far fronte all'ostacolo di trovare un luogo giudicato adatto dove conservare il SS. Sacramento in occasione della festa della Madonna di Bonaria. La chiesa si presenta molto semplice come il resto dalla borgata.\nChiesa di Ges\u00f9 Maestro (Tanca Marchese).\nL'ultima in ordine di fondazione nel territorio di Terralba e la prima costruita secondo i criteri di costruzione delle chiese in epoca contemporanea.\nCappella Regina Pacis.\nLa Cappella Regina Pacis \u00e8 stata edificata sul finire degli anni novanta del secolo scorso su iniziativa del sacerdote Teodoro Marcias.\nArchitetture civili.\nPur vantando una storia quasi millenaria Terralba non possiede monumenti pubblici di epoche anteriori all'Ottocento. Questo perch\u00e9 fino alla fine del XIX secolo la pietra era un materiale da costruzione costoso e poco accessibile. Il materiale solitamente usato erano i mattoni crudi, un materiale pi\u00f9 economico e fabbricabile ovunque ma di scarsa durata nel corso dei decenni. Nonostante ci\u00f2 sono annoverabili tra i palazzi pubblici di interesse:\nLa casa comunale.\nEdificata nel 1932 ed inaugurata nel 1933 presenta esternamente i fregi in uso nelle costruzioni dell'epoca di Stile Liberty.\nIl costo della costruzione si aggir\u00f2 sulle 800000 lire dell'epoca. Dopo un periodo di profondo degrado la casa comunale \u00e8 stata interamente ristrutturata e ammodernata negli anni novanta riascquistando la bellezza di un tempo.\nIl Teatro civico (ex Casa del Fascio).\nLa Casa del Fascio chiamata anche Dopo lavoro, fu costruita nel 1932. Durante il ventennio fascista funse da sede locale del Partito Nazionale Fascista ed \u00e8 stata un punto di aggregazione per i Terralbesi anche dopo il secondo conflitto mondiale, diventando un cinema, fino al lento declino che la port\u00f2 al completo abbandono e degrado. Rimasta per decenni in questo stato, durante gli anni novanta \u00e8 stata recuperata ed inaugurata nel 2002. Oggi \u00e8 sede del Teatro Civico, spesso utilizzata anche per conferenze, rappresentazioni teatrali e proiezioni.\nLe scuole elementari di via Roma.\nCostruite nel 1912, sono un altro esempio di architettura dei primi del Novecento con i fregi, le alte finestre e gli alti soffitti in Stile Liberty. In alcune aule sono ancora visibili i vecchi banchi con ancora il foro per il calamaio e la stufe di terracotta, per concezione molto simili alla stufa in maiolica usate come forma di riscaldamento fino all'avvento dei termosifoni.\nSiti archeologici.\nIl territorio di Terralba, grazie ai suoi fertili suoli sabbiosi, \u00e8 stato abitato sin dal Neolitico; in particolare le testimonianze rinvenute in alcuni siti dislocati nelle campagne (tra i quali San Giovanni, San Ciriaco, Bau Angius) riportano alla Cultura di Ozieri. Altre testimonianze venute alla luce nei pressi della chiesa di San Ciriaco hanno dato lo stesso nome a una facies regionale inquadrabile nel Neolitico Recente. Sebbene il terralbese offra anche numerose testimonianze della civilt\u00e0 nuragica, la gran parte delle testimonianze conosciute risale al periodo della dominazione punica. Grazie alle ricerche pluriennali di Gino Artudi e Sandro Perra, seguite dalle indagini sistematiche dell'\u00e9quipe guidata Peter Van Dommelen, \u00e8 stato possibile individuare i resti di numerosissimi insediamenti rurali (il periodo di maggior frequentazione si colloca tra fine V e III-II secolo a.C.), la cui densit\u00e0 non trova confronti con nessun altro contesto punico del Mediterraneo. Evidentemente il fertile territorio della piana di Terralba rientrava in un programma organizzato di sfruttamento agricolo, in cui forse la coltura della vite aveva un'importanza primaria.\nNelle campagne, nel 1960, in localit\u00e0 \"Pauli Putzu\", sono state rinvenute casualmente dieci tombe di et\u00e0 romana con corredo funerario. Il corredo rispecchiava la condizione sociale ed economica del defunto e aveva lo scopo di accompagnarlo nel lungo viaggio nell'oltretomba; comprendeva una moneta, una lucerna, il lacrimatoio, piatti ed anfore. L'opera devastatrice dei tombaroli ha per\u00f2 provocato danni irreparabili alla necropoli. Infatti, solo 33 reperti sono stati recuperati e sono ora conservati presso la Scuola Media Statale di Terralba.\nDurante i lavori di ammodernamento della casa catechistica nel quartiere di Santa Maria \u00e8 stata rinvenuta una vasca di epoca romana appartenente a un'antica fattoria.\nAree naturali.\nLaguna di Marcedd\u00ec e stagno di San Giovanni.\nLa laguna di Marcedd\u00ec e lo stagno di San Giovanni sono ci\u00f2 che resta delle aree umide della zona dopo i lavori di bonifica che interessarono la piana di Terralba e il basso Oristanese. Uno sbarramento artificiale separa fisicamente la laguna di Marcedd\u00ec dal mare da un lato e dallo stagno di San Giovanni dall'altro.\nLe due lagune hanno fondali con profondit\u00e0 molto diverse, dato che lo stagno di San Giovanni non raggiunge il metro di profondit\u00e0 mentre quello di Marceddi supera i tre metri di profondit\u00e0.\nAnche i regimi di salinit\u00e0 sono assai diversi: le acque dello Stagno di San Giovanni oscillano tra il 27%(in Inverno) e il 32%(in Estate) di salinit\u00e0 mentre quelle di Marcedd\u00ec conservano una salinit\u00e0 tra il 33% e il 35% tutto l'anno.\nLe differenti profondit\u00e0 e salinit\u00e0 dei due stagni influenzano la vegetazione e la fauna che li circondano.\nLagune con un ecosistema unico, arrivano ad ospitare oltre 5000 uccelli svernanti e rappresentano una delle zone di maggiore concentrazione e nidificazione di specie rare e vulnerabili come il Porphyrio porphyrio (Pollo Sultano), specie presente in Sardegna e in nessun'altra zona d'Italia e l'Ardea purpurea (airone rosso).\nLe specie svernanti pi\u00f9 comuni sono la folaga, la garzetta e l'airone bianco maggiore (\"Casmerodius albus\").\n\u00c8 inoltre possibile avvistare l'Aythyinae (anatra tuffatrice), il Circus aeruginosus (falchetto di palude), l'Anas platyrhynchos (germano reale), il Podiceps cristatus (svasso maggiore), il Podiceps nigricollis (svasso piccolo), la rara Glareola (pernice di mare) e il suggestivo Phoenicopterus roseus (fenicottero rosa).\nEntrambe le lagune rientrano in una vasta area protetta di oltre 1800 ettari in base alla convenzione di Ramsar stipulata nel 1971 che mise sotto tutela le zone umide di molte nazioni e tra questi gli stagni dell'Oristanese che da soli rappresentano i 2/3 delle zone umide italiane.\nSociet\u00e0.\nEvoluzione demografica.\nPer un lungo periodo, dal 1861 al 1921 il saldo di crescita si mantenne statico, con una popolazione pressoch\u00e9 invariata sotto i 5\u00a0000 abitanti, complice la difficile situazione economica e la scarsa salubrit\u00e0 della zona.\nCon l'avvio della bonifica la situazione cambi\u00f2 repentinamente e la crescita demografica progred\u00ec ininterrottamente nel corso dei decenni successivi, per stabilizzarsi solo intorno agli anni ottanta.\nComplice dell'inizio della crescita demografica furono la creazione di una microeconomia di zona che ruot\u00f2 intorno agli ingenti lavori di bonifica e di conseguenza l'indotto di operai a essa destinati, immigrati dal resto dell'isola ma in misura maggiore immigrati dal Nord-Est.\nNei decenni successivi l'indice di crescita demografica positivo fu possibile grazie ai risultati ottenuti con la bonifica: nuovi terreni coltivabili e un netto miglioramento della salubrit\u00e0 della piana di Terralba che attirarono nuovi abitanti.\nEtnie e minoranze straniere.\nSu una popolazione totale di abitanti al 31 dicembre 2010, gli stranieri residenti nel comune di Terralba sono 133, che corrispondono a un tasso di immigrazione straniera del 13 per mille.\nTerralba \u00e8 il comune della provincia col pi\u00f9 alto numero di immigrati, seconda solo al capoluogo Oristano.\nSono suddivisi secondo le nazionalit\u00e0 sottostanti:\nLingue e dialetti.\nLa lingua parlata \u00e8 l'italiano, bench\u00e9 nelle conversazioni locali sia diffuso e largamente usato il sardo campidanese. Il sardo campidanese come tutte le altre variazioni del sardo \u00e8 sostanzialmente una lingua romanza derivata dal latino.\nIl sardo campidanese parlato nella piana di Terralba abbraccia particolari della variante del campidanese oristanese e del campidanese rustico, trovandosi a cavallo delle due zone linguistiche.\nNell'oristanese \u00e8 caratteristica l'elisione della N' intervocalica da cui Aristanis (Oristano) viene pronunciato Arist\u00e3is, cani (cane) viene reso in \"c\u00e3i\", pani (pane) in \"p\u00e3i\", oltre a una curiosa inversione letterale per cui cabra (capra) viene pronunciato \"craba\" e \"cherbeddu\" (cervello) viene reso \"chrobeddu\".\nL'Oristanese meridionale, dove si colloca la piana di Terralba, assume gradatamente alcuni caratteri del campidanese rustico, parlato nella vicina provincia del Medio Campidano.\nCaratteristiche fonetiche del campidanese rustico sono l'elisione della L, per cui soli (sole) viene pronunciato \"soi\" o \"celu\" (cielo) viene reso \"ceu\" oltre ad altre metafonesi, nasalizzazioni e contrazioni vocali.\nNella vicina frazione di Tanca Marchese \u00e8 presente una minoranza di lingua veneta derivata dalle massicce immigrazioni dal Polesine degli anni trenta, in continuo calo in quanto i figli degli immigrati la stanno progressivamente abbandonando in favore dell'italiano.\nReligione.\nLa maggioranza della popolazione di Terralba \u00e8 di fede cattolica e nel comune, appartenente alla Diocesi di Ales-Terralba hanno sede tre parrocchie.\nOltre ai testimoni di geova, vi sono gli evangelici e alcuni appartenenti alla Chiesa ortodossa, tra gli immigrati vi sono prevalentemente i musulmani.\nIstituzioni, enti ed associazioni.\nUnione dei comuni del Terralbese.\nPer sopperire in modo pi\u00f9 sinergico e funzionale alle necessit\u00e0 dei comuni della piana di Terralba, nonch\u00e9 ottenere un risparmio sulle risorse economiche dei singoli municipi, \u00e8 stato fondata negli scorsi anni l'Unione dei comuni del Terralbese.\nTra le sue funzioni il servizio intercomunale di raccolta differenziata, il servizio biblioteche, il servizio di vigilanza e di assistenza tecnica ai municipi associati.\nI comuni associati sono:\nTerralba\nMarrubiu\nArborea\nSan Nicol\u00f2 d'Arcidano\nUras\nCultura.\nIstruzione.\nBiblioteche e archivi.\nA Terralba \u00e8 presente una biblioteca comunale intitolata a Sebastiano Satta. Attualmente ha sede in via Giuseppe Zedda. \nNello stesso edificio ha sede anche l'archivio storico, inaugurato nel 2014.\nScuole.\nA Terralba esistono 3 scuole materne, 2 scuole elementari, 1 scuola media e 3 sedi decentrate di scuola media superiore: un liceo scientifico, un istituto tecnico commerciale (Istituto tecnico amministrazione, finanza e marketing\n) e un istituto grafico.\nEventi.\nFuoco di sant'Antonio.\nCome in altre zone d'Italia anche a Terralba nella notte tra il 16 e il 17 gennaio \u00e8 tradizione far festa bruciando dei fal\u00f2 di arbusti dedicati a Sant'Antonio patrono del fuoco.\nIn tempi antichi la tradizione voleva che le ceneri del fal\u00f2, conservate in sacchetti, servissero come amuleti per tenere lontane malattie e persone portatrici di guai.\nNei giorni precedenti la festa i giovani usano andare per le case a chiedere offerte o doni di cibo da consumare la sera della festa al fuoco del fal\u00f2.\nCarnevale.\nLa sua principale caratteristica \u00e8 rappresentata dai carri allegorici provenienti dai paesi vicini.\nTradizionali le zeppole distribuite dalla Pro Loco durante \"su mattisi de coa\", ovvero il marted\u00ec grasso e i malloreddus alla campidanese sono distribuiti dopo la sfilata della domenica.\nSan Ciriaco.\nSanto da cui prende nome l'omonimo quartiere e a cui \u00e8 dedicata la chiesa del quartiere, la seconda dell'abitato di Terralba.\nLe celebrazioni ed i festeggiamenti si svolgono l'8 agosto, con una nutrita processione del santo per il quartiere e il tipico mercato con bancarelle di ogni tipo che anima l'ultimo tratto di via Roma, strada principale del quartiere.\nSagra di Bonaria.\nNata in modo spontaneo nell'agosto 1924, quando un gruppo di fedeli si riun\u00ec spontaneamente per organizzare la prima edizione di questa festa.\nI riti religiosi in onore della Madonna di Bonaria iniziano il venerd\u00ec successivo alla settimana di Ferragosto.\nIl simulacro viene trasportato su una tradizionale barca posta sopra un carrello e scortata a piedi dai fedeli per circa 15\u00a0km, dalla chiesa di San Pietro nel centro di Terralba alla chiesetta di Marcedd\u00ec.\nIl sabato la santa viene portata in processione per le vie della frazione e la domenica si compie la tradizionale processione in mare con numerose barche di fedeli che seguono quella della santa e che si conclude con il tiro di una corona di fiori sull'acqua.\nTradizionali i muggini di Marcedd\u00ec cotti e consumati dai fedeli nei tradizionali \"statzusus\" o tettoie.\nLa santa rimane a Marcedd\u00ec fino al sabato successivo, quando viene riaccompagnata dai fedeli con la processione a piedi inversa e viene festeggiato il \"Ritorno della santa\".\nGeografia antropica.\nSuddivisioni storiche.\nFuntanedda.\nQuartiere storico del centro abitato, prende il nome da una fontana pubblica (oggi non chiaramente visibile) a cui un tempo quando ancora non era disponibile l'acqua corrente nelle case attigevano l'acqua tutti gli abitanti del quartiere.\nPorta il nome del quartiere una lunga via in realt\u00e0 senza sbocco da cui si diramano numerosi altri vicoli anch'essi ciechi. In molti punti sono ancora visibili le vecchie case di una volta costruite con \"su ladrini\", i tipici mattoni crudi di terra lasciati seccare al sole.\nSu Cungiau de is domus beccias.\nLetteralmente \"Il campo delle case vecchie\". \u00c8 un quartiere periferico della zona sud ovest del centro abitato. A dispetto del suo nome si trovano poche antiche costruzioni.\nIl quartiere porta questo nome pi\u00f9 presumibilmente per la presenza di manufatti e zone di interesse archeologico risalenti al periodo Fenicio-Cartaginese e Romano, che oggi in molti punti si trovano al di sotto delle costruzioni contemporanee.\nSan Ciriaco.\nQuartiere periferico della zona Sud Est del centro abitato, porta il nome del Santo della chiesa del quartiere.\nDi rilevante importanza \u00e8 il villaggio preistorico di San Ciriaco risalente al 3500-3300 a.C. oltre a diversi rinvenimenti di epoca Nuragica nel quartiere. Nel corso degli anni novanta si sono svolti diversi scavi ostacolati dal fatto che oltre la met\u00e0 del villaggio preistorico si trova sotto le costruzioni contemporanee.\nS'Isca.\nIl pi\u00f9 recente dei quartieri, in estrema periferia della zona Sud Est del centro abitato. \u00c8 nato e si \u00e8 sviluppato a partire dai primi anni ottanta a seguito dell'avvio dell'edilizia popolare.\nUlteriormente ampliato durante gli anni novanta vive oggi, lo stato di maggior disagio e degrado tra i quartieri dell'abitato di Terralba.\nP.I.P..\n\u00c8 il quartiere artigianale sorto a circa 2\u00a0km fuori dall'abitato in direzione della SS 131. Nato e sviluppatosi in sordina verso la fine degli anni novanta, ha vissuto nell'ultimo decennio un boom di espansione con molte attivit\u00e0 artigianali che anche dietro stimolo municipale hanno abbandonato il centro abitato alla volta del quartiere a loro dedicato, decongestionando in modo evidente l'abitato dal traffico pesante.\nFrazioni.\nSono luoghi di interesse per ragioni diametralmente opposte le due frazioni di Marcedd\u00ec, Torrevecchia e Tanca Marchese:\nMarcedd\u00ec.\nMarcedd\u00ec \u00e8 un suggestivo villaggio di pescatori adagiato sulla omonima laguna e circondato da una fitta macchia di pini marittimi. Per la maggior parte dell'anno quasi disabitata, la borgata si anima prevalentemente d'estate, quando una discreta parte della popolazione di Terralba si sposta nella frazione dove molte famiglie possiedono una seconda casa.\nLa particolarit\u00e0 di Marcedd\u00ec sta nell'umilt\u00e0 delle abitazioni, talvolta semplici stanze intonacate a grezzo con un tetto di eternit e un arredamento di gusto r\u00e9tro, frutto del riciclo dei mobili sostituiti nelle case di abitudinaria residenza nel corso dei decenni.\nLe strade della frazione sono quasi tutte non asfaltate e l'illuminazione pubblica in molti punti presenta ancora i lampioni di epoca fascista o dell'immediato dopoguerra. Specie in estate passeggiando per la borgata non \u00e8 raro vedere pescatori che riparano le reti o che vendono il pesce appena pescato.\nTutto ci\u00f2 unito alla vita semplice qui vissuta nei mesi estivi, rendono Marcedd\u00ec un borgo in cui il tempo pare essersi fermato.\nAl centro di un forte interesse mediatico durante gli anni novanta quando il demanio ne voleva la quasi completa demolizione, la frazione di Marcedd\u00ec \u00e8 rimasta intatta e nel 2003 \u00e8 stato firmato un accordo di programma tra Comune, Regione e Agenzia del Demanio che ha posto le basi per liberare la borgata dai vincoli demaniali imposti dallo Stato sin dagli anni cinquanta.\nNel 2007 \u00e8 stata realizzata la rete dei collettori delle acque bianche che, convogliando le acque piovane fuori dal centro abitato, ha reso pi\u00f9 salubri le abitazioni.\nTanca Marchese.\nNata con l'avvio della bonifica, Tanca Marchese (in lingua sarda \"Sa Tanca de su Marchesu\") conserva nei suoi punti pi\u00f9 vecchi un'edilizia, un paesaggio e un fascino che ricorda molto pi\u00f9 un piccolo borgo del Nord Italia piuttosto che una frazione di un qualunque comune sardo.\nIn particolare questa influenza storica \u00e8 ancora visibile in Piazza Sant'Antonio, dove la totalit\u00e0 delle costruzioni conserva tuttora sull'architettura tutti gli effetti dell'influenza architettonica settentrionale.\nTutto ci\u00f2, come parte dei suoi abitanti, deriva direttamente dalla massiccia immigrazione veneto-ferrarese che interess\u00f2 la zona intorno agli anni trenta del Novecento e che influenz\u00f2 ogni aspetto di questa frazione.\nInfrastrutture e trasporti.\nStrade.\nLe principali arterie viarie che raggiungono il comune sono:\nFerrovie.\nPorta il nome del comune la stazione di Marrubiu-Terralba-Arborea (intitolata a Terralba tra gli anni venti e quaranta), situata nella vicina Marrubiu. L'impianto \u00e8 situato lungo la Dorsale Sarda, ed \u00e8 servito dai treni di Trenitalia."}
{"id": "2540756", "revid": "146092", "url": "https://it.wikipedia.org/wiki?curid=2540756", "title": "Chiesa di Santa Croce al Mercato", "text": ""}
{"id": "2540757", "revid": "767487", "url": "https://it.wikipedia.org/wiki?curid=2540757", "title": "Fabrizio Del Monte", "text": "Ha avuto anche esperienze nel campionato Euro 3000 Series (per due volte vicecampione), nella Champ Car World Series, e come test driver nel campionato mondiale di F1 per la scuderia Midland F1 Racing"}
{"id": "2540767", "revid": "30610", "url": "https://it.wikipedia.org/wiki?curid=2540767", "title": "Acqua virtuale", "text": "L'acqua virtuale \u00e8 una concezione riferita alla quantit\u00e0 di acqua dolce utilizzata nella produzione e nella commercializzazione di alimenti e beni di consumo. La definizione pi\u00f9 generale tiene conto anche dell'acqua necessaria per l'erogazione di servizi: secondo tale definizione, l'acqua virtuale \u00e8 definibile come \"il volume d'acqua necessario per produrre una merce o un servizio\".\nStoria del concetto.\nIl primo ad introdurre il concetto di acqua virtuale \u00e8 stato nel 1993 il professore John Anthony Allan del King's College London e della School of Oriental and African Studies, che per questo ha ricevuto, nel 2008, lo \"Stockholm Water Prize\" da parte dello Stockholm International Water Institute. Nei suoi studi Allan stim\u00f2, ad esempio, che per produrre una tazza di caff\u00e8 sono necessari 140 litri di acqua, utilizzati per la coltivazione e il trasporto del caff\u00e8. \nEgli fu quindi il primo ad intuire che l'importazione e l'esportazione di beni comportasse di fatto un consumo di acqua e che questo sia cos\u00ec elevato da potere essere paragonato in termini numerici al quantitativo di acqua necessaria durante la coltivazione.\nImpronta idrica.\nIn seguito il direttore del \"Water Footprint Network\", e Ashok Chapagain dell'Universit\u00e0 di Twente hanno introdotto il concetto, strettamente correlato, di impronta idrica (\"Water Footprint\"), con cui calcolare il consumo d'acqua di un prodotto con un modello analogo a quello dell'impronta ecologica, utilizzato per indicare il \"consumo\" di risorse terriere.\nL'impronta idrica si scompone in tre contributi: "}
{"id": "2540776", "revid": "1543377", "url": "https://it.wikipedia.org/wiki?curid=2540776", "title": "Luca Ceglie", "text": "Vanta sei presenze nella Nazionale di atletica leggera dell'Italia.\nBiografia.\n\u00c8 allenato da Vittorio Ladisa ed ha il doppio tesseramento con il Gruppo Sportivo Aeronautica Militare e con il CUS Bari. Ha 5 presenze in nazionale ed il suo miglior punteggio \u00e8 stato raggiunto il 6 luglio 2003 a Bressanone, in occasione della Coppa Europa Super League Prove Multiple, ottenendo 7.712a punti (vedi tabella sottostante). Il 28 gennaio del 2007, in occasione dei Campionati italiani di prove multiple indoor ad Ancona, ha stabilito il suo record personale nell'Eptathlon chiudendo le 7 prove con 5.711 punti Ultimamente si sta dedicando al miglioramento sui 60 metri ostacoli e 110 metri ostacoli)\nIl 10 ottobre del 2010 si \u00e8 sposato con Maria Aurora Salvagno."}
{"id": "2540781", "revid": "1873017", "url": "https://it.wikipedia.org/wiki?curid=2540781", "title": "Yabu Kents\u016b", "text": "Fu un prominente insegnante di karate Sh\u014drin-ry\u016b a Okinawa dagli anni dieci fino agli anni trenta, ed una delle prime persone a praticare il karate nelle Hawaii.\nStoria.\nEra il figlio pi\u00f9 grande di Yabu Kenten e di Shun Morinaga e aveva tre fratelli, tre sorelle, e tre sorellastre.\nDa ragazzo, Yabu ricevette il suo addestramento al karate Sh\u014drin-ry\u016b. I suoi insegnanti furono Matsumura S\u014dkon e Itosu Anko.\nYabu si arruol\u00f2 nell'esercito giapponese nel 1891. Serv\u00ec in Manciuria durante la prima Guerra Sino-Giapponese del 1894-1895. Ricevette la promozione a tenente, ma dai suoi studenti successivi spesso era conosciuto come \"gunso\", \"sergente\".\nTerminato il servizio, Yabu studi\u00f2 all'Universit\u00e0 della Prefettura di Shuri, e nel 1902 divenne un insegnante nella scuola numero uno delle Prefettura di Shuri.\nMor\u00ec nel 1937.\nInfluenze sul Karate.\nCome nella formazione militare, Yabu \u00e8 ricordato come colui che faceva il karate di Okinawa pi\u00f9 militaresco. Questa probabilmente era parte della militarizzazione generale dell'atletica generale giapponese, comune ai primi del XX secolo.\nI suoi kata favoriti a quanto riferito includevano: Goj\u016bshiho e il naihanchi."}
{"id": "2540783", "revid": "767487", "url": "https://it.wikipedia.org/wiki?curid=2540783", "title": "Melodie MC", "text": "Biografia.\nKent L\u00f6vgren in arte Melodie MC nacque nel 1970 a Sundsvall. And\u00f2 a scuola con il compagno di classe alias Erik Svensson Stattik. Kent era appassionato di breakdance, mentre Erik preferiva i computer e sintetizzatori.\nMelodie MC pubblic\u00f2 il suo primo singolo nel 1992, intitolato \"Feel Your Body Moving\", seguito da moltissimi successi, come \"Dum Da Dum\" (remixata in seguito da Gabry Ponte con il titolo di \"Got to Get (Don Don)\"), tra cui uno dedicato alla sua squadra di baseball preferita, i Sundsvall Dragons. Dal 1992 al 1998 pubblic\u00f2 tre album.\nKent L\u00f6vgren ora \u00e8 sposato e non fa pi\u00f9 il rapper, tranne qualche saltuaria esibizione; ha ripreso a usare il suo vero nome e gestisce un'impresa commerciale con due partner commerciali. Insegna part-time presso la locale universit\u00e0."}
{"id": "2540785", "revid": "298055", "url": "https://it.wikipedia.org/wiki?curid=2540785", "title": "Il teschio di Agarash", "text": "Il teschio di Agarash (titolo originale The Skull of Agarash) \u00e8 un fumetto dello scrittore inglese Joe Dever, pubblicato nel 1994 a Londra dalla Red Fox. Al momento \u00e8 l'unica avventura a fumetti della saga di Lupo Solitario. La prima edizione italiana, del 2007, \u00e8 in formato elettronico (pdf) ad opera della comunit\u00e0 di appassionati di Librogame's Land, che ha ottenuto le autorizzazioni dall'autore e dagli illustratori.\nTrama.\nDopo la distruzione della citt\u00e0 di Helgedad e la sconfitta dei Signori delle Tenebre, nel Sommerlund ritorna la pace. Lupo Solitario, in qualit\u00e0 di Grande Maestro, assume il compito di insegnare al Secondo Ordine di guerrieri Ramas le arti e le nobili tradizioni dei suoi antenati, ricostruendo il Monastero Ramas. Ormai l'incubo della perenne guerra contro i Signori delle Tenebre \u00e8 svanito. Ma una nuova minaccia incombe sul Magnamund: il pirata Khadro, con il suo seguito di tagliagole, ha attaccato i porti e la flotta di Cloeasia e di Durenor, saccheggiando enormi ricchezze e seminando morte e distruzione. Ma come se non bastasse ha anche sferrato un potente attacco contro Kadan, riuscendo a rapire Lord Rimoah, il pi\u00f9 grande amico di Lupo Solitario. Nemmeno i suoi formidabili poteri magici sono stati in grado di fermare il pirata, che si avvale di un potentissimo artefatto dei Signori delle Tenebre, il Teschio di Agarash, un tempo il pi\u00f9 grande servitore di Naar. Khadro tiene prigioniero Lord Rimoah sulle Isole Lakuri, e non si hanno notizie su cosa voglia fare di lui. Lupo Solitario non pu\u00f2 certo sottrarsi a salvare il suo amico e, con il prezioso aiuto di Banedon, Maestro della Confraternita della Stella di Cristallo, si fa portare a Kadan a bordo della sua nave volante per cercare il nascondiglio di Khadro.\nUna volta sbarcato a debita distanza dalla citt\u00e0, Lupo Solitario affronta un Giak a cavalcioni di un Kraan, che riesce a uccidere senza troppe difficolt\u00e0 e ottiene qualche oggetto prezioso proveniente dal saccheggio della citt\u00e0 che potrebbe tornare utile per comprare qualche informazione sul nascondiglio di Khadro. Lupo Solitario incontra anche alcuni abitanti di Kadan, che fuggono dalla citt\u00e0 con tutti i loro averi e lo aiutano volentieri, fornendogli il nome di un informatore, Lhaver, che potrebbe sapere dove si trova il pirata. Una volta rintracciato, Lupo Solitario scopre che non sa nulla, ma gli rivela che Mazrah, il capo della Gilda degli Assassini, sicuramente ha le informazioni che sta cercando. Lhaver lo presenta ad Azara, uno degli uomini di Mazrah, che lo porta nel suo nascondiglio.\nNon appena Mazrah scopre che addirittura il Grande Maestro Lupo Solitario \u00e8 sulle tracce di Khadro, coglie al volo l'occasione di allearsi con lui per vendicare l'assassinio dei suoi due figli e per impossessarsi del ricco bottino dei saccheggi, promettendogli di accompagnarlo al nascondiglio del pirata con l'aiuto di tre navi complete di equipaggi. Cos\u00ec ha inizio il viaggio verso le Isole Lakuri, che per\u00f2 viene interrotto dall'attacco di un mostro marino che distrugge due navi insieme a gran parte del loro equipaggio. Nonostante questo imprevisto Mazrah e Lupo Solitario decidono di proseguire il viaggio. Finalmente giungono sull'isola Bukimi, la pi\u00f9 occidentale delle Isole Lakuri, dove si trova il nascondiglio di Khadro. Il viaggio prosegue attraverso la giungla disseminata di mostri e pericoli letali, che decimano la spedizione.\nNonostante le difficolt\u00e0 Lupo Solitario riesce a catturare due pirati, estorcendogli le informazioni sul nascondiglio di Khadro. In breve tempo lo raggiungono e sferrano un potente attacco a sorpresa. Lupo Solitario, con l'aiuto di Mazrah, riesce a liberare Lord Rimoah, uccidere Khadro e la spia Azara, che in realt\u00e0 era un mutaforme al servizio di un mago Nadziranim fuggito dalla distruzione di Helgedad e rifugiato nelle paludi di Bukimi, e che era a conoscenza di tutti i movimenti di Lupo Solitario. Dopo aver distrutto il potente Teschio di Agarash, il nascondiglio dei pirati viene completamente annientato da una potente esplosione. Lupo Solitario, Lord Rimoah, Mazrah e i suoi uomini riescono a fuggire in tempo dall'isola a bordo della nave di Khadro carica di bottino.\nDurante il viaggio di ritorno Lord Rimoah racconta che il Nadziranim rifugiato nelle paludi di Bukimi trov\u00f2 il Teschio di Agarash e lo utilizz\u00f2 per intrappolare Khadro e trasformarlo in un burattino ai suoi servizi. I suoi piani erano quelli di catturare Lord Rimoah e usarlo come esca per uccidere Lupo Solitario. Ma i suoi piani sono miseramente falliti."}
{"id": "2540788", "revid": "123622002", "url": "https://it.wikipedia.org/wiki?curid=2540788", "title": "L'assemblea", "text": "L'assemblea \u00e8 stato un programma televisivo italiano di genere talk show, andato in onda nella stagione 2001-2002 il sabato pomeriggio su Italia 1, a partire dal 6 ottobre 2001 con cadenza settimanale.\nIl format della trasmissione era molto simile a quello di \"Generazione X\", andato in onda tra il 1995 e il 1996, il quale condivideva con \"L'assemblea\" anche la conduttrice, Ambra Angiolini.\nIl programma.\nIl programma, in onda di sabato inizialmente alle 17.30 e in seguito alle 15.30, affrontava temi di attualit\u00e0 come le droghe leggere, l'orientamento sessuale, la pillola del giorno dopo: a volte venivano anche commentati fatti di cronaca. A discutere di tutto questo era un gruppo di 100 ragazzi dai 15 ai 18 anni che componeva l'assemblea e doveva, a fine puntata, emanare un \"decreto\" sul dibattito del giorno. I ragazzi erano divisi in tre settori come in un parlamento: i \"pro\", i \"contro\" e gli \"indecisi\". Per cercare di indirizzare quest'ultimi verso una posizione definita venivano mandati in onda due filmati che esprimevano rispettivamente le posizioni dei pro e dei contro, e venivano ascoltati in studio degli ospiti vip (tra i tanti anche il dj Linus nella puntata riguardante l'abbassamento dell'et\u00e0 a sedici anni per la patente di guida). Al termine del programma, tramite un voto dei partecipanti dell'assemblea si promulgava la legge \"in nome dell'Assemblea di Italia 1\"."}
{"id": "2540789", "revid": "287204", "url": "https://it.wikipedia.org/wiki?curid=2540789", "title": "Il tempo della Terra", "text": "Il tempo della Terra (\"Stepsons of Terra\") \u00e8 un romanzo di fantascienza del 1958 dello scrittore statunitense Robert Silverberg.\nStoria editoriale.\nIl romanzo, che fa parte della produzione giovanile dello scrittore, \u00e8 stato pubblicato per la prima volta negli Stati Uniti nel 1958, nel numero di aprile della rivista \"Science Fiction Adventure\" con il titolo \"Shadow on the Stars\". L'opera che, secondo lo stesso scrittore, ricorda lo stile di A. E. van Vogt, fu ripubblicata in edizione paperback alla fine del 1958 per la casa editrice Ace Books con il titolo \"Stepsons of Terra\", abbinato a un romanzo di \nLan Wright nello stesso volume.\nTrama.\nIV millennio d.C.: Baird Ewing \u00e8 stato inviato sulla Terra dall'ex-colonia spaziale di Corwin, situata sul dodicesimo pianeta di Epsilon Ursae Majoris, per richiedere aiuto contro l'invasione dei Klodni che minaccia il pianeta. I contatti con la Patria d'origine si erano interrotti da almeno cinquecento anni e nel frattempo la Terra \u00e8 diventata completamente pacifica e non dispone pi\u00f9, in pratica, di alcuna astronave n\u00e9 di sistema difensivi, tant'\u00e8 che sta per essere conquistata, in modo pi\u00f9 o meno pacifico, dalla sua ex-colonia Sirio IV.\nI siriani non credono che Ewing sia stato inviato in cerca di aiuto e pensano, invece, che sia a capo di una coalizione di ex-colonie terrestri unite contro Sirio IV e che voglia contrastare i loro piani di conquista. Lo catturano e lo torturano per fargli confessare il supposto piano, ma Ewing viene salvato da un personaggio misterioso: questi non \u00e8 altri che Ewing che proviene dal futuro. Il secondo Ewing spiega al primo di aver conosciuto sulla Terra degli studiosi che padroneggiano una macchina del tempo e di averli costretti a usarla per poter tornare indietro nel passato a salvarlo dalla morte per mano dei siriani.\nL'anello temporale ha cos\u00ec dato origine a dei duplicati di Ewing, fino a quattro, che decidono di sacrificarsi affinch\u00e9 nella linea temporale ne rimanga solo uno che riesca a concludere la missione. Ewing rientra su Corwin con i progetti della macchina del tempo che viene ricostruita in pochi mesi. Quando la flotta dei Klodni si avvicina, la macchina viene montata su un'astronave condotta dallo stesso Ewing che dirige il suo raggio contro gli alieni, lanciando la loro flotta in un passato remoto in cui la galassia non era ancora nata, condannando cos\u00ec gli invasori alla morte per inedia. Tornato su Corwin, Ewing viene accolto come eroe ma il pensiero degli altri \"s\u00e9\" sacrificatisi e della Terra condannata alla dominazione non gli d\u00e0 tregua. L'uomo costruisce anch'egli una macchina del tempo con la quale torna indietro nel tempo di alcuni minuti. Nel passato alternativo incontra il suo doppione che rimarr\u00e0 su Corwin con la sua famiglia mentre lui potr\u00e0 tornare sulla Terra e mettersi a capo della resistenza contro l'invasione di Sirio IV."}
{"id": "2540793", "revid": "729019", "url": "https://it.wikipedia.org/wiki?curid=2540793", "title": "Castello di Speltara", "text": "Il castello di Speltara si trova nelle vicinanze di San Terenziano, nel comune di Gualdo Cattaneo. Nel castello state girate alcune scene del film Magnificat di Pupi Avati .\nStoria.\nLe prime notizie sulla fortificazione risalgono al XIII secolo come maniero sotto la giurisdizione di S. Terenziano. \nIl nome sembra derivare dalla coltivazione di Triticum spelta (farro).\nIl complesso, che versa in pessimo stato conservativo, ha una struttura principale rettangolare con una piazzetta centrale dominata dalla torre principale.\nNel 1857 il castello di Speltara era abitato da \"69 persone in 13 famiglie in case 12\"."}
{"id": "2540796", "revid": "298055", "url": "https://it.wikipedia.org/wiki?curid=2540796", "title": "Edgar Stiles", "text": ""}
{"id": "2540798", "revid": "838137", "url": "https://it.wikipedia.org/wiki?curid=2540798", "title": "Johannes Heykamp", "text": "Il 29 settembre 1889 nella sua abitazione di Utrecht fu firmata la Dichiarazione di Utrecht, base fondante dell'Unione di Utrecht delle Chiese vetero-cattoliche e del vetero-cattolicesimo in generale.\nGenealogia episcopale.\nLa genealogia episcopale \u00e8:\nCHIESA CATTOLICA\nCHIESA ROMANO-CATTOLICA OLANDESE DEL CLERO VETERO EPISCOPALE\nCHIESA VETERO-CATTOLICA"}
{"id": "2540810", "revid": "14480", "url": "https://it.wikipedia.org/wiki?curid=2540810", "title": "Ovaio policistico", "text": ""}
{"id": "2540811", "revid": "149726", "url": "https://it.wikipedia.org/wiki?curid=2540811", "title": "John Pecham", "text": ""}
{"id": "2540812", "revid": "1543377", "url": "https://it.wikipedia.org/wiki?curid=2540812", "title": "MUVE", "text": "MUVE, acronimo di \"multi-user virtual environment\", ambiente virtuale multiutente, a volte chiamato semplicemente mondo virtuale, \u00e8 una simulazione computerizzata di un ambiente in cui pi\u00f9 utenti possono interagire.\nTerminologia e descrizione.\nIl termine, inizialmente utilizzato per riferirsi a MUD, MOO, e MMORPG, \u00e8 ora soprattutto usato per descrivere MMOG che non siano specificatamente dei giochi.\nLa differenza con un MMORPG infatti consiste nel non essere finalizzato ad un gioco di ruolo, anche se questo pu\u00f2 essere presente, ma di costituire unicamente un ambiente di realt\u00e0 virtuale dove sono presenti contemporaneamente diversi utenti che si dedicano a diverse attivit\u00e0.\nIl termine fu usato per la prima volta nel 1990 nel documento di Chip Morningstar \"The Lessons of Lucasfilm's Habitat\".\nGli attuali MUVE hanno grafica 3D isometrica, sono accessibili attraverso internet, permettono la contemporanea presenza di dozzine di utenti che interagiscono tra loro, e rappresentano un mondo virtuale persistente.\n\"Habitat\" (1987) e \"Club Caribe\" (1988) possono essere considerati i primi MUVE dotati di grafica."}
{"id": "2540813", "revid": "768068", "url": "https://it.wikipedia.org/wiki?curid=2540813", "title": "Emilia Fadini", "text": " Sorella del critico teatrale Edoardo Fadini, \u00e8 considerata fra i pionieri dello studio e dell'esecuzione storicamente informata della musica antica in Italia.\nBiografia.\nSi \u00e8 diplomata in pianoforte e in clavicembalo presso il Conservatorio Giuseppe Verdi di Milano.\nHa insegnato nei Conservatorio Claudio Monteverdi di Bolzano e Verona ed \u00e8 stata docente di clavicembalo in quello di Milano, dove, alla fine degli anni settanta, ha partecipato alla fondazione dei \"Corsi Popolari Serali di Musica\" (CPSM). Cessato l'insegnamento in conservatorio nel 1991, ha istituito i corsi di musica antica presso la Scuola Musicale di Milano, dove ha insegnato clavicembalo, fortepiano e clavicordo. \nAlla sua scuola si sono formati numerosi clavicembalisti assurti in seguito a fama internazionale, quali Ottavio Dantone, Enrico Baiano, Andrea Coen.\nFrutto dei suoi studi sono le numerose pubblicazioni saggistiche, soprattutto sui temi della interpretazione della musica antica per gli strumenti a tastiera e della mensuralit\u00e0.\nHa svolto attivit\u00e0 concertistica internazionale, sia al clavicembalo che al fortepiano.\nNel 1978 ha iniziato la pubblicazione, per la Casa Ricordi, di una nuova revisione delle \"Sonate\" di Domenico Scarlatti in dieci volumi, di cui nove gi\u00e0 usciti. La casa discografica Stradivarius le ha affidato la direzione dell'incisione integrale delle Sonate, che prevede la collaborazione di diversi clavicembalisti italiani. Di tale raccolta la Fadini ha inciso il primo CD al clavicembalo e il quinto al fortepiano, oltre ai trenta Essercizi per gravicembalo.\nSempre per la Casa Ricordi ha pubblicato le composizioni per clavicembalo di Alessandro Poglietti.\nNel 2006 \u00e8 apparsa, intervistata accanto a Jos\u00e9 Saramago, Gustav Leonhardt, Salvatore Sciarrino e altri, nel lungometraggio su Domenico Scarlatti \"Un gioco ardito\" del regista Francesco Leprino.\nHa fatto parte di giurie in concorsi clavicembalistici internazionali, quali quelli di Nantes (1984) e Parigi (1987)."}
{"id": "2540814", "revid": "2091899", "url": "https://it.wikipedia.org/wiki?curid=2540814", "title": "Casa Greyjoy", "text": "La Casa Greyjoy \u00e8 una casata nobiliare facente parte del mondo della saga fantasy \"Cronache del ghiaccio e del fuoco\" di George R. R. Martin.\nI Greyjoy dominano le Isole di Ferro dalla loro roccaforte di Pyke. Si definiscono gli Uomini di Ferro e sono celebri per essere sia abili navigatori, che feroci pirati e saccheggiatori. Nelle loro terre il cognome dato ai bastardi \u00e8 \"Pyke\". I membri di questa famiglia sono in genere alti, di bell'aspetto e con i capelli neri.\nIl loro stemma \u00e8 una piovra dorata in campo nero. Un detto comune sia tra i Greyjoy che tra le altre case delle Isole di Ferro \u00e8 \"Ci\u00f2 che \u00e8 morto non muoia mai\", preghiera legata al culto del Dio Abissale.\nStoria.\nI Greyjoy sostengono di discendere dal Re Grigio, una figura leggendaria dell'Et\u00e0 degli Eroi. Secondo la leggenda il Re Grigio, che ha preso in sposa una sirena, regnava non solo sulle isole occidentali, ma anche sul mare stesso. Per migliaia di anni i predoni delle Isole di Ferro sono stati il terrore dei mari, e i loro re arrivarono ad estendere i loro domini sulla terraferma. Quando Harren il Nero e i suoi figli muoiono ad Harrenhal, Aegon Targaryen permette ai lord sopravvissuti delle Isole di Ferro di rievocare l'antica tradizione e scegliere chi avrebbe dominato su di loro per conto della Casa Targaryen: la scelta ricade su lord Vickon Greyjoy di Pyke. Relegati alla loro patria, i Greyjoy si sono mantenuti a distanza dalle altre grandi casate del Continente Occidentale, prendendo raramente parte agli eventi sulla terraferma (che loro chiamano terre verdi), anche quando viene loro chiesto. Pi\u00f9 volte nel corso della storia i Greyjoy hanno provato a riportare in auge l'antica abitudine di razziare la costa occidentale del continente.\nMembri della casata.\nBalon.\nBalon Greyjoy \u00e8 il lord delle Isole di Ferro, Re del Sale e della Roccia, Figlio del Vento di mare, lord possessore di Pyke. Dopo l'ascesa al trono di Robert Baratheon, egli si ribell\u00f2 per ridare la libert\u00e0 alla propria gente e alle proprie terre, innalzando i vessilli della rivolta contro i Sette Regni, sedata nel sangue dalle forze congiunte di lord Eddard Stark, re Robert, lord Jon Arryn e dei Lannister. In quella guerra perse i due figli maggiori, Rodrik, ucciso a Seagard, e Maron, ucciso a Pyke, mentre il suo figlio pi\u00f9 giovane, Theon, fu portato a Grande Inverno come protetto di Ned Stark. Balon \u00e8 un uomo duro e intransigente, molto legato alle antiche tradizioni e usanze del proprio popolo, ed \u00e8 un lord assai rispettato dagli Uomini di Ferro per la sua inflessibilit\u00e0 e soprattutto per le proprie capacit\u00e0 di generale e stratega. \u00c8 sposato con Alannys Harlaw ma il loro non \u00e8 mai stato un matrimonio felice e col passare degli anni, Balon si \u00e8 sempre pi\u00f9 distaccato dalla moglie.\nDopo l'uccisione di lord Eddard Stark ad Approdo del Re, Robb Stark viene dichiarato Re del Nord dai suoi alfieri. Theon Greyjoy torna a Pyke con la proposta di alleanza di Robb: Balon Greyjoy si sarebbe potuto dichiarare Re delle Isole di Ferro se si fosse schierato dalla parte della Casa Stark contro i Lannister. Balon rifiuta l'offerta e si dichiara re delle Isole di Ferro e del Nord. Gli Uomini di Ferro riescono dunque a conquistare numerose roccaforti del Nord, dato che la maggior parte dei soldati sono partiti alla volta del sud insieme a re Robb Stark. Tra le nuove acquisizioni ci sono Deepwood Motte, fortezza di Casa Glover, Piazza di Torrhen, di Casa Tallhart e lo stesso Grande Inverno, fortino di Casa Stark, anche se quest'ultimo non rientrava nei piani di Balon. Poco prima delle famigerate Nozze Rosse, Robb riceve la notizia dell'improvvisa morte di Balon, caduto da uno dei ponti sospesi che collegano le varie parti della fortezza di Pyke. La notte della sua morte imperversava una forte tempesta, ma numerose visioni e il ritorno fin troppo tempestivo di Euron Greyjoy dopo due anni di esilio porta molti a pensare che Balon sia stato ucciso da un assassino ingaggiato proprio dal fratello.\nNella serie televisiva \"Il Trono di Spade\", tratta dai romanzi, \u00e8 interpretato da Patrick Malahide e doppiato in italiano da Antonio Palumbo.\nAsha.\nUnica figlia femmina di Balon Greyjoy, Asha \u00e8 un personaggio narrante a partire da \"Il banchetto dei corvi\". Unica discendente rimasta dopo la ribellione dei Greyjoy, durante la quale persero la vita i due fratelli maggiori ed Eddard Stark prese Theon come suo protetto, venne allevata come sua erede non ufficiale. Di carattere fiero e irruente, ribalta il tradizionale ruolo che la donna ha avuto nei secoli presso gli uomini di ferro, essendo di fatto comandante di una nave (la \"Vento Nero\") e guidando i propri uomini in battaglia.\nDurante l'invasione del continente pianificata da Balon, Asha assalta e conquista Deepwood Motte. Fa poi visita a Theon dopo che questi ottenne il dominio di Grande Inverno, ma rifiuta al fratello ogni aiuto per la difesa del castello, deridendolo per l'omicidio di Bran e Rickon Stark e tentando di convincerlo a tornare con lei nelle Isole di Ferro. Dopo la morte di Balon fa ritorno alle Isole di Ferro per reclamare il possesso del Trono del Mare. Con l'intenzione di fare pace con il continente in cambio di terre, ottiene nell'Acclamazione di re un risultato migliore di quanto ci si sarebbe aspettato, ma venne surclassata da Euron. Avendo perso all'Acclamazione, torna a Deepwood Motte mentre lo zio, ora re, la d\u00e0 in sposa a un suo generale. Si arrende a Stannis Baratheon quando costui attacca la roccaforte del Nord. Prigioniera al seguito dell'esercito di re Stannis, reincontra il fratello Theon, scappato da Grande Inverno (ora sotto il dominio dei Bolton): in un primo momento non sar\u00e0 in grado di riconoscerlo.\nNella serie televisiva \"Il Trono di Spade\", tratta dai romanzi, Asha \u00e8 interpretata dall'attrice Gemma Whelan, ma il suo nome \u00e8 stato cambiato in Yara Greyjoy per non creare confusione con il nome di un altro personaggio, Osha; in italiano \u00e8 doppiata da Perla Liberatori.\nTheon.\n\u00c8 il figlio minore di lord Balon e Alannys Harlaw, lord delle Isole di Ferro. In seguito alla ribellione del padre nei confronti di Grande Inverno (durante la quale due dei suoi fratelli vennero uccisi, facendo di lui l'unico erede maschio di Casa Greyjoy), venne preso prigioniero da Casa Stark e cresciuto insieme ai figli di lord Eddard. Theon \u00e8 ora un giovane di vent'anni arrogante e pieno di s\u00e9, donnaiolo e superficiale, incline alla risata nei momenti meno opportuni, che possiede per\u00f2 un forte carattere e una sconfinata brama di gloria e di potere.\nAppare sin dal primo romanzo, ma diventa personaggio protagonista solo a partire da \"Lo scontro dei re\".\nEuron.\nFratello minore di Balon e maggiore di Victarion ed Aeron, \u00e8 soprannominato \"Occhio di corvo\", epiteto che gli deriva dalla benda che porta sull'occhio sinistro, anche se non \u00e8 chiaro se abbia davvero perduto quest'occhio oppure no. \u00c8 sempre stato il pi\u00f9 bello dei fratelli Greyjoy e ha avuto una relazione con la moglie del fratello minore, Victarion, il quale, dopo aver ucciso la sposa, voleva la morte anche per il fratello. Euron fu costretto da Balon all'esilio, il quale lo avvert\u00ec di non fare pi\u00f9 ritorno finch\u00e9 egli fosse in vita, e si trov\u00f2 a girovagare per i mari come pirata sulla propria nave, la \"Silenzio\", assieme alla sua ciurma di uomini muti, e da allora non fu pi\u00f9 visto nei Sette Regni.\nFa ritorno alle Isole di Ferro a seguito della morte del fratello Balon. Dice di aver compiuto scorribande per il mondo intero durante l'esilio, comprese le antiche e temute rovine di Valyria e la lontana Asshai delle Ombre. All'Acclamazione di re proclamata da Aeron, Euron promette di portare gli Uomini di Ferro alla conquista dell'intera Westeros grazie ai draghi dei quali, per suo dire, avrebbe ottenuto il controllo. Cos\u00ec viene eletto re, e comincia a compiere ruberie nella zona dell'Altopiano, ruberie che hanno grande successo, e permettono ad Euron di imbonirsi i sostenitori dei suoi rivali concedendo loro le terre conquistate. Ad ogni modo, non riesce a portare gli Uomini di Ferro ad atti che vadano oltre la guerriglia e a continuare la loro ricerca per il possesso dei draghi. Per questo motivo incarica il fratello Victarion di andare in cerca di Daenerys Targaryen per farla sua e riportarla a Westeros assieme ai suoi draghi.\nNella serie televisiva \"Il Trono di Spade\", tratta dai romanzi, \u00e8 interpretato da Pilou Asb\u00e6k e in italiano \u00e8 doppiato da Stefano Alessandroni.\nVictarion.\nFratello minore di Balon ed Euron e maggiore di Aeron, Victarion \u00e8 il lord comandante della Flotta di Ferro. \u00c8 un uomo non adatto al comando, bens\u00ec a ricevere ed eseguire gli ordini, cosa che fa assieme al fratello Balon; infatti Victarion \u00e8 un ottimo comandante e guerriero, imponente e forte, ed \u00e8 il commodoro della \"Vittoria di Ferro\". Ha avuto tre mogli, delle quali una mor\u00ec di parto, la seconda di vaiolo e la terza la uccise lui stesso perch\u00e9 ebbe una relazione con suo fratello Euron.\nDopo la morte di Balon, Victarion sembra essere il principale contendente per il Trono del Mare, ma a lui viene preferito Euron. Nonostante il suo odio per Euron, la sua natura diligente gli impone di seguire gli ordini del fratello. Ha guidato l'attacco sulle Isole Scudo sconfiggendo il giovane lord Serry in singolar tenzone, pur guadagnandosi una ferita alla mano in cambio. Anche se Euron gli ha ordinato di condurre Daenerys Targaryen al suo cospetto, Victarion segretamente progetta di sposarla lui stesso. Mentre la Flotta di Ferro, composta di oltre 90 navi, naviga verso Meeren, Victarion perde quasi la met\u00e0 delle sue navi, ma ne acquisisce altre sequestrando numerose imbarcazioni commerciali e il loro carico. La mano ferita di Victarion continua a tormentarlo ed egli sospetta che Euron l'abbia mandato in una missione suicida. Durante il viaggio, un sacerdote rosso di R'hllor di nome Moqorro viene scoperto aggrappato al relitto in mare. L'equipaggio vorrebbe ucciderlo, ma Moqorro riesce a curare la mano ferita di Victarion con la magia. Moqorro, come Melisandre, pu\u00f2 vedere il futuro tra le fiamme e usa la magia per aiutare Victarion nella sua ricerca. Da questo momento Victarion tiene molto conto delle opinioni del sacerdote Moqorro e fa offerte sia per il Dio Abissale sia per R'hllor.\nAeron.\nSoprannominato \"Capelli Bagnati\", \u00e8 il minore dei fratelli di Balon. Un tempo era un giovane allegro, dedito alle bevute e alle donne, capitano della nave \"Tempesta Dorata\", che fu affondata durante la rivolta dei Greyjoy. Allora, Aeron anneg\u00f2, ma rinacque dal mare e da allora divenne sacerdote del Dio Abissale, il dio della sua gente. Da allora va sempre a piedi nudi, lasciandosi crescere barba e capelli intrecciandoli con alghe marine, beve acqua di mare e non dorme mai; ora nessuno riesce ad intimorirlo ed \u00e8 il sacerdote pi\u00f9 importante delle Isole di Ferro. Odia l'ordine dei Maestri per due motivi: innanzitutto, non condivide l'idea che un uomo possa trascorrere una vita di servit\u00f9; inoltre, fu un maestro a provocare la morte di suo fratello Urrigon nel tentativo fallimentare di ricucirgli le dita che quest'ultimo aveva perduto giocando alla danza delle dita con Aeron stesso.\nNelle prime fasi della guerra dei Cinque Re, Aeron viene mandato ad accogliere il nipote Theon appena tornato a Pyke per discutere con il padre un'alleanza con Robb Stark. Aeron accoglie freddamente il nipote e lo battezza per risvegliare in lui la fede del Dio Abissale. Quando Balon rifiuta l'offerta di Robb e attacca il Nord, Aeron viene incaricato di accompagnare Theon a saccheggiare la Costa Pietrosa come diversivo. Dopo la prima razzia, Theon decide di attaccare Grande Inverno, Aeron continua le razzie e prosegue verso il villaggio successivo. In seguito, torna alle Isole di Ferro, dove riprende i suoi doveri sacerdotali fino a quando non viene a sapere della morte di Balon e del ritorno del fratello Euron, che avanza i diritti di successione sul Trono del Mare. Temendo che Euron potrebbe portare alla rovina degli uomini di ferro, Aeron usa la sua influenza di sacerdote del Dio Abissale per invocare un'Acclamazione di Re e scegliere il successore di Balon. Aeron spera cos\u00ec di incoronare il fratello Victarion che seguir\u00e0 le vie tradizionaliste e conservative di Balon. Il piano per\u00f2 fallisce dato che Euron riesce a salire sul trono. Aeron allora promette a Victarion che prover\u00e0 a far ribellare gli uomini di ferro per detronizzare \u201cl'infedele\u201d Euron e scompare il giorno dopo l'Acclamazione.\nNella serie televisiva \"Il Trono di Spade\", tratta dai romanzi, \u00e8 interpretato da Michael Feast e doppiato in italiano da Stefano Oppedisano.\nDagon.\nLontano cugino detto \"Dagon l'ubriacone\", prende il nome dal suo ben pi\u00f9 celebre antenato. Muore ucciso durante l'assedio a Deepwood Moote, dall'esercito di Stannis Baratheon.\nQuellon.\nAltro lontano cugino, capitano di una nave sua. Muore durante l'assedio a Deepwood Moote, dall'esercito di Stannis Baratheon.\nMembri acquisiti.\nAlannys Harlaw.\nAlannys Harlaw \u00e8 la moglie di lord Balon Greyjoy, signore delle Isole di Ferro. Non appare mai direttamente, ma viene descritta da Asha come una donna dai lunghi capelli bianchi e i lineamenti duri. Il suo matrimonio con lord Balon non fu mai felice, a cominciare dal momento in cui Alannys lasci\u00f2 l'isola di Harlaw per fare ingresso a Pyke, quando il suo futuro marito non si scomod\u00f2 a venire a prenderla, delegando il compito a suo fratello Victarion. Nonostante i dissapori, la coppia gener\u00f2 quattro figli, ma, in seguito alla fallimentare ribellione dei Greyjoy, i due figli maggiori, Rodrik e Maron, morirono, mentre il pi\u00f9 piccolo, Theon, fu preso come ostaggio da lord Eddard Stark. Tale tragedia min\u00f2 gravemente la salute mentale e fisica di Alannys: la donna inizi\u00f2 a vagare per il castello di notte alla ricerca dei figli scomparsi chiamandoli a s\u00e9. Nel romanzo \"Il banchetto dei corvi\", Alannys si trova ad Harlaw, ospitata da suo fratello lord Rodrik. A parte Rodrik e sua figlia Asha nessuno sembra pi\u00f9 fare caso a lei.\nMembri storici della casata.\nVickon.\nLord Vickon Greyjoy \u00e8 stato il primo lord delle Isole di Ferro dopo la guerra di conquista. Dopo la morte di Harren il Nero Aegon il Conquistatore diede alle casate nobiliari delle Isole di Ferro la possibilit\u00e0 di eleggere la Casa dominante. La scelta cadde su Casa Greyjoy.\nVickon permise ai septon di tornare alle Isole di Ferro a predicare il loro culto, facendo infuriare i sacerdoti del Dio Abissale ma lui li ignor\u00f2 temendo maggiormente i draghi della Casa Targaryen.\nGoren.\nFiglio di Vickon continu\u00f2 a servire fedelmente i Targaryen per paura dei loro draghi. Svent\u00f2 una goffa cospirazione che voleva mettere al trono delle isole la dinastia Volmark e durante il regno di Aenys I Targaryen uccise un uomo che si diceva mandato dal dio Abissale per regnare al posto di Aenys mandando a quest'ultimo la sua testa. In cambio, Aenys gli permise di espellere i Septon dalle isole di ferro.\nDalton.\nDalton Greyjoy, conosciuto come la Piovra Rossa, era Lord di Pyke e capo della Casa Greyjoy durante il regno di Viserys I Targaryen e nella danza dei draghi guid\u00f2 le Isole di Ferro nella guerra fratricida tra i primi Targaryen.\nDa giovane and\u00f2 con suo zio a saccheggiare le citt\u00e0 dei pirati delle isole Basilisco, e tolse una spada d'acciaio Valyriano a uno di loro.\nA quindici anni vide uccidere lo zio e lo vendic\u00f2; emerse dalla lotta inzuppato di sangue, guadagnandosi il soprannome Piovra Rossa. Lo stesso anno mor\u00ec suo padre, e lui torn\u00f2 a casa per rivendicare il Trono del Mare e, appena preso il potere, si costru\u00ec subito una flotta e arm\u00f2 uomini.\nRe Aegon II gli offr\u00ec alleanza promettendogli in cambio molti onori, ma lui volle prima ascoltare l'offerta di Rhaenyra Targaryen che gli propose di attaccare i Lannister, che erano pi\u00f9 vicini alle Isole di Ferro e vulnerabili, cos\u00ec si alle\u00f2 con lei.\nQuando re Aegon III gli ordin\u00f2 di cessare le razzie, lui lo ignor\u00f2 e continu\u00f2, finch\u00e9 la sua amante Tess non lo uccise nel sonno.\nLa Piovra Rossa non aveva mai preso moglie, cos\u00ec alla sua morte la Casa Greyjoy affront\u00f2 una grave crisi di successione.\nDagon.\nDagon Greyjoy era signore di Pyke e delle Isole di Ferro durante il regno di re Aerys I Targaryen, quasi cento anni prima degli eventi de \"Le Cronache del Ghiaccio e del Fuoco\".\n\u00c8 citato nelle \"Avventure di Dunk e Egg\" e ricordato con ammirazione dal suo discendente Victarion.\nIntorno 211 D.C., lord Dagon e i suoi uomini di ferro compirono numerosi saccheggi lungo il Mare del Tramonto e la costa occidentale di Westeros, finch\u00e9 lord Beron Stark non fece causa comune con il signore di Castel Granito contro di lui.\nDopo la sua morte gli uomini di ferro non hanno mai pi\u00f9 attaccato l'Altopiano fino all'incoronazione di Euron.\nQuellon.\nPadre di Balon, Euron, Victarion, Aeron e Urrigon \u00e8 considerato uno dei pi\u00f9 saggi Greyjoy. Era alto sei piedi e mezzo, ed era forte e veloce. Quellon combatt\u00e9 corsari e schiavisti nel Mare dell'estate da giovane e si batt\u00e9 con coraggio nella Guerra del Re dai Nove Soldi.Assal\u00ec la flotta di Lord Farman e saccheggi\u00f2 Belcastello durante il dominio del debole, Tytos Lannister. Quellon cerc\u00f2 di modernizzare le Isole di Ferro e integrarle con il resto dei Sette Regni liberando schiavi, vietando pi\u00f9 le razzie, scoraggiando la pratica delle mogli di sale, favorendo i matrimoni con le Terre Verdi, e portando maestri sulle Isole di Ferro. La sua salute peggior\u00f2 durante la Ribellione di Robert, e fu solo dopo la battaglia del Tridente che i figli maggiori lo convinsero a unirsi alla lotta. Condusse una cinquantina di navi lunghe contro l'altopiano, mantenendo la maggior parte degli uomini sulle isole Lannister. Mor\u00ec in mare e il contributo delle Isole di Ferro alla rivolta fu minimo\nUrrigon.\nUrrigon \u00e8 uno dei fratelli minori di Balon. Quando Urrigon aveva quattordici anni, si tagli\u00f2 tre dita della mano mentre giocava alla danza delle dita con il fratello Aeron. Invece che curare la ferita seguendo l'Antica Via degli uomini di ferro, venne affidato ad un maestro che spergiurava di essere in grado ricucire le dita mutilate con impacchi e pozioni. Ma, accadde che invece di guarire, la mano di Urrigon si infett\u00f2 e lui mor\u00ec di febbri. \nAeron rimase molto legato al fratello perduto e se ne addossa la colpa della morte."}
{"id": "2540817", "revid": "287204", "url": "https://it.wikipedia.org/wiki?curid=2540817", "title": "Federazione Italiana Tiro con l'arco", "text": "La Federazione Italiana Tiro con l'Arco (FITARCO) \u00e8 uno dei due organi che promuove e organizza il tiro con l'arco in Italia, insieme alla FIARC.\nLa FITARCO venne fondata a Milano il 17 dicembre 1961 per opera delle prime cinque Compagnie italiane, riunitesi presso l'Arena Civica: la Compagnia Arcieri di Treviso, la Compagnia Colleoni di Bergamo, la Compagnia Arcieri di Gorizia, l'Associazione Balestrieri Arcieri (ABA) di Milano e l'ABA di Roma (presto rinominata in Compagnia Arcieri Romani).\nFu eletto all'unanimit\u00e0 come primo presidente FITARCO Massimiliano Malacrida, fondatore dell'ABA di Milano.\nNel 1962 a Milano fu organizzato il primo Campionato Italiano, in gara singola (senza tener conto, cio\u00e8, delle prestazioni di tutta la stagione).\nSempre nello stesso anno, fu creata la prima nazionale di Tiro con l'Arco in occasione della \"Coppa Europa FITA\" svoltasi a Parigi. I primi Azzurri furono Renato Doni, Giovannantonio Malacrida, Luigi Massa, Mansueto Mondin, Giuseppe Oddo, Piero Rivolta e Maria Zonta (unica donna).\nDal 1964 la FITARCO \u00e8 affiliata alla Federazione Internazionale (FITA) e ne segue i regolamenti.\nNel 1978 la FITARCO divent\u00f2 una federazione a tutti gli effetti, riconosciuta dal Comitato olimpico nazionale italiano (dal 1973 compariva solo come \"aderente\").\nGli archi.\nLa pratica sportiva contemporanea, cos\u00ec come concepita e approvata dalla Federazione \u00e8 ripartita in funzione del tipo di arco utilizzato.\nArco nudo.\nIn questa divisione si devono utilizzare solo archi sprovvisti di sistema di mira (mirino) e di stabilizzazione supplementare.\nSono consentiti esclusivamente un poggia freccia (rest), un bottone elastico (Berger Button) ed un sistema di pesi posizionati nel riser che stabilizzano l'azione al momento del rilascio. Il regolamento impone che l'insieme di flettenti e riser debba passare all'interno di un anello di 12\u00a0cm di diametro (gli archi vengono spesso controllati prima dell'inizio delle gare).\nSolitamente i materiali che compongono l'arco nudo sono gli stessi degli archi olimpici, ma in genere vengono utilizzati riser progettati appositamente per la disciplina che risultano appesantiti nella parte inferiore, in maniera tale da contrastare il momento della forza che tende a far \"scalciare\" l'arco verso l'alto al momento del rilascio.\nA differenza delle altre due specialit\u00e0, che consentono l'uso di un mirino, in questa, per poter essere precisi alle varie distanze, gli arcieri possono utilizzare due tecniche:\nEntrambe queste tecniche permettono anche di inclinare la posizione di tiro senza precludere la precisione.\nArco olimpico.\nIn questa divisione si utilizzano archi scomposti in tre pezzi (TD o take-down): un corpo centrale (riser), solitamente in legno, lega d'alluminio e magnesio o carbonio, e due flettenti fissati al riser per mezzo di slitte o viti ed uniti tra di loro da una corda.\nVi si possono aggiungere numerosi accessori: mirino, sistema di stabilizzazione dotato solitamente di tre aste (una centrale pi\u00f9 lunga e due laterali, dette \"baffi\", montate a circa 45\u00b0 rispetto all'arco ed indirizzati all'indietro), che bilancia il momento che muove l'arco verso l'alto al rilascio, un rest, il supporto che sostiene fisicamente la freccia prima di essere scoccata, un clicker, la lamina metallica che ha la funzione principale di segnalare all'arciere scattando che l'arco \u00e8 stato aperto nella misura da lui scelta ottenendo quindi per ogni tiro sempre la medesima potenza e il medesimo allungo (funge anche da supporto affinch\u00e9 la freccia non esca accidentalmente dal rest), un bottone elastico o Berger Button (bottone di pressione) inserito lateralmente al rest, per ammortizzare l'uscita della freccia e correggere il paradosso dell'arciere.\nArco compound.\nIn questa divisione si utilizzano appunto archi \"compound\" (compositi), muniti di particolari sistemi di moltiplicazione della potenza con carrucole eccentriche che permettono di ottenere la potenza e lo sforzo fisico massimi circa alla met\u00e0 della fase di apertura dell'arco per poi ridurli di circa il 60-75% (let-off) dopo lo scatto delle carrucole, ottenendo cos\u00ec, con uno sforzo fisico complessivamente minore, una maggiore velocit\u00e0 in uscita della freccia, quindi una maggiore precisione. \u00c8 consentito l'uso di mirini ottici potenziati con lenti addizionali, di livelle che consentono di verificare che l'arco sia parallelo al terreno, di punti di mira a fibra ottica e di sganci meccanici per rilasciare eliminando quasi interamente l'interferenza di un rilascio manuale.\nRecentemente \u00e8 stato dimostrato che un arco compound utilizzato da un congegno meccanico detto shooting machine, che simula l'arciere in condizioni ideali, \u00e8 capace di scagliare una freccia con identico risultato di una precedente.\nAltro.\nNelle gare di campagna sono ammessi anche gli archi tradizionali in legno:\nL'attivit\u00e0 sportiva.\nNelle gare e manifestazioni FITARCO vengono utilizzati bersagli di carta rinforzati con fili di nylon, fissati su battifreccia di paglia intrecciata (i cosiddetti \"paglioni\") o di spugna, con cerchi concentrici di colori diversi a seconda dei punti ottenuti con una freccia tirata in quella sezione del bersaglio:\nNei bersagli per gare di campagna H+F si hanno invece due soli colori, nero e giallo, e il punteggio va da 1 a 6: il nero vale dall'1 al 4, il giallo 5 e 6 (al di fuori del nero 0).\nSecondo il regolamento ci sono diverse classi d'et\u00e0 e divisioni di tiro, nonch\u00e9 diverse specialit\u00e0.\nLe classi.\nLe classi corrispondono a diverse fasce d'et\u00e0:\nFino al 2007 i Master erano chiamati Veterani.\nNelle competizioni nazionali e internazionali esistono poi classifiche assolute, divise soltanto per sesso, che unificano le fasce d'et\u00e0.\nLe divisioni.\nLe divisioni corrispondono al tipo di arco usato:\nNelle gare c'\u00e8 una classifica separata per ogni classe di et\u00e0 all'interno di ogni divisione.\nLe gare.\nEsistono cinque principali tipologie:\nIndoor.\nLe gare indoor si svolgono nel periodo autunnale ed invernale (da settembre a marzo) in ambiente chiuso (solitamente all'interno di palestre).\nLe divisioni ammesse sono Arco nudo, Arco olimpico e Arco compound.\nGli arcieri si misurano sulla distanza di 18\u00a0m, con bersagli da 40\u00a0cm di diametro, oppure sulla distanza di 25\u00a0m, con bersagli da 60\u00a0cm di diametro. Il punteggio va dall'1 al 10 per le divisioni Arco olimpico e Arco nudo e dal 6 al 10 per la divisione Arco compound, che utilizza un bersaglio particolare composto da 3 bersagli pi\u00f9 piccoli su ognuno dei quali va tirata una sola freccia (tale bersaglio \u00e8 obbligatorio con l'arco compound, mentre con l'arco olimpico si pu\u00f2 avere su richiesta in alternativa al bersaglio classico). Ogni gara si svolge su 20 vol\u00e9e (sessioni di tiro) da 3 frecce ciascuna in un tempo massimo di 2 minuti, per un totale di 60 frecce tirate e un massimo di 600 punti raggiungibili. In alcuni casi, la prova avviene sulla doppia distanza: 18 + 25\u00a0m, con 120 frecce e un massimo di punti totalizzabili pari a 1200.\nOutdoor.\nLe gare outdoor si svolgono nel periodo primaverile ed estivo (da aprile a settembre) su campi di tiro all'aperto.\nSono aperte alle divisioni Arco nudo (ad eccezione delle gare FITA), olimpico e compound.\nLa gara principale \u00e8 il FITA, competizione generalmente della durata di un'intera giornata, dove gli arcieri si misurano su 4 distanze. Le distanze massime sono: 90\u00a0m, 70\u00a0m, 50\u00a0m e 30\u00a0m per le classi Juniores e Seniores maschile; 70\u00a0m, 60\u00a0m, 50\u00a0m e 30\u00a0m per le donne e la classe Master Maschile (le distanze si accorciano per le classi giovanili). Per ogni distanza si tirano 36 frecce (suddivise in 6 vol\u00e9e da 6 frecce in un tempo massimo di 4 minuti oppure in 12 vol\u00e9e da 3 frecce in un tempo massimo di 2 minuti, a discrezione della societ\u00e0 organizzatrice), per un totale di 144 frecce e un massimo di 1440 punti da raggiungere. Alle due distanze pi\u00f9 lunghe si utilizzano bersagli da 122\u00a0cm con punteggio da 1 a 10, alle altre due da 40\u00a0cm con punteggio da 5 a 10.\nIl 900 Round, invece, prevede soltanto tre distanze: 40\u00a0m, 50\u00a0m e 60\u00a0m per tutti con bersagli da 122\u00a0cm. Per ogni distanza, gli arcieri tirano 10 vol\u00e9e da 3 frecce oppure 5 vol\u00e9e da 6 frecce, per un totale di 90 frecce e un massimo di 900 punti da raggiungere. Le gare 900 Round non vengono conteggiate nel ranking nazionale.\nLa gara denominata 70/60\u00a0m Round (OL) - 50\u00a0m Round (CO) + OR \u00e8 la gara che attualmente si svolge alle Olimpiadi. Consiste in una serie di scontri ad eliminazione diretta dopo una gara di qualifica. Nelle qualifiche, ogni atleta in gara tira un totale di 72 frecce, suddivise in 12 vol\u00e9e da 6 frecce, alla distanza di 70\u00a0m (che si accorcia per le classi giovanili) su bersagli da 122\u00a0cm. Seguono poi, alla stessa distanza e con lo stesso bersaglio, scontri diretti (OR, Olympic Round) da 12 frecce, in cui ogni 3 frecce viene calcolato e confrontato il punteggio totalizzato dai due avversari e ognuno riceve 2 punti in caso di vittoria, 1 punto in caso di pareggio e nessun punto in caso di sconfitta, e chi raggiunge per primo i 6 punti passa il turno. Nel caso in cui dopo 12 frecce vi sia un risultato di parit\u00e0, si tira una singola freccia di spareggio per decretare chi passa il turno (se i due arcieri ottengono lo stesso punteggio vince quello che ha la freccia pi\u00f9 vicina al centro del bersaglio). Per la divisione arco compound (non presente alle Olimpiadi) la formula \u00e8 diversa: gli atleti tirano lo stesso numero di frecce degli archi olimpici, ma per tutti alla distanza di 50\u00a0m su bersagli da 40\u00a0cm con punteggio minimo 5 (come nel FITA), e negli scontri non si procede al calcolo come descritto sopra ma si calcolano semplicemente i punteggi totali delle frecce (accede al turno successivo chi dopo 12 frecce ha realizzato pi\u00f9 punti, e se vi \u00e8 parit\u00e0 si tira la freccia di spareggio).\nIn alcuni casi invece gli scontri non vengono effettuati, quindi gli arcieri si misurano solo sulle prime 72 frecce (gara senza OR). L'arco nudo, che era stato vietato in questa tipologia di gara dal 2012, vi \u00e8 stato nuovamente ammesso a partire dal 2019, gareggiando alla distanza di 50 m, come gli archi compound, ma con i bersagli da 122 cm impiegati dagli archi olimpici. \nCampagna.\nLe gare di campagna o \"Hunter &amp; Field\" (H+F) si svolgono durante tutto l'anno in scenari naturali (campi, boschi, colline ecc.) in cui sono state disposte dalle 24 alle 48 piazzole di tiro.\nEsistono infatti due tipologie di H+F: la 12+12 e la 24+24.\nIn entrambi i casi gli arcieri devono eseguire un percorso prefissato tirando su bersagli di diverso diametro, in piano oppure no, di tipo \"hunter\" (a distanza sconosciuta) e/o di tipo \"field\" (a distanza dichiarata). Sul bersaglio da H+F i punteggi vanno dall'1 al 6. Si tirano 3 frecce per piazzola, per un totale di 72 frecce e un massimo di 432 punti nella 12+12 (12 piazzole Hunter e 12 Field), 144 frecce e un massimo di 864 punti nella 24+24 (24 piazzole Hunter e 24 Field). Sono ammesse tutte le divisioni (arco nudo, olimpico, compound, istintivo e longbow); le diverse divisioni tirano da diverse distanze, indicate nella divisione Field da picchetti di diverso colore.\n3D.\nMolto simili, per ambientazione e percorsi, alle gare di campagna sono le gare 3D, nelle quali si tira esclusivamente su sagome tridimensionali. Su tutto il percorso sono disposte 20 piazzole con sagome che rappresentano animali (da 1 a 4, in base alle dimensioni e alla distanza), a distanze sconosciute (come nelle gare FIARC), e per ogni sagoma si possono tirare due frecce. In corrispondenza dei punti vitali dell'animale rappresentato, ogni sagoma ha tre cerchi, denominati in ordine \"Spot\", \"Super Spot\" e \"Perfect\". A seconda del punto colpito variano i punteggi: pi\u00f9 preciso \u00e8 il tiro, pi\u00f9 alto \u00e8 il punteggio. A differenza delle gare FIARC, non ci sono distinzioni di punteggio relativamente all'ordine in cui vengono scagliate le frecce.\nI Longbow, gli Archi Nudi e gli Archi Istintivi tirano alla distanza massima di 30\u00a0m, gli Archi Compound fino a 45\u00a0m. L'arco olimpico non \u00e8 ammesso in questa tipologia di gara.\nNel 3D inoltre non valgono le classi di et\u00e0 precedentemente descritte e valide per le altre tipologie di gare, ma si hanno solo due classi: under 20 (o Juniores) e over 20 (o Seniores).\nSki Archery.\n\u00c8 svolto sulla neve da arcieri sciatori.\nLe categorie anagrafiche per lo Ski Archery sono diverse dalle altre gare:\nCompetizioni internazionali.\nSecondo il calendario World Archery (FITA) - Federazione Internazionale di Tiro con l'Arco, vengono organizzati la Coppa del Mondo (Archery World Cup), le Indoor World Series, i Campionati Mondiali indoor, outdoor, outdoor para-archery, tiro di campagna (Field) e 3D. \nNel calendario europeo di World Archery Europe vengono organizzati i Campionati Europei outdoor, outdoor para-archery, indoor oltre al circuito della European Grand Prix, il circuito della Youth Cup, il circuito della Para-Archery European Cup. "}
{"id": "2540821", "revid": "104458", "url": "https://it.wikipedia.org/wiki?curid=2540821", "title": "Piz Lat", "text": "Il Piz Lat (2.808\u00a0m - detto anche \"Piz Lad\") \u00e8 un monte delle Alpi della Val M\u00fcstair al confine tra Svizzera, Italia e Austria.\nDescrizione.\nLa triplice frontiera non \u00e8 collocata sulla vetta della montagna, ma sul suo fianco nord, a circa 800\u00a0m dalla cima e a 2.180 metri di altezza; l'apice \u00e8 confine solamente tra l'Italia e la Svizzera. Fa da spartiacque tra la Val Venosta e l'Engadina ed \u00e8 facilmente raggiungibile dal passo di Resia, da Nauders e da Strada e Martina. Dal monte si dominano tutta l'alta Engadina e la Val Venosta.\nDal 1919 \u00e8 confine fra i tre stati, mentre prima il confine tra i tre stati si trovava presso il Passo dello Stelvio sulla Cima Garibaldi (2.838\u00a0m)."}
{"id": "2540831", "revid": "31857", "url": "https://it.wikipedia.org/wiki?curid=2540831", "title": "HDRI", "text": ""}
{"id": "2540832", "revid": "1165513", "url": "https://it.wikipedia.org/wiki?curid=2540832", "title": "Spluga (disambigua)", "text": ""}
{"id": "2540834", "revid": "42313092", "url": "https://it.wikipedia.org/wiki?curid=2540834", "title": "Spluga", "text": ""}
{"id": "2540837", "revid": "838137", "url": "https://it.wikipedia.org/wiki?curid=2540837", "title": "Jan Dawidziuk", "text": "Fu eletto vescovo nel corso del XX Sinodo nazionale della Chiesa cattolica nazionale polacca e consacrato il 30 novembre 1999 nella Cattedrale di Santo Stanislao a Scranton da Jan Swantek, con la collaborazione di Tomasz Gnat e di Robert Nemkovich. alla cerimonia di consacrazione erano presenti anche l'Arcivescovo di Utrecht Antonius Jan Glazemaker e il vescovo superiore della Chiesa polacco-cattolica Wiktor Wysocza\u0144ski.\nNel 2003 fu chiamato a succedere a Robert Nemkovich, che aveva governato la Diocesi occidentale della Chiesa cattolica nazionale polacca dal 1994.\nIl 28 aprile 2008 fu tra i firmatari della Dichiarazione di Scranton.\nIl 5 giugno 2009 ha rassegnato le dimissioni.\nGenealogia episcopale.\nLa genealogia episcopale \u00e8:\nCHIESA CATTOLICA\nCHIESA ROMANO-CATTOLICA OLANDESE DEL CLERO VETERO EPISCOPALE\nCHIESA CATTOLICA NAZIONALE POLACCA"}
{"id": "2540851", "revid": "339392", "url": "https://it.wikipedia.org/wiki?curid=2540851", "title": "Presidente della Chiesa (mormonismo)", "text": ""}
{"id": "2540858", "revid": "113574872", "url": "https://it.wikipedia.org/wiki?curid=2540858", "title": "Coppa dell'Italia Centrale", "text": "La Coppa dell'Italia Centrale \u00e8 stata una manifestazione calcistica istituita alla fine degli anni trenta dalla Federazione Italiana Giuoco Calcio per replicare a livello regionale la Coppa Italia maggiore: era infatti destinata ai club iscritti ai campionati regionali di Prima Divisione di Abruzzo, Marche e Umbria, mentre competizioni simili nello stesso periodo vengono organizzate contemporaneamente per singole regioni, come ad esempio la Coppa Campania.\nOrganizzata tramite il Direttorio X Zona, \u00e8 stata disputata in due edizioni e i relativi trofei sono stati tutti assegnati allo stadio del Littorio (poi Stadio Dorico) di Ancona.\nAlbo d'oro.\nSquadre partecipanti: Anconitana Bianchi II, Ascoli, Assisi, Aeronautica Umbra S.A. Foligno, Borzacchini Terni, Chieti, Zara (Dalmazia), Fabriano, Giulianova, Gubbio, Interamnia Teramo, L'Aquila II, Lanciano, Narni, Perugia, Pescara, Roseto, Sambenedettese, Scat Gualdo, Sime Popoli II, Spoleto, Sulmona, Tiferno."}
{"id": "2540859", "revid": "26227938", "url": "https://it.wikipedia.org/wiki?curid=2540859", "title": "Scacchiera di polibio", "text": ""}
{"id": "2540860", "revid": "1873017", "url": "https://it.wikipedia.org/wiki?curid=2540860", "title": "Sh\u014dshin Nagamine", "text": "Biografia.\nNagamine nacque a Tomari, a Naha, Okinawa. Da bambino era di costituzione gracile e malaticcia e si ammal\u00f2 di gastroenterite nel 1926, al suo secondo anno di liceo. Da quel momento si autoimpose una dieta e si avvicin\u00f2 alla pratica del karate, sotto l'occhio attento del suo vicino di casa, Chojin Kuba. Nagamine divenne presto il ritratto della buona salute, attribuendo il suo recupero al \"duro lavoro sia a scuola che al suo allenamento nel Karate\". La sua salute miglior\u00f2 a tal punto da farlo divenire un leader della scuola di karate, ed i suoi amici lo nominarono \"Chaippaii Matsu\", uno pseudonimo che significa \"pino tenace\".\nDopo la laurea, nel marzo del 1928, inizi\u00f2 a dedicarsi alle Arti marziali a tempo pieno, and\u00f2 a Shuri allenandosi con Taro Shimabuku e Ankichi Arakaki. Qualche anno dopo, venne arruolato nell'esercito imperiale giapponese nella 47\u00aa divisione di fanteria, combattendo in Cina e si conged\u00f2 poi nel 1931.\nDopo aver lasciato l'esercito, Nagamine cerc\u00f2 un'attivit\u00e0 nella quale poter sfruttare le sue abilit\u00e0 nelle arti marziali, scegliendo di entrare nella polizia. Divenne cos\u00ec agente di polizia e ricevette un ulteriore insegnamento nel karate da Ch\u014dtoku Kyan e da Motobu Ch\u014dki, raggiungendo la qualifica di Renshi (alto grado) nel 1940. Dal 1951, Nagamine fu Sovrintendente di Polizia, a Motobu, e inizi\u00f2 ad allenare i propri agenti nel karate."}
{"id": "2540861", "revid": "287204", "url": "https://it.wikipedia.org/wiki?curid=2540861", "title": "Orobanche arenaria", "text": "Il succiamele delle steppe (nome scientifico Orobanche arenaria ) \u00e8 una pianta parassita, appartenente alla famiglia delle Orobanchaceae.\nEtimologia.\nIl nome generico (\"Orobanche\") deriva da due termini greci \"\u00f2robos\" (= legume) e \"anch\u00e9in\" (= strozzare) e indicano il carattere parassitario di buona parte delle piante del genere di questa specie soprattutto a danno delle Leguminose (nell'antica Grecia questo nome era usato per una pianta parassita della \"veccia\" - \"Vicia sativa\"). L'epiteto specifico (\"arenaria\" = abitante delle zone arenose e sabbiose) fa riferimento al suo habitat pi\u00f9 tipico.\nIl binomio scientifico della specie \u00e8 stato definito dal forestale e naturalista tedesco Moritz Balthasar Borkhausen (1760-1806) nella pubblicazione \"Roem. Neues Mag. i. (1794) 6; et ex Gaertn. Mey. &amp; Scherb. Fl. Wett. ii. 405.\" del 1794.\nDescrizione.\nQueste piante sono alte da 15 a 50\u00a0cm. La forma biologica \u00e8 terofita parassita (T par), sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme e sono munite di asse fiorale eretto e spesso privo di foglie. In questa specie sono presenti anche piante con forme biologiche perenni tipo geofite parassite (G par), sono piante provviste di gemme sotterranee e radici che mostrano organi specifici per nutrirsi della linfa di altre piante. Non contengono clorofilla per cui nel secco si colorano di bruno.\nRadici.\nLe radici sono fascicolate e si diramano da un bulbo o rizoma centrale. Nella parte finale sono provviste di austori succhianti che parassitano l'apparato radicale delle piante ospiti.\nFusto.\nLa parte aerea del fusto \u00e8 eretta, semplice (non ramosa) e pubescente; la forma \u00e8 cilindrica con superficie scanalata e ingrossato alla base. Il colore \u00e8 pi\u00f9 o meno violetto. Gli scapi terminali sono sempre fioriferi (mai sterili). \nFoglie.\nLe foglie sono ridotte a delle squame spiralate ed hanno delle forme lanceolato-acuminate. Dimensione delle foglie: larghezza 6 \u2013 7\u00a0mm; lunghezza 16 \u2013 18\u00a0mm.\nInfiorescenza.\nLe infiorescenze sono a forma di spiga o racemo con fiori distanziati. Le brattee dell'infiorescenza sono del tipo lineare-subulato lunghe fino a 18\u00a0mm. Dimensione dell'infiorescenza: larghezza 4 - 4,5\u00a0cm; lunghezza 10 \u2013 20\u00a0cm. \nFiore.\nI fiori sono ermafroditi, zigomorfi (del tipo bilabiato), tetrameri, ossia con quattro verticilli (calice \u2013 corolla - androceo \u2013 gineceo) e pentameri (la corolla \u00e8 a 5 parti, mentre il calice anch'esso a 5 parti spesso \u00e8 ridotto). In questa specie i fiori alla base sono avvolti da 5 elementi distinti: in posizione centrale (all'esterno) \u00e8 presente una brattea; su entrambi i lati \u00e8 presente una lacinia calicina profondamente bifida e una bratteola lineare. Lunghezza totale del fiore: 22 \u2013 35\u00a0mm.\nFrutti.\nIl frutto \u00e8 una capsula loculicida a forma pi\u00f9 o meno ovoidale. I semi, molti e minuti dalle dimensioni quasi microscopiche, contengono un embrione rudimentale indifferenziato e composto da poche cellule; sono colorati di nero. Dimensione della capsula: 7 \u2013 12\u00a0mm.\nBiologia.\nQueste piante non contengono clorofilla per cui possiedono organi specifici per nutrirsi della linfa di altre piante. Le loro radici infatti sono provviste di uno o pi\u00f9 austori connessi alle radici ospiti per ricavare sostanze nutritive. Inoltre il parassitismo di \"Orobanche arenaria\" \u00e8 tale per cui anche i semi per germogliare hanno bisogno della presenza delle radici della pianta ospite; altrimenti le giovani piantine sono destinate ad una precoce degenerazione.\nNormalmente le specie di questa voce sono parassite del genere \"Artemisia\" (famiglia \"Asteraceae\").\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della specie (Orobanchaceae) comprende soprattutto piante erbacee perenni e annuali semiparassite (ossia contengono ancora clorofilla a parte qualche genere completamente parassita) con uno o pi\u00f9 austori connessi alle radici ospiti. \u00c8 una famiglia abbastanza numerosa con circa 60 - 90 generi e oltre 1700 - 2000 specie (il numero dei generi e delle specie dipende dai vari metodi di classificazione) distribuiti in tutti i continenti.\nLa classificazione del genere \"Orobanche\" \u00e8 problematica in quanto le varie specie differiscono una dall'altra per piccoli caratteri soprattutto nella forma del calice-corolla e per i vari colori delle parti floreali che presto tendono al bruno appena la pianta \"entra\" nel secco. Molte specie hanno una grande specificit\u00e0 dell'apparato radicale per cui una possibile distinzione \u00e8 possibile tramite l'individuazione della pianta parassitata (vedi il paragrafo \"Biologia\").\nFilogenesi.\nSecondo una recente ricerca di tipo filogenetico la famiglia Orobanchaceae \u00e8 composta da 6 cladi principali nidificati uno all'interno dell'altro. Il genere \"Orobanche\" si trova nel terzo clade (relativo alla trib\u00f9 Orobancheae) insieme ai generi \"Boschniakia\" , \"Cistanche\" , \"Conopholis\"\n, \"Epifagus\" , \"Eremitilla\" , \"Kopsiopsis\" , \"Mannagettaea\" . \"Orobanche\" \u00e8 monofiletico e rappresenta il \"core\" del clade ed \u00e8 \u201cgruppo fratello\u201d del genere \"Mannagettaea\" e quindi di tutto il resto del gruppo.\nAll'interno del genere \"Orobanche\" la specie \"Orobanche arenaria\" appartiene alla sezione \"Trionychon\" caratterizzata dal calice diviso in 5 parti: in posizione centrale \u00e8 presente una brattea, mentre su entrambi i lati sono presenti una bratteola lineare e una lacinia calicina profondamente bifida. L'altra sezione presente in Italia (\"Orobanche\" ) \u00e8 caratterizzata soprattutto dalla forma del calice a tre parti ossia quattro sepali saldati 2 a 2 tipo lacinie ben separate o collegate alla base, pi\u00f9 una brattea. Nella sezione \"Trionychon\", \"O. arenaria\", secondo una ricerca del 2003, \u00e8 \u201cgruppo fratello\u201d (\u00e8 vicina geneticamente) del gruppo di specie \"Orobanche nana\" , \"Orobanche ramosa\" , \"Orobanche mutelii\" e altre specie non presenti in Italia.\nIl numero cromosomico di \"O. arenaria\" \u00e8: 2n = 24.\nSpecie simili.\nLa tabella seguente mette a confronto alcuni dati delle varie specie italiane della sezione \"Trionychon\" .\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nAltre notizie.\nLorobanche delle steppe in altre lingue \u00e8 chiamato nei seguenti modi:"}
{"id": "2540865", "revid": "2091899", "url": "https://it.wikipedia.org/wiki?curid=2540865", "title": "Controllo delle nascite", "text": "La politica demografica \u00e8 l'insieme delle misure attuate da uno stato, ente o organismo pubblico atte a modificare, ovvero stimolare o diminuire la crescita della popolazione o a modificarla in modo qualitativo o quantitativo. L'argomento \u00e8 spesso trattato come \"controllo delle nascite\" o \"controllo della popolazione\". Le principali misure impiegate sono il sostegno alla diffusione di informazioni riguardo all'utilizzo dei metodi contraccettivi, e la promozione di campagne pubbliche volte a propagare un modello di famiglia ristretta. \nEsempi importanti di politica demografica sono:\n\u2022 la Cina con la politica del figlio unico (1979-2013);\n\u2022 l'India con il programma di sterilizzazione obbligatoria.\nLa politica del figlio unico \u00e8 stata una delle politiche di controllo delle nascite attuata dal governo cinese nell'ambito della pianificazione familiare per contrastare il fortissimo incremento demografico del paese. Questa riforma, considerata in maniera controversa fuori dalla Cina perch\u00e9 la sua applicazione era spesso causa di abusi dei diritti umani, \u00e8 stata rivista anche all'interno della Cina dato che nel lungo periodo si \u00e8 dimostrata negativa a livello economico e sociale. \nCon sterilizzazione obbligatoria, conosciuta anche come sterilizzazione forzata, si intendono i programmi attuati da politiche governative che tentano di costringere le persone a sottoporsi all'intervento chirurgico di sterilizzazione. Nella prima met\u00e0 del XX secolo, molti di questi programmi sono stati istituiti in vari paesi del mondo, di solito come parte di programmi di eugenetica destinati ad impedire la riproduzione e la moltiplicazione dei membri della popolazione considerati portatori di difetti genetici. L'estesa o sistematica sterilizzazione forzata \u00e8 stata riconosciuta come un crimine contro l'umanit\u00e0 dalla relazione dallo Statuto di Roma. Questo memorandum definisce anche la giurisdizione della Corte penale internazionale. Nonostante quest'accordo internazionale riguardante la disumanit\u00e0 e l'illegalit\u00e0 della sterilizzazione forzata, \u00e8 stato suggerito che il governo dell'Uzbekistan continui a perseguire tali programmi. \n-Peluso"}
{"id": "2540867", "revid": "104458", "url": "https://it.wikipedia.org/wiki?curid=2540867", "title": "Keith Moffatt", "text": "Ha un record personale di 2,30 m, stabilito ad Indianapolis il 25 giugno 2006."}
{"id": "2540868", "revid": "78899076", "url": "https://it.wikipedia.org/wiki?curid=2540868", "title": "Lon Cohen", "text": "Lon Cohen \u00e8 un personaggio di fantasia nato dalla penna dello scrittore statunitense Rex Stout, che compare nelle opere della serie di Nero Wolfe.\nCohen \u00e8 uno dei pi\u00f9 affidabili tra i redattori e i giornalisti del quotidiano immaginario \"La Gazette\", giornale tra i pi\u00f9 venduti a New York. Nei romanzi di Stout l'ufficio di Cohen \u00e8 vicino a quello dell'editore, ma Archie sostiene di non conoscere la qualifica di Cohen. Lon \u00e8 per Archie la via pi\u00f9 rapida per notizie riguardanti il crimine; Cohen \u00e8 di solito la prima fonte cui Archie si rivolge per informazioni circa gli attuali od eventuali clienti.\nArchie, Lon ed altri giocano regolarmente a poker il Gioved\u00ec notte, nell'appartamento di Saul Panzer.\nNegli anni, Wolfe e \"La Gazette\" hanno sviluppato una relazione simbiotica che permette al quotidiano esclusive circa i casi di Wolfe, e gli assicura una certa pubblicit\u00e0 - talora, perfino eccessiva per i suoi gusti."}
{"id": "2540869", "revid": "6923", "url": "https://it.wikipedia.org/wiki?curid=2540869", "title": "Fred Durkin", "text": "Fred Durkin \u00e8 un personaggio di fantasia nato dalla penna dello scrittore statunitense Rex Stout, che compare nelle opere della serie di Nero Wolfe.\nFred \u00e8 un investigatore \"operaio\" che \u00e8 spesso assunto per classici casi di pedinamento. Durkin \u00e8 onesto e socievole, ma talora rozzo. \u00c8 spesso ansioso con Nero Wolfe nei paraggi, che una volta ha offeso versando dell'aceto nell'insalata. Per guadagnarsi il favore di Wolfe, spesso accetta l'offerta di bere della birra, anche se Archie ha sentito Fred definirla \"brodaglia\"."}
{"id": "2540872", "revid": "1985", "url": "https://it.wikipedia.org/wiki?curid=2540872", "title": "FEDERUNI", "text": ""}
{"id": "2540874", "revid": "298229", "url": "https://it.wikipedia.org/wiki?curid=2540874", "title": "Trey Hardee", "text": "In carriera ha conquistato due titoli mondiali del decathlon, a (con il suo record personale di 8\u00a0790 punti) e a , nonch\u00e9 la medaglia d'argento olimpica, nella medesima specialit\u00e0, a ."}
{"id": "2540876", "revid": "149732", "url": "https://it.wikipedia.org/wiki?curid=2540876", "title": "Elevatore del labbro superiore e dell'ala del naso", "text": ""}
{"id": "2540878", "revid": "287204", "url": "https://it.wikipedia.org/wiki?curid=2540878", "title": "Cartapi\u00f9 A", "text": ""}
{"id": "2540879", "revid": "287204", "url": "https://it.wikipedia.org/wiki?curid=2540879", "title": "Cartapi\u00f9 B", "text": ""}
{"id": "2540881", "revid": "287204", "url": "https://it.wikipedia.org/wiki?curid=2540881", "title": "Cartapi\u00f9 C", "text": ""}
{"id": "2540882", "revid": "287204", "url": "https://it.wikipedia.org/wiki?curid=2540882", "title": "Cartapi\u00f9 D", "text": ""}
{"id": "2540883", "revid": "287204", "url": "https://it.wikipedia.org/wiki?curid=2540883", "title": "Cartapi\u00f9 E", "text": ""}
{"id": "2540884", "revid": "287204", "url": "https://it.wikipedia.org/wiki?curid=2540884", "title": "Cartapi\u00f9 F", "text": ""}
{"id": "2540885", "revid": "287204", "url": "https://it.wikipedia.org/wiki?curid=2540885", "title": "Cartapi\u00f9 X", "text": ""}
{"id": "2540886", "revid": "287204", "url": "https://it.wikipedia.org/wiki?curid=2540886", "title": "Cartapi\u00f9 Y", "text": ""}
{"id": "2540887", "revid": "729019", "url": "https://it.wikipedia.org/wiki?curid=2540887", "title": "Orrie Cather", "text": "Orrie Cather \u00e8 un personaggio di fantasia nato dalla penna dello scrittore statunitense Rex Stout, che compare nelle opere della serie di Nero Wolfe.\nOrrie \u00e8 un aitante detective di bella presenza che induce la gente a raccontargli fatti personali - ma pu\u00f2 facilmente montarsi la testa. In Nero Wolfe, difenditi!, dopo che Wolfe assegna a Saul l'onere di insegnare ad Orrie le buone maniere, Archie lo avverte \"Se va avanti di questo passo a Orrie verr\u00e0 un complesso d'inferiorit\u00e0\". Ma anche Archie ha un saltuario battibecco con Orrie, che crede farebbe un'ottima figura alla scrivania di Archie.\nIl talento di Orrie \u00e8 piuttosto scarso rispetto a quello di Archie. Non ha n\u00e9 il genio di Saul nel pedinare, n\u00e9 la sua memoria per i volti, n\u00e9 il suo istinto per una rapida mossa. E mentre \u00e8 pi\u00f9 sveglio di Fred Durkin, Orrie esibisce solo in piccola parte la tenacia di Fred. Ma egli \"\u00e8\" bello, e Stout gli conferisce dinamiche pi\u00f9 complesse di quelle di Saul, o Fred. Le ambiguit\u00e0 nel personaggio di Orrie sono evidenti in , dove Wolfe afferma \"Dovete sapere che non ho affetto per lui\". In Champagne per uno Orrie fa un bel colpo, entrando nell'appartamento di un sospettato e trovando un documento chiave per la soluzione del mistero - un documento che insiste nel voler consegnare personalmente a Wolfe.\nOrrie Cather riveste un ruolo negativo nell'ultimo romanzo edito da Rex Stout su Nero Wolfe, Nero Wolfe apre la porta al delitto. Nella vicenda emergono alcuni tratti decisamente compromettenti del giovane investigatore, come la sua gelosia per Archie Goodwin ed il tentativo di sottrargli l'ambito posto di segretario di Wolfe, le sue abitudini di inveterato dongiovanni e, soprattutto, la sua fondamentale inaffidabilit\u00e0 e presunzione. Nel testo si ricorda anche che, in passato, Orrie era stato inquisito dalla polizia perch\u00e9 sospettato di omicidio e che era stato scagionato solo grazie al provvidenziale intervento di Nero Wolfe e dei suoi colleghi (). La vicenda ricorda inoltre come egli sia sposato con un'avvenente hostess.\nIl nome di Orrie \u00e8 una delle incongruenze del corpo letterario di Stout. In Nero Wolfe e i ragni d'oro (1953), il negoziante Bernard Levine afferma di aver letto \"la licenza di un detective di New York con foto e nome, Orvald Cather\". In Nero Wolfe sotto il torchio, Archie telefona in ufficio e Orrie risponde \"Residenza di Nero Wolfe. Orville Cather al telefono\". Nel tentativo di chiarire il problema il biografo di Rex Stout, John McAleer, chiese all'autore \"Non sar\u00e0 Orrin il nome di Orville Cather?\" \"Probabilmente\", rispose Stout.\nNella serie televisiva del 1969 il personaggio viene chiamato Orrie Carter anzich\u00e9 Cather."}
{"id": "2540888", "revid": "33208", "url": "https://it.wikipedia.org/wiki?curid=2540888", "title": "Orwille Cather", "text": ""}
{"id": "2540890", "revid": "474175", "url": "https://it.wikipedia.org/wiki?curid=2540890", "title": "Bragozzo", "text": "Il brag\u00f2zzo (noto anche come barag\u00f2zzo o brac\u00f3zzo), \u00e8 un'imbarcazione da pesca e/o da carico tipica del medio e alto Adriatico che esercitava il cabotaggio sin nello Ionio.\n\u00c8 dotata di due alberi muniti di vela al terzo."}
{"id": "2540893", "revid": "132266", "url": "https://it.wikipedia.org/wiki?curid=2540893", "title": "Baragozzo", "text": ""}
{"id": "2540894", "revid": "132266", "url": "https://it.wikipedia.org/wiki?curid=2540894", "title": "Bracozzo", "text": ""}
{"id": "2540895", "revid": "729019", "url": "https://it.wikipedia.org/wiki?curid=2540895", "title": "Purley Stebbins", "text": "Purley Stebbins \u00e8 un personaggio di fantasia nato dalla penna dello scrittore statunitense Rex Stout, che compare nelle opere della serie di Nero Wolfe.\nIl sergente Purley Stebbins \u00e8 un assistente dell'ispettore Cramer. Purley \u00e8 sotto diversi aspetti il tipico poliziotto: duro, coraggioso e scrupoloso, ma anche burbero e maleducato. Stebbins \u00e8 ambiguo per quanto riguarda Archie Goodwin. Archie crede che il risentimento sia dovuto alla discrepanza dei due salari, ma Stebbins lo ritiene un detective esperto e talentuoso."}
{"id": "2540896", "revid": "124662030", "url": "https://it.wikipedia.org/wiki?curid=2540896", "title": "Discografia di Angelo Branduardi", "text": "Questa pagina descrive la discografia di Angelo Branduardi."}
{"id": "2540901", "revid": "256896", "url": "https://it.wikipedia.org/wiki?curid=2540901", "title": "Monopoli di Stato", "text": ""}
{"id": "2540902", "revid": "123981860", "url": "https://it.wikipedia.org/wiki?curid=2540902", "title": "Rory Kennedy", "text": "Biografia.\nFiglia di Robert Francis Kennedy e di Ethel Skakel Kennedy, \u00e8 l'ultima di undici figli della coppia ed \u00e8 nata sei mesi dopo l'assassinio del padre, avvenuto a Los Angeles il 6 giugno 1968.\nSi \u00e8 sposata il 2 agosto 1999 con Mark Bailey. Fu proprio al matrimonio di Rory che il cugino John Kennedy Jr., insieme alla moglie e alla cognata, si stava recando, quando l'aereo che stava lui stesso pilotando precipit\u00f2 nei pressi di Aquinnah, Massachusetts il 16 luglio del 1999.\nScrivendo un articolo sul San Francisco Chronicle, Rory Kennedy ha appoggiato apertamente Barack Obama nelle Presidenziali del 2008, dichiarando che \u00e8 necessario un presidente che ispiri speranza negli elettori.\nMatrimonio e figli.\nDa Mark Bailey, Rory ha avuto 3 figli:"}
{"id": "2540903", "revid": "287204", "url": "https://it.wikipedia.org/wiki?curid=2540903", "title": "Il guardiano del frutteto", "text": "Il guardiano del frutteto (titolo originale \"The Orchard Keeper\") \u00e8 il primo romanzo dello scrittore statunitense Cormac McCarthy, pubblicato dalla casa editrice Random House il 1\u00ba giugno 1965. L'edizione italiana \u00e8 stata pubblicata da Einaudi nel 2002 nella collana \"Supercoralli\", con traduzione dall'inglese di Silvia Pareschi.\nTrama.\nIl romanzo si colloca negli anni del proibizionismo a cavallo dei due conflitti mondiali, e si interessa di descrivere i cambiamenti sociali e geografici di una piccola borgata del Tennessee, Red Branch, vicino a Knoxville, approfondendo in particolare (e in modo solo apparentemente casuale), le vicende personali di tre personaggi, inconsapevoli di essere legati tra loro dalla morte misteriosa di un quarto personaggio, Kenneth Rattner. Mentre i rapporti tra i tre personaggi si fanno sempre pi\u00f9 stretti, il destino di ciascuno di loro si porta a compimento, ma nessuno scoprir\u00e0 mai l'oscuro ed ineffabile legame che collega le loro esistenze."}
{"id": "2540906", "revid": "26228671", "url": "https://it.wikipedia.org/wiki?curid=2540906", "title": "Misterio", "text": ""}
{"id": "2540910", "revid": "729019", "url": "https://it.wikipedia.org/wiki?curid=2540910", "title": "Daisuke Moriyama", "text": "\u00c8 maggiormente conosciuto per aver creato Chrono Crusade. Al 2005, Moriyama ha lavorato alla serie World Embryo, pubblicata nel magazine Young King OURs."}
{"id": "2540911", "revid": "838137", "url": "https://it.wikipedia.org/wiki?curid=2540911", "title": "ABN AMRO World Tennis Tournament 1997 - Doppio", "text": "Il doppio dell'ABN AMRO World Tennis Tournament 1997 \u00e8 stato un torneo di tennis facente parte dell'ATP Tour.\nDavid Adams e Marius Barnard erano i detentori del titolo, ma hanno partecipato con partner differenti.\nAdams ha fatto coppia con Olivier Dela\u00eetre, ma ha perso nei quarti contro Libor Pimek e Byron Talbot.\nBarnard ha fatto coppia con Piet Norval, ma ha perso nel 1\u00ba turno contro Hendrik Jan Davids e Menno Oosting.\nJacco Eltingh e Paul Haarhuis hanno battuto in finale 7\u20136(5), 6\u20134, Libor Pimek e Byron Talbot."}
{"id": "2540918", "revid": "767487", "url": "https://it.wikipedia.org/wiki?curid=2540918", "title": "Tennis Channel Open 1997", "text": "Il Tennis Channel Open 1997 \u00e8 stato un torneo di tennis giocato sul cemento. \u00c8 stata l'11\u00aa edizione del Tennis Channel Open,che fa parte della categoria World Series nell'ambito dell'ATP Tour 1997. Si \u00e8 giocato a Scottsdale in Arizona dal 3 marzo al 10 marzo 1997.\nCampioni.\nSingolare.\n Mark Philippoussis ha battuto in finale Richey Reneberg 6-4, 7-6 (7-4)\nDoppio.\n Luis Lobo / Javier S\u00e1nchez hanno battuto in finale Jonas Bj\u00f6rkman / Rick Leach 6-3, 6-3"}
{"id": "2540924", "revid": "26229205", "url": "https://it.wikipedia.org/wiki?curid=2540924", "title": "Edoardo Cicorini", "text": ""}
{"id": "2540925", "revid": "282094", "url": "https://it.wikipedia.org/wiki?curid=2540925", "title": "Gian Girolamo Albani", "text": ""}
{"id": "2540926", "revid": "1543377", "url": "https://it.wikipedia.org/wiki?curid=2540926", "title": "LNAPL", "text": "I LNAPL, \"Light Non-Aqueous Phase Liquid\" (in italiano, fase liquida leggera non acquosa), sono sostanze organiche liquide meno dense dell'acqua che, in caso di contatto accidentale con acque di falda, per percolazione, tendono a restare insolubili sulla superficie dell'acquifero e quindi a generare un tipo di inquinamento molto pi\u00f9 pericoloso perch\u00e9 soggetto alle azioni di movimento del livello di falda.\nEsempi di LNAPLs sono il benzene e gli oli combustibili."}
{"id": "2540928", "revid": "110157", "url": "https://it.wikipedia.org/wiki?curid=2540928", "title": "Concepci\u00f3n (Ocotepeque)", "text": "Concepci\u00f3n \u00e8 un comune dell'Honduras facente parte del dipartimento di Ocotepeque.\nIl comune venne istituito nel 1875."}
{"id": "2540930", "revid": "729019", "url": "https://it.wikipedia.org/wiki?curid=2540930", "title": "Neuropilo", "text": "In neuroanatomia il neuropilo \u00e8 la regione compresa tra i vari corpi cellulari (\"pirenofori\") dei neuroni della sostanza grigia dell'encefalo e del midollo spinale (ovvero del sistema nervoso centrale). Consiste di un denso intreccio di terminali assonici, dendriti e processi delle cellule gliali (astrociti e oligodendrociti); comprende anche le connessioni sinaptiche tra le ramificazioni assoniche e i dendriti.\nLa sostanza bianca, composta principalmente dagli assoni con la loro guaina mielinica e dalla glia, non \u00e8 generalmente considerata parte del neuropilo.\nIl termine \"neuropilo\" deriva dal greco \"n\u00eauron\", \"nervo\", e \"p\u00eelos\", \"feltro\"."}
{"id": "2540931", "revid": "106908", "url": "https://it.wikipedia.org/wiki?curid=2540931", "title": "Yago", "text": ""}
{"id": "2540932", "revid": "729019", "url": "https://it.wikipedia.org/wiki?curid=2540932", "title": "DNAPL", "text": "I DNAPL (\"Dense NonAqueous Phase Liquid\", liquidi densi in fase non acquosa) sono sostanze organiche liquide pi\u00f9 dense dell'acqua che, in caso di contatto accidentale con acque di falda, per percolazione, tendono a giungere sul fondo di essa generando in questo modo inquinamento dell'acquifero. Esempi di DNAPL sono i solventi clorurati e tutti gli idrocarburi alogenati.\nI LNAPL (\"Light NonAqueous Phase Liquid\", liquidi leggeri in fase non acquosa) invece, rappresentano sostanze organiche liquide meno dense dell'acqua che, in caso di contatto accidentale con acque di falda, per percolazione, tendono a restare insolubili sulla superficie dell'acquifero e quindi a generare un tipo di inquinamento molto pi\u00f9 pericoloso perch\u00e9 soggetto alle azioni di movimento del livello di falda.\nEsempi di LNAPL sono il benzene e gli oli combustibili. "}
{"id": "2540933", "revid": "1442080", "url": "https://it.wikipedia.org/wiki?curid=2540933", "title": "Tennis Channel Open 1997 - Singolare", "text": "Il singolare del Tennis Channel Open 1997 \u00e8 stato un torneo di tennis facente parte dell'ATP Tour.\nMark Philippoussis ha battuto in finale Richey Reneberg 2-6, 6-3, 6-3."}
{"id": "2540934", "revid": "110157", "url": "https://it.wikipedia.org/wiki?curid=2540934", "title": "Dolores Merend\u00f3n", "text": "Dolores Merend\u00f3n \u00e8 un comune dell'Honduras facente parte del dipartimento di Ocotepeque.\nIl comune venne istituito il 7 gennaio 1908 con parte del territorio del comune di San Jorge."}
{"id": "2540935", "revid": "1573940", "url": "https://it.wikipedia.org/wiki?curid=2540935", "title": "Cochlicella acuta", "text": "Cochlicella acuta () \u00e8 un mollusco gasteropode della famiglia Geomitridae.\nDescrizione.\nLa specie \u00e8 caratterizzata da un notevole variabilit\u00e0 morfologica.\nBiologia.\nAffronta il periodo caldo e secco sollevata dal terreno, in genere su steli di piante o staccionate, dove la temperatura \u00e8 pi\u00f9 bassa che sulla sabbia (estivazione).\nDistribuzione e habitat.\n\"Cochlicella acuta\" \u00e8 una specie originaria del versante nord-occidentale del bacino del Mediterraneo, diffusa anche sulle coste atlantiche di Belgio, Gran Bretagna e Irlanda.\nIntrodotta dall'uomo in vari paesi del Mediterraneo orientale, tra cui Grecia, Israele ed Egitto, nonch\u00e9 in Australia, dove \u00e8 divenuta una specie invasiva.\nPredilige gli ambienti aridi sabbiosi."}
{"id": "2540936", "revid": "1543377", "url": "https://it.wikipedia.org/wiki?curid=2540936", "title": "Cantabrasil", "text": "Cantabrasil \u00e8 un album di Toquinho, pubblicato in Italia dalla CGD nel 1989 (CGD 22230).\nIl disco.\nL'album \u00e8 stato registrato dal vivo durante una tourn\u00e9e realizzata da Toquinho nel 1984 in Italia dopo la fortunata esperienza dell'album e della canzone \"Acquarello\".\nLo spettacolo, intitolato \"Cantabrasil - Carosello di musiche, canti e immagini del Brasile di ieri e di oggi\" e prodotto da Franco Fontana, ripercorreva la tradizione musicale brasiliana a partire dal samba tradizionale, fino alla bossa nova, passando per la musica del Nord-Est e per il carnevale.\nDopo la morte di Vin\u00edcius de Moraes, Toquinho aveva continuato la sua carriera con spettacoli ad ampio respiro sulla tradizione musicale del suo paese, portando comunque tutta l'esperienza artistica e umana maturata negli anni della sua \"parceria\" con il poeta.\nToquinho arriv\u00f2 in Italia (e in Europa) con uno di questi spettacoli proprio ai tempi della promozione di \"Acquarello\".\nNel 1984 Toquinho torn\u00f2 in Italia con uno spettacolo ancor pi\u00f9 importante, con una formazione allargata e con un repertorio pi\u00f9 vasto.\n\"Cantabrasil\" ripercorre praticamente tutta la storia moderna della musica brasiliana. Lo spettacolo fu pensato come un susseguirsi di \"pot-pourri\" tematici (pratica peraltro diffusa nel mondo musicale brasiliano) ognuno dedicato ad un genere, ad uno stile o ad un momento della vicenda artistica del cantautore di San Paolo.\nUna \"medley\" \u00e8 dedicata al \"partido alto\" (la forma pi\u00f9 popolare del samba), una alla \"roda di samba\" con una carrellata di canzoni provenienti dal carnevale di Rio de Janeiro degli anni trenta e quaranta, uno al musica nordestina (con l'immancabile \"Asa branca\"), una alla bossa nova di Ant\u00f4nio Carlos Jobim, Baden Powell e Vin\u00edcius de Moraes, una a Bahia, una al carnevale.\nNon mancano ovviamente accenni alla lunga collaborazione con Vin\u00edcius de Moraes e qualche omaggio all'Italia come una bella versione di \"Anema e core\" (che Toquinho e Vinicius avevano gi\u00e0 inciso nel 1976 con Ornella Vanoni) e la \"hit\" del momento, \"Acquarello\", portata l'anno prima anche al Festival di Sanremo e che aveva valso a Toquinho un disco d'oro.\nIl gruppo che accompagna Toquinho comprende musicisti di eccezione come il fisarmonicista e cantautore pernambucano Dominguinhos (Jos\u00e9 Domingos de Moraes), uno degli eredi di Luiz Gonzaga, il percussionista Papete (Jos\u00e9 de Ribamar Viana), virtuoso del berimbao, i fratelli Luciana, virtuosa del cavaquinho, e Raphael Rabello (Rafael 7 Cordas) virtuoso della chitarra a sette corde, i percussionisti Mar\u00e7al da Portela e Branca de Neve, il batterista Mutinho e il bassista Luiz\u00e3o Maia, entrambi vecchi collaboratori di Toquinho e Vin\u00edcius de Moraes.\nCompletano la formazione quattro bravissime cantanti: Guadalupe, allora moglie di Dominguinhos, Bel, Silvia Maria e la sambista Eliana Estev\u00e3o.\nLo spettacolo tocc\u00f2 diverse citt\u00e0 italiane nel corso della primavera del 1984, tra cui Roma, Milano e Mestre. La RAI mand\u00f2 in onda la registrazione del concerto alla Bussola Domani di Viareggio. All'epoca di \"Cantabrasil\", Toquinho fu ospite con tutto il suo gruppo della trasmissione \"Te lo do io il Brasile\" di Beppe Grillo.\nL'album \"Cantabrasil\" fu pubblicato della CGD nel 1989 su un doppio LP contenente la registrazione di uno degli spettacoli tenuti al Teatro Sistina di Roma. Fu poi ripubblicato in versione ridotta su CD nel 1993.\nTracce.\nDisco 1 - Lato A\nDisco 1 - Lato B\nDisco 2 - Lato A\nDisco 2 - Lato B"}
{"id": "2540937", "revid": "1543377", "url": "https://it.wikipedia.org/wiki?curid=2540937", "title": "Fraternidad", "text": "Fraternidad \u00e8 un comune dell'Honduras facente parte del dipartimento di Ocotepeque.\nIl comune venne istituito il 15 marzo 1909 con parte del territorio del comune di La Labor."}
{"id": "2540943", "revid": "767487", "url": "https://it.wikipedia.org/wiki?curid=2540943", "title": "La Encarnaci\u00f3n", "text": "La Encarnaci\u00f3n \u00e8 un comune dell'Honduras facente parte del dipartimento di Ocotepeque.\nIl comune venne istituito il 14 gennaio 1889."}
{"id": "2540944", "revid": "173617", "url": "https://it.wikipedia.org/wiki?curid=2540944", "title": "Gorilla Jones", "text": "La International Boxing Hall of Fame lo ha riconosciuto fra i pi\u00f9 grandi pugili di ogni tempo.\nGli inizi.\nPugile afroamericano, divenne professionista dal 1924.\nLa carriera.\nDivenne campione del mondo dei pesi medi nel 1932, conquistando il titolo, allora vacante, contro l'italiano Oddone Piazza.\nPi\u00f9 tardi, nello stesso anno, Jones perse il titolo a Parigi contro il francese Marcel Thil per squalifica all'11\u00ba round.\nCombatt\u00e9 di nuovo per il titolo mondiale dei medi verso la fine della carriera, durante la quale non fu mai sconfitto per KO, nel 1937, ma fu battuto ai punti dal detentore, Freddie Steele (pugile).\nVita dopo la boxe.\nVisse in California, dove allen\u00f2 vari campioni e lavor\u00f2 come autista e guardia del corpo per Mae West."}
{"id": "2540945", "revid": "110157", "url": "https://it.wikipedia.org/wiki?curid=2540945", "title": "La Labor", "text": "La Labor \u00e8 un comune dell'Honduras facente parte del dipartimento di Ocotepeque.\nIl comune venne istituito nel 1775."}
{"id": "2540948", "revid": "110157", "url": "https://it.wikipedia.org/wiki?curid=2540948", "title": "Lucerna (Honduras)", "text": "Lucerna \u00e8 un comune dell'Honduras facente parte del dipartimento di Ocotepeque.\nIl comune risultava come entit\u00e0 autonoma gi\u00e0 nella divisione territoriale del 1889."}
{"id": "2540954", "revid": "1226", "url": "https://it.wikipedia.org/wiki?curid=2540954", "title": "Marcantonio Chiarini", "text": "Biografia.\nFiglio di Niccol\u00f2, figlioccio di Ludovico Caracci, e di Caterina Fracassati di Budrio, nacque Bologna nel 1652 e studi\u00f2 pittura presso Francesco Quaini e Domenico Santi.\nFu attivo fra Milano e Bologna; dipinse scenografie per spettacoli teatrali praticando anche la pittura di alcune quadrature, ossia i dipinti abilmente costruiti con illusioni prospettiche tese a far \"sfondare\" una parete o il soffitto e fornire un effetto di \"trompe-l'oeil\", di cui possiamo avere un suo esempio al Palazzo Mansi di Lucca, per il quale Giovanni Gioseffo dal Sole dipinse gli affreschi principali.\nIn virt\u00f9 delle sue capacit\u00e0 nella pittura prospettica, Chiarini ebbe inoltre occasione di lavorare a Vienna grazie all'ingaggio da parte dell'architetto Johann Lukas von Hildebrandt con l'incarico di affrescare il palazzo del Belvedere nei pressi della capitale imperiale.\nIvi lavor\u00f2 al fianco di Martino Altomonte, Gaetano Fanti e Carlo Carlone.\nEbbe tra i suoi allievi Pietro Paltronieri."}
{"id": "2540955", "revid": "124730243", "url": "https://it.wikipedia.org/wiki?curid=2540955", "title": "Rolando Nicolosi", "text": "Ha collaborato per un ventennio con il Teatro dell'Opera di Roma in qualit\u00e0 di maestro collaboratore di sala e consulente artistico e con la Rai come collaboratore pianistico.\nLa sua biografia compare in parecchie enciclopedie e dizionari musicali, tra cui \u201cI Gioielli della Musica Lirica\u201d Edizione Longanesi; \u201cI Tesori della Musica Classica\u201d Edizione Curcio; \u201cClaudio Abbado presenta il Dizionario Enciclopedico della Musica Classica\u201d.\nFormazione.\nNasce a Rosario di Santa F\u00e9 (Argentina) da genitori italiani. Dopo aver iniziato lo studio del pianoforte con la sorella maggiore Gracia Nicolosi de Moscatello, prosegue il percorso con Emilio Alessio e Vincenzo Scaramuzza, seguendo i Master Class di Wilhelm Kempff, Walter Gieseking e Alfred Cortot.\nDopo il diploma, incoraggiato dagli apprezzamenti fatti nei suoi confronti dai pi\u00f9 celebri compositori e direttori d'orchestra come Carlos Guastavino, Alberto Ginastera, Ettore Panizza, compositore e direttore d'orchestra al \u201cTeatro alla Scala\u201d di Milano accanto ad Arturo Toscanini, si presenta come candidato per la borsa di studio riservata a studiosi ed artisti argentini offerta dal Governo Italiano, della quale risulta l'unico vincitore. Viene in Italia dove perfeziona ulteriormente i suoi studi sotto l'esperta guida del M\u00b0 Carlo Zecchi.\nCarriera.\nLa sua carriera inizia a soli cinque anni quando debutta, come pianista, al teatro Col\u00f3n di Rosario. Trasferitosi in Italia, nel 1955 fa la sua prima apparizione in televisione e da allora ha partecipato ad oltre 1000 trasmissioni televisive della RAI \u2013 Radiotelevisione Italiana, ove \u00e8 stato Collaboratore Pianistico. Degna di nota \u00e8 stata la sua partecipazione in occasione del Centenario del Teatro dell'Opera di Roma, dove al Concerto del Gran Gala trasmesso in televisione in diretta in prima serata su Rai Uno, ha collaborato al pianoforte con alcuni dei pi\u00f9 famosi artisti lirici nazionali ed internazionali. \u00c8 stato l'unico Maestro di Musica Classica ad essere premiato dalla RAI, nel 1994, nello spettacolo \u201cBuon Compleanno TV - 40 anni di Televisione\u201d. Numerose sue composizioni sono state eseguite dalla RAI-TV.\nNel corso della sua carriera artistica si \u00e8 esibito nei pi\u00f9 grandi Teatri Lirici e Sale da Concerto che vantano una secolare tradizione musicale: \u201cRegio\u201d di Torino; \u201cComunale\u201d di Bologna; \u201cSan Carlo\u201d di Napoli; \u201cMassimo Bellini\u201d e \u201cPalazzo Biscari\u201d di Catania; \u201cMassimo\u201d di Palermo; \u201cLa Fenice\u201d di Venezia; \u201cComunale\u201d di Firenze; \u201cDonizetti\u201d di Bergamo, Conservatorio \u201cNino Rota\u201d di Bari; Teatro \u201cPiccinni\u201d di Bari; \u201cGiordano\u201d di Foggia; Auditorium del Conservatorio \u201cGiuseppe Verdi\u201d di Torino; \u201cAuditorium della RAI\u201d di Torino; Auditorium del Conservatorio \u201cGiuseppe Verdi\u201d di Milano; \u201cAuditorium della RAI\u201d di Milano; \u201cPalazzo Labia\u201d di Venezia; Teatro \u201cCaio Melisso\u201d e \u201cNuovo\u201d di Spoleto; \u201cMancinelli\u201d di Orvieto; \u201cIl Grande\u201d di Brescia; \u201cVilla Erba\u201d di Como; \u201cVilla Passalacqua\u201d di Moltrasio (Como); \u201cVittorio Emanuele\u201d di Messina; \u201cAuditorio\u201d dell'Universit\u00e0 di Messina; \u201cCastello di Donna Fugata\u201d di Ragusa; \u201cComunale Romolo Valli\u201d di Reggio Emilia; \u201cCil\u00e8a\u201d di Reggio Calabria; \u201cBussola Domani\u201d di Viareggio; \u201cDel Giglio\u201d di Lucca; \u201cTeatro di Torre del Lago\u201d;\n\u201cDell'Unione\u201d di Viterbo\u201d; \u201cFlavio Vespasiano\u201d di Rieti; \u201cComunale di Frosinone\u201d; \u201cVerdi\u201d di Sassari; il \u201cComunale\u201d e l'Auditorium del Conservatorio di Musica di Cagliari e Nuoro; \u201cReggia\u201d di Caserta; \u201cSala della Protomoteca\u201d in Campidoglio; \u201cCastello dell'Aquila\u201d; \u201cPalazzo dei Congressi\u201d di Firenze; \u201cVilla d'Este\u201d a Tivoli (inaugurando la \u201cSala Liszt\u201d); \u201cVerdi\u201d di Salerno; \u201cStabile\u201d di Potenza; \u201cDuni\u201d di Matera; \u201cOrfeo\u201d di Taranto\u201d; \u201cPirandello\u201d di Agrigento; \u201cComunale\u201d di Sulmona; \u201cCappella Palatina\u201d della Reggia di Caserta; \u201cCovent Garden\u201d di Londra; \u201cAccademia Chigiana\u201d di Siena; \u201cLauro Rossi\u201d di Macerata; Teatro \u201cRendano\u201d di Cosenza; \u201cComunale\u201d di Catanzaro e Vibo Valentia; \u201dSferisterio\u201d di Macerata; \u201cFilarmonico\u201d di Verona; \u201cDante Alighieri\u201d di Ravenna; \u201cSagra Musicale Umbra\u201d a Perugia; \u201cAuditorium del Casin\u00f2\u201d di Cannes; \u201cSale delle Feste\u201d del Casin\u00f2 di Campione d'Italia; \u201cAuditorium\u201d di Campione d'Italia; per la \u201cEuroflora\u201d a Genova; in Arabia Saudita (Gedda); \u201cTeatro Greco\u201d di Taormina; alle \u201cLatomie dei Cappuccini\u201d a Siracusa; \u201cTeatro Romano Ostia Antica\u201d a Ostia. \u00c8 stato Primo Interprete delle \u201cRomanze d'Amore\u201d di Arturo Toscanini in prima esecuzione mondiale all'Auditorium del Conservatorio di Musica \u201cGirolamo Frescobaldi\u201d di Ferrara.\nUna parentesi va dedicata a Roma, dove si \u00e8 esibito presso \u201cPalazzo della Cancelleria\u201d; \u201cPalazzo Barberini\u201d; \u201cPalazzo Brancaccio\u201d; \u201cOlimpico\u201d di Roma; \u201cPalazzo Braschi\u201d; \u201cPalazzo Colonna\u201d; \u201cSala Borromini\u201d; \u201cOratorio del Caravita\u201d; \u201cSala Casella\u201d dell'Accademia Filarmonica Romana; \"Teatro Marcello\u201d di Roma; \u201cVilla Torlonia\u201d; \u201cPalazzo Doria Pamphili\u201d; \u201cPalazzo Rospigliosi Pallavicini\u201d (per la premiazione della John Cabot University di New York); \u201cDiscoteca di Stato\u201d; \u201cBritish Council\u201d; \u201cInstitute Goethe\u201c; \u201cBasilica di S. Ignazio\u201c; \u201cBasilica di Massenzio\u201c; \u201cCastel S. Angelo\u201d; \u201cBasilica Ara Coeli\u201d; \u201cTeatro Greco\u201d; \u201cTeatro Adriano\u201d; \u201cTeatro delle Muse\u201d; \u201cTeatro Sistina\u201d; \u201cTeatro Quirino\u201d; \u201cTeatro Rossini\u201d; \u201cTeatro Giulio Cesare\u201d; \u201cTeatro delle Vittorie\u201d, \u201cTeatro Manzoni\u201d, \u201cPalazzo Falconieri\u201d, \u201cAuditorium S. Leone Magno\u201d, \u201cAuditorium Conciliazione\u201d, \u201cPalazzo Spada\u201d; \u201cAuditorium della Rai\u201d- Foro Italico - Roma; Sede del Consiglio di Stato di Roma; \u201cFilarmonica\u201d di Roma; \u201cTeatro Argentina\u201d; \u201cOpera\u201d di Roma, dove peraltro \u00e8 stato per circa venti anni Maestro Collaboratore di Sala e Consulente Artistico dell'allora Sovrintendente, il M\u00b0 Roman Vlad. \u00c8 stato Direttore Artistico per numerosissimi anni della Stagione Concertistica a Palazzo Barberini.\nHa compiuto inoltre numerose tourn\u00e9e di concerti pianistici nelle Sale e Teatri tra i pi\u00f9 annoverati nel mondo ( \u201cKennedy Center\u201d di Washington; \u201cGrossbrukner Saal\u201d di Linz; \u201cSuntory Hall\u201d e Rutel Center\u201d di Tokyo; \u201cFilarmonica\u201d e \u201cConservatorio di Musica\u201d di Pechino e Shanghai; \u201cPalazzo dei Congressi\u201d di Lugano\u201d; \u201cRosengarten\u201d di Mannheim; \u201cPhilharmonie\u201d di Monaco di Baviera; \u201cAmici della Musica\u201d di Vienna; \u201cVictoria Hall\u201d di Ginevra; \u201cAuditorio Nacional de Musica\u201d de Madrid (alla presenza dei Regnanti di Spagna); \u201cSala Smetana\u201d di Praga; \u201cAlte Oper\u201d di Frankfurt; \u201cNational Theater \u2013 Concert Hall\u201d di Taipei; \u201cConcert House\u201d di Frankfurt; \u201cTheater Center for the Arts\u201d di Stamford \u2013 New York; Teatro \u201cArriaga\u201d di Bilbao; \u201cLieder Halle\u201d di Stuttgart; presso la \u201cPhilharmonie\u201d di Hannover, Bonn, Essen, Colonia, Berlino; la \u201cConcert Hall\u201d di Honk Kong, Singapore, Malesia, Adelaide, Melbourne, Sidney Copenaghen, Oslo, Atene.\nHa partecipato ai pi\u00f9 importanti Festivals Internazionali tra i quali \u201cGlyndebourne\u201d a Londra; Cannes; Villach; Taormina; Sorrento; Praga (Primavera Musicale); Amsterdam; Osaka in Giappone; Vienna; Linz; Venezia; Spoleto; Tokyo; Honk Kong; Singapore; Malesia; Bilbao. Ha rappresentato l'Italia alle celebrazioni del 500\u00ba Anniversario della Scoperta dell'America svoltosi dal 8 al 14 ottobre del 1992 a Stamford \u2013 New York.\nHa collaborato al pianoforte sotto la direzione dei pi\u00f9 importanti direttori d'orchestra tra i quali Thomas Shippers; Zubin Metha; Francesco Molinari Pradelli; Georges Pr\u00eatre; Peter Maag; Franco Mannino; Daniel Oren; Sir John Barbirolli; Nino Sanzogno; Carlo Maria Giulini; Oliviero De Fabritiis; Tullio Serafin; Franco Caracciolo; Fernando Previtali; Antal Dorati (del quale \u00e8 stato il suo assistente per diverso tempo); Vittorio Gui; Ettore Panizza; Gianandrea Gavazzeni; Bruno Bartoletti; Lovro von Matatic; Ferruccio Scaglia; Armando La Rosa Parodi; Bruno Maderna; Antonino Votto; Arturo Basile; Franco Ferrara; Ottavio Ziino; Nicola Rescigno; Mario Rossi; Nino Rota (con il quale il 24 settembre 1970, per la \u201cSagra Musicale Umbra\u201d a Perugia, esegue in prima esecuzione assoluta e sotto la direzione dello stesso \u201cLa Vita di Maria\u201d. Ospiti d'Onore il Regista Federico Fellini e la sua consorte l'attrice Giulietta Masina).\nSi \u00e8 affiancato come pianista collaboratore ai pi\u00f9 famosi e celebri artisti lirici, strumentisti, danzatori e registi tra cui: Tito Schipa; Maria Callas; Renata Tebaldi; Maria Caniglia; Benvenuto Franci; Paolo Silveri; Giuseppe Valdengo; Mario Del Monaco; Giuseppe Di Stefano; Gianni Raimondi; Carlo Bergonzi; Ferruccio Tagliavini; Luciano Pavarotti; Placido Domingo; Jos\u00e9 Carreras; Giuseppe Taddei; Piero Cappuccilli; Renato Bruson; Nicola Rossi Lemeni; Boris Christoff; Nicolai Ghiaurov; Ruggero Raimondi; Raina Kabaivanska; Anna Moffo; Renata Scotto; Mirella Freni; Ghena Dimitrova; Maria Dragoni; Montserrat Caball\u00e9; Lucia Valentini Terrani; Fiorenza Cossotto; Victoria de Los Angeles; Jos\u00e9 Cura; Katia Ricciarelli; Cecilia Gasd\u00eca; Madga Olivero; Cecilia Bartoli; Sumi Jo; Virginia Zeani; Antonietta Stella; Leo Nucci, Lucia Aliberti; Pia Tassinari; Giulietta Simionato; Cornell Mac Neill; Giangiacomo Guelfi; Sesto Bruscantini; Paolo Montarsolo; Chris Merrit; Peter Dvosky; Fedora Barbieri; Franco Bonisolli; Grace Bumbry; Ileana Cotrubas; Maria Chiara; Gabriella Tucci; Gianna Galli; Adriana Maliponte; Giovanna Casolla; Nicola Martinucci; Tito Gobbi; Gino Bechi; Daniela Dess\u00ec; Mariella Devia; Lejla Gencer; Nicolai Gedda; Luigi Alva; Joan Sutherland; Justino D\u00edaz; Teresa Berganza; Gianfranco Cecchele; Raffaele Ari\u00e8; Remy Prencipe; Pina Carmirelli (Violino); Arrigo Tassinari; Severino Gazzelloni; Andrea Griminelli; Giorgio Zagnoni (Flauto); Franco Petracchi (Contrabbasso); Dino Asciolla (Viola); Alirio D\u00edaz (Chitarra); Domenico Ceccarossi (Corno); Radu Aldulescu; Franco Maggio Ormezowsky (Violoncello); Augusto Loppi (Oboe); Nane Calabrese (Viola d'amore); Mauro Maur (Tromba); Carla Fracci; Rafael De Cordova; Antonio Gades; Pilar L\u00f3pez; Alicia Alonso; Margot Fontaine; Rudolf Nureyev (Danza); Giancarlo Menotti; Luchino Visconti; Franco Zeffirelli; Margherita Wallman; Mauro Bolognini; Sandro Bolchi; Luigi Squarzina; Sandro Sequi; Piero Faggioni; Beppe De Tomasi; Lamberto Puggelli; Jean Pierre Ponnelle (Regista).\n\u00c8 stato assistente del M\u00b0 Antal Dorati al Nederland Opera House di Amsterdam; Primo Maestro di Repertorio del \u201cCentro di Avviamento Lirico del Teatro Massimo di Palermo\u201d; Direttore musicale di palcoscenico per numerosi anni del \u201cFestival dei Due Mondi\u201d di Spoleto; Maestro di Repertorio al Corso di perfezionamento di Gianna Pederzini all' \u201dAccademia Nazionale di Santa Cecilia\u201d di Roma e ai Corsi di Perfezionamento di Tito Schipa; Gabriella Besanzoni; Maria Caniglia; Gino Bechi; Tito Gobbi; Carlo Tagliabue.\nHa formato parte della celebre formazione cameristica \u201cI Virtuosi di Roma\u201d, come organista e clavicembalista. Ha suonato alle Radiotelevisioni di numerosi paesi.\n\u00c8 stato docente da diversi anni del Corso di qualificazione professionale per Maestro Collaboratore Sostituto dell'Istituzione Teatro Lirico Sperimentale di Spoleto \u201cAdriano Belli\u201d.\nHa tenuto Master Class per Concertisti di Pianoforte, Maestri Collaboratori e Cantanti Lirici in tutto il Mondo (alla \u201cB\u00f6sendorfer\u201d di Tokyo, ad Adelaide, Melbourne, Sidney, Honk Kong, Singapore, Malesia, Giappone, Taiwan, Pechino, Shanghai, ecc\u2026). Ha insegnato alla Musashino Music Academy e all'Universit\u00e0 di Musica \u201cShowa\u201d di Tokyo.\nPer diversi anni \u00e8 stato Commissario esterno per gli esami di Diploma di Pianoforte al Conservatorio di Musica \u201cLorenzo Perosi\u201d di Campobasso.\n\u00c9 stato membro di giuria in vari concorsi, tra i quali \u201cMario Lanza\u201d di Filignano (Isernia); \u201cMario del Monaco\u201d di Castelfranco Veneto; \u201cCastello Spagnolo\u201d di Taranto.\nPer molti anni \u00e8 stato Presidente e Direttore artistico del Concorso Internazionale \u201cFrancesco Paolo Neglia\u201d di Enna; Presidente alla VII Edizione del Concorso Pianistico Citt\u00e0 \u201cRocchetta a Volturno\u201d (Isernia); del Concorso Musicale \u201cNote d'Oro\u201d a Sora (Frosinone); del Concorso Internazionale \u201cFrancesco C\u00eclea\u201d di Reggio Calabria.\nPer svariati anni ha partecipato in qualit\u00e0 di giudice presso i Concorsi Internazionali di \u201cBilbao\u201d (Spagna); \u201cSperimentale Adriano Belli\u201d di Spoleto; \u201cRe Manfredi\u201d di Manfredonia; Chitarra \u201cFernando Sor\u201d a Palazzo Barberini; Concorso \u201cVoci Verdiane\u201d a Busseto - Parma; \u201cBeniamino Gigli\u201d a Recanati.\n\u00c9 stato membro di giuria del T.I.M. (Torneo Internazionale di Musica) a Roma e Milano, e sempre nello stesso Torneo a Roma \u00e8 stato istituito un Premio per la Sezione Canto intitolato a suo nome.\nNuovo Millennio.\nIl nuovo millennio lo vede ancora protagonista in concerti, manifestazioni, eventi e Master Classes di lustro nazionali ed internazionali.\nHa tenuto una serie di concerti pianistici dedicati esclusivamente alle musiche di Franz Liszt il 9 febbraio 2002 presso il Pontificio Seminario Romano Maggiore (S. Giovanni in Laterano) alla presenza di Sua Santit\u00e0 Giovanni Paolo II; il 5 maggio 2002 nella Basilica di Sant' Andrea della Valle di Roma ed il 3 aprile 2006 nella Basilica Santa Maria degli Angeli e dei Martiri di Roma.\nHa tenuto un concerto pianistico all'Aula Magna dell'Universit\u00e0 degli Studi di Roma \u201cLa Sapienza\u201d. Ha suonato per diversi capi di Stato, ultimo in ordine di tempo per il governo al completo di Taiwan, della famiglia Chiang Kai Shek e di tutti i massimi rappresentanti della Chiesa Cattolica in Italia, in Vaticano e all' estero, ed anche dei massimi esponenti di altre religioni. Ha suonato al Monastero Buddista di Fo Guang Shan di Kaohsiung (Taiwan) alla presenza del Venerabile Maestro Hsing Yan, del Cardinale Paul Shan e di oltre diecimila persone fra Monaci Buddisti, autorit\u00e0 taiwanesi, italiane e pubblico.\nAd aprile-maggio 2006 ha realizzato una tourn\u00e9e in Taiwan e nelle Filippine, dove ha tenuto concerti al Teatro Nazionale di Taipei, a Kaohsiung, a Tainan, a Tao-Yuan, a Taichong.\nNelle Filippine ha suonato nella Cattedrale di Manila nella commemorazione del 25\u00ba Anniversario della \"Consacrazione a Basilica\u201d da parte di Sua Santit\u00e0 Giovanni Paolo II e ad un anno della sua scomparsa; in occasione della nomina a Cardinale di Monsignor Gaudencio Rosales. L'evento ha avuto grande risonanza poich\u00e9, per la prima volta nel luogo di culto, veniva eseguito un concerto pianistico con musiche Sacre di Liszt. A questo Concerto erano presenti tutte le pi\u00f9 alte cariche dello Stato, del clero e del corpo diplomatico.\nInoltre ha suonato all' Auditorium Carlos P. Romulo del Teatro dell' Yuchengco Tower della RCBC Plaza di Makati \u2013 Manila; a Tagaytay City e a Batangas City ottenendo un grande successo di pubblico e di critica.\nNell'aprile 2007 ha tenuto un concerto alla Fondazione Taishin, master class presso l'Universit\u00e0 per la Cultura Cinese; all'Universit\u00e0 Soochow e all' Universit\u00e0 Shih Chien di Taipei, presso i rispettivi Dipartimenti di Musica.\nIl 10 maggio 2007 al Cultural Center delle Filippine (CCP) a Manila, ha tenuto un concerto per l'anniversario della \u201cNascita dell'Unione Europea\u201d, alla presenza del governo Filippino e di tutto il corpo diplomatico presente a Manila. Inoltre ha tenuto diversi Concerti nelle Filippine, tra cui in particolare a Las Pi\u00f1as, nel chiostro della chiesa dove si trova il famosissimo organo con le canne di bamb\u00f9, unico nel mondo.\nIl 28 giugno 2007, gli \u00e8 stato assegnato, dal Comitato Giuseppe Lugo di Costoza (Verona), nella quattordicesima edizione del Concerto di ricorrenza, il Premio Internazionale \u201cRiconoscimento alla carriera\u201d.\nPer la seconda volta, nel luglio del 2007, dopo 15 tourn\u00e9e \u00e8 ritornato a Taiwan su invito del Ministro dell'Informazione, unico artista straniero tra le stelle dello spettacolo taiwanese e cinese, alla manifestazione in memoria del compositore Chang Hung Yi, che si \u00e8 tenuta presso il Sun Yat Sen Memorial Hall di Taipei, dove ha eseguito in prima mondiale il Concerto per pianoforte e orchestra dello stesso compositore, ricevendo non soltanto l'ovazione dei 4000 spettatori presenti, ma anche i successivi favorevoli commenti della critica e della stampa.\nInoltre, ha tenuto recitals presso il Teatro Chiang Kai-Shek di TaoYuan, al Centro Culturale di Tainan, nonch\u00e9, per la seconda volta, nel carcere di quest'ultima citt\u00e0.\nSecondo quanto ha scritto la stampa, circa 10.000 persone hanno ascoltato le sue esecuzioni durante questa ultima tourn\u00e9e a Taiwan.\nIl 6 dicembre 2007 ha tenuto un concerto nel prestigioso Circolo del Ministero degli Affari Esteri di Roma e, visto il grande successo e richiesta del numeroso pubblico presente, ha tenuto un altro concerto il 16 febbraio 2008 sempre nello stesso Circolo.\nIl 24 giugno 2008 ha suonato al Teatro \u201cBonci\u201d di Cesena ed il 25 giugno 2008 al Cortile d'onore del \u201cPalazzo Ducale\u201d di Urbino, riscuotendo un enorme successo di pubblico e di critica.\nIl 29 giugno 2008 ha ricevuto presso la Sala Consiliare del Municipio di Caravaggio (BG), \u201cPalazzo Gallavresi\u201d l'ambitissimo Premio Internazionale Sicilia \u201cProserpina 2008\u201d.\nPer il 150\u00ba Anniversario di Lourdes, nella rubrica \u201cSulla Via di Damasco\u201d viene teletrasmesso dalla RAI il 26 gennaio 2008 \u201cAve Maria\u201d di Rolando Nicolosi scritta su commissione per tale ricorrenza, dal conduttore Don Giovanni D'Ercole, attualmente Vescovo di Ascoli Piceno. Il successo \u00e8 stato tale che, a richiesta dei numerosi telespettatori che hanno scritto alla redazione del programma, \u00e8 stata teletrasmessa la replica il 09 febbraio successivo nella puntata \u201cIl Miracolo di Lourdes\u201d.\nPer la terza volta, il 14 novembre 2008, ha fatto un altro memorabile concerto nel prestigioso Circolo del Ministero degli Affari Esteri a Roma con enorme successo.\nSu speciale invito della direzione dell'Istituto Italiano di Cultura di Budapest (Ungheria) ha tenuto con grande successo di pubblico e di critica un concerto pianistico con musiche di compositori italiani e di Ferenc Liszt, il 21 maggio 2009.\nIl 14 giugno 2009 ha ricevuto l'ambitissimo \u201cPremio Taormina per le Arti e le Scienze\u201d (XXIV Edizione) per la sua carriera artistica; premio che viene assegnato ogni due anni a cinque eminenti personalit\u00e0.\nIl 21 luglio 2009, per la quarta volta, ha tenuto un indimenticabile concerto nel prestigioso Circolo del Ministero degli Affari Esteri a Roma, inaugurando una nuova ala del Circolo stesso, e ricevendo un successo di pubblico.\nSu invito del Presidente delle Federazioni Siciliane in Argentina e per la VI Settimana Siciliana, ha tenuto un concerto il 4 Novembre 2009 presso \u201cLa Societ\u00e0 Culturale Dante Alighieri\u201d a Rosario, dove il Presidente della giunta municipale della citt\u00e0 lo ha nominato \u201cOspite Illustre della citt\u00e0 di Rosario\u201d conferendo un riconoscimento \u201call'Esimio Concertista di Piano e Compositore di fama internazionale nato a Rosario\u201d.\nRicordiamo inoltre il concerto del 7 Novembre 2009 presso il Circolo Italiano di Buenos Aires e l'8 Novembre 2009 per il Gran Gal\u00e0 a chiusura dei festeggiamenti al Teatro Coliseo di Buenos Aires, con grande successo di pubblico e di critica.\nSuccessivamente lo troviamo impegnato presso il Conservatorio Centrale di Musica di Pechino dove ha tenuto il 17 Novembre 2009 un concerto nell'Auditorium della stessa struttura.\nRicordiamo altri meritati successi in Cina: il concerto tenutosi nella Concert Hall del Conservatorio di Musica di Shen Yang l'8 Dicembre 2009 dove gli sar\u00e0 conferito l'importantissimo riconoscimento \u201cProfessore ad Honorem\u201d da parte del Presidente del Conservatorio, e il concerto del 16 Dicembre 2009 presso l'Auditorium dell'Universit\u00e0 di Musica di Gu Lang Yu (Xia Men).\nIn questi Conservatori Cinesi impartisce complessivamente trecento lezioni pubbliche sia a cantanti lirici che a pianisti (concertisti e collaboratori).\nIl 10 giugno 2010, ha tenuto un Concerto nell'ambito dell'Anno Culturale della Cina con l'Italia, all'Auditorium Cavour di Roma; tra gli altri illustri spettatori di rilievo la presenza dell'Addetto Culturale dell'Ambasciata Cinese a Roma.\nIl 16 giugno 2010, per la quinta volta, ha fatto un altro indimenticabile Concerto nel prestigioso Circolo del Ministero degli Affari Esteri a Roma.\nIl 21 giugno 2010, solenne cerimonia con un memorabile Concerto per l'apertura delle manifestazioni per il 150\u00ba Anniversario dell'Unit\u00e0 d'Italia, all'Auditorium Cavour di Roma, alla presenza del Presidente Giorgio Napolitano e dei membri del Governo.\nIl 7 luglio 2010, Concerto a Villa Torlonia a Roma.\nIl 16 luglio 2010, Concerto al Teatro Marcello di Roma.\nDal 1 al 30 agosto 2010 ha fatto 300 lezioni pubbliche al \u201cConservatorio della Cina\u201d di Pechino, per l'estate 2010, 6\u00b0 Master Class Internazionale per Cantanti Lirici e Pianisti. Alle suddette lezioni parteciparono Maestri, Cantanti e Pianisti provenienti da tutta la Cina, e un gruppo di musicisti da Singapore e Malesia, per seguire il Maestro. Inoltre ha fatto due Concerti alla Concert Hall nel medesimo Conservatorio.\nDal 1 al 14 settembre 2010, al Conservatorio di Musica di Xi An, ha fato 100 Master Classes, sempre per Cantanti Lirici e Pianisti, inoltre, alla Concert Hall dello stesso, un Concerto.\nDal 15 al 22 settembre 2010, 50 Master Classes per Cantanti Lirici e Pianisti all' Universit\u00e0 di Musica di Xia Men. Inoltre un Concerto alla Concert Hall di Gulang Yu (Xia Men).\nDal 23 al 28 settembre 2010, 50 Master Classes per Cantanti Lirici e Pianisti alla Music College della \u201cNational University Cina\u201d di Shanghai. In due mesi ha svolto ben 500 master classes.\nIl 28 settembre 2010, ha dato un memorabile ed indimenticabile Concerto nel Padiglione Italiano all' Esposizione Universale di Shanghai (EXPO) davanti a migliaia di persone provenienti da tutto il mondo.\nIl 15 ottobre 2010, nella Basilica Santa Maria degli Angeli a Roma, l'Associazione Culturale Antonello da Messina di Roma, ha assegnato l'ambitissimo Premio \u201cAntonello da Messina\u201d, Edizione 2010, \u201cAlla Carriera\u201d, al Maestro Rolando Nicolosi.\nIl 27 ottobre 2010, all'Auditorium Cavour di Roma, 2\u00ba Concerto nell'ambito delle Celebrazioni per i 150\u00b0 Anni dell'Unit\u00e0 D'Italia.\nIl 28 ottobre 2010, Concerto Pianistico nella storica e splendida \u201cVilla Aurora\u201d di Roma, residenza dei Principi Boncompagni Ludovisi, in onore della \u201cPontificia Accademia della Scienze\u201d, alla presenza di 17 Premi Nobel, di Altezze Reali, e di diversi esponenti della Nobilt\u00e0 Romana, italiana ed internazionale, ottenendo un vero trionfo da parte dell'Illustrissimo pubblico intervenuto.\nIl 29 ottobre 2010 esegue un Concerto nel \u201cSalone del Braccio Nuovo\u201d dei Musei Vaticani, per la serie di eventi realizzati dalla Citt\u00e0 del Vaticano, nella Rassegna dedicata a \u201cChe c'\u00e8 di Bello?\u201d Incontri tra uomini, arti e culture.\nIl 22 ed il 29 dicembre del 2010 \u00e8 stato due volte ospite di RAI International per la Rubrica \u201cItalia \u00e8\u2026\u201d\nIl 14 gennaio 2011, Concerto nell'Auditorium della Basilica Santa Maria degli Angeli a Roma.\nIl 26 aprile 2011 ha suonato alla presenza del Presidente della Repubblica Giorgio Napolitano per il 150\u00ba Anniversario dell'Unit\u00e0 d'Italia.\nIl 2 maggio 2011, in Piazza San Pietro in Mondo Visione, per la Beatificazione del Santo Padre Papa Giovanni Paolo II ha eseguito \u201cAve Maria\u201d, che fu composta dal Maestro su commissione del Vescovo Monsignor Giovanni D'Ercole per il 150\u00ba Anniversario dell'Apparizione della Madonna di Lourdes. Per l'occasione \u00e8 stata eseguita nella versione per arpa e organo e cantata prima in polacco e poi in italiano. Interpreti di eccezione: il famoso Soprano polacco Ewa Izykowska, la celebre Arpista Elena Zaniboni e all'organo lo stesso Maestro Rolando Nicolosi.\nL'Ave Maria di Rolando Nicolosi fu trasmessa in RAI, tre volte, due volte in italiano (su richiesta dei numerosi telespettatori) e la terza volta in cinese ed italiano.\nIl 9 maggio 2011 si esibisce al Teatro Francesco Cilea di Reggio Calabria; il 4 giugno 2011 nel Foyer del \u201cTeatro Verdi\u201d di Salerno; il 21 luglio 2011 per la sesta volta nel Circolo del Ministero degli Affari Esteri a Roma.\nIl 5 agosto 2011 \u00e8 Ospite d'Onore per la \u201cFesta della Madonna della Neve\u201d nel Sagrato della Basilica di Santa Maria Maggiore a Roma dove, alla fine del concerto effettuato magistralmente, l'Accademia dei Pedogogisti gli ha conseganto il \u201cPremio alla Carriera\u201d.\nIl 14 agosto 2011 \u00e8 Ospite d'Onore al Concerto dedicato a Santa Maria Assunta, nella Parrocchia Santissima Annunziata e Cristo Re a Montorio Romano, dove \u00e8 stata eseguita in prima mondiale \u201cAve Maria\u201d del Maestro Nicolosi a due voci.\nSegue la sua serie di concerti con il 19 agosto 2011 ad Ostia; il 20 Agosto 2011 a Villa S. Giovanni; il 3 Settembre 2011 \u201cConcerto d'estate\u201d ad Ostia; l'8 settembre 2011 per l'Unit\u00e0 d'Italia per \u201cl'Umbria Music Fest\u201d nell'Aula Magna dell'Universit\u00e0 per Stranieri di Perugia ed il 24 settembre 2011 nel \u201cCortile Ottagono\u201d ai Musei Vaticani.\nIl 27 ottobre 2011 il Rotary Club Roma Olgiata gli ha conferito il \u201cPremio alla Professionalit\u00e0 per la valenza sociale e culturale della attivit\u00e0 professionale, per l'impegno e il rigore morale, esemplari soprattutto per le giovani generazioni, per aver conseguito risultati considerati e riconosciuti di valore storico\u201d.\nIl 6 novembre 2011 esegue Concerti alla Basilica dei Santi Quattro Coronati a Roma, dove \u00e8 stata eseguita in prima assoluta \u201cAve Maria\u201d del Maestro a tre voci.\nIl 21 novembre 2011 all'Auditorium Cavour di Roma per commemorare il 150\u00ba Anniversario dell'Unit\u00e0 d'Italia; il 7 dicembre 2011 addirittura Maestro Concertatore e Pianista dell'Opera \u201cLa Traviata\u201d di Giuseppe Verdi al Teatro Flavio Vespasiano di Rieti; il 28 dicembre 2011 al Museo Archeologico Nazionale di Palestrina alla Sala delle Mostre Temporanee; il 30 dicembre 2011 alla Basilica San Paolo Fuori le Mura, eseguendo la Sua \u201cAve Maria\u201d a due voci.\nIl 2012 lo vede protagonista nel Concerto in Santa Anna in Vaticano il 5 gennaio, eseguendo \u201cAve Maria\u201d a 2 voci; il 16 gennaio 2012 nella Casa Circondariale Rebibbia, in occasione della Festa della \u201cMusica Winter\u201d, per celebrare i 150\u00ba Anniversario dell'Unit\u00e0 d'Italia e nell'Anno Culturale della Cina con l'Italia; il 22 gennaio 2012 al Comune di Montorio Romano, nell'Anno delle celebrazioni del 150\u00ba Anniversario dell'Unit\u00e0 d'Italia e nell'Anno Culturale della Cina con l'Italia; il 5 giugno 2012 nella Chiesa Nazionale Argentina Santa Maria Addolorata a Roma, organizzato dall'Ambasciata della Repubblica Argentina presso la Santa Sede, cui titolo: \u201cArgentina dal Teatro Col\u00f2n alla Santa Sede\u201d. In programma due brani del Maestro in prima esecuzione mondiale: Ave Maria in spagnolo e \u201cLa M\u00fasica es Vida\u201d di Nilda e Rolando Nicolosi.\nSeguono i Concerti alla \u201cChiesa di Santa Maria ai Monti\u201d di Roma il 9 giugno 2012, ove si interpret\u00f2 l'Ave Maria del Maestro Nicolosi in Cinese e in Italiano.\nIl 29 e 30 giugno ed il 1 luglio 2012 tiene quattro concerti all' Auditorium \u201cBerlioz\u201d del Conservatorio di Musica di Courbevoi a Parigi, ottenendo un grande successo di critica e di pubblico.\nIl 3 Agosto 2012 gli viene conferito il \u201cPremio alla Carriera\u201d a Foggia.\nNel settembre 2012 esegue una serie di concerti presso l'Auditorium Cavour a Roma, a Latina ed a Priverno. Una serie di Master classes lo tiene impegnato per tutta la Cina. Di seguito:\nDal 8 al 11 ottobre 2012 \u2013 Master Class al \u201cThe Central University of Nationalities di Pechino\u201d.\nIl 12 ottobre 2012 \u2013 Concerto nella Concert Hall della \u201cThe Central University of Nationalities\u201d di Pechino.\nDal 16 al 19 ottobre 2012 \u2013 Master Class all \u201cUniversit\u00e0 di Musica\u201d di Shandong.\nDal 23 al 25 ottobre 2012 \u2013 Master Class al \u201cConservatorio Centrale di Musica\u201d di Shen Yang.\nDal 26 al 28 ottobre 2012 \u2013 Master Class all \u201cUniversit\u00e0 di Musica\u201d di Shen Yang.\nIl 2 novembre 2012 \u2013 Master Class al \u201cConservatorio Centrale di Musica\u201d di Pechino (al mattino).\nIl 2 novembre 2012 \u2013 Master Class alla \u201cChina Opera and Dancer Theater\u201d di Pechino (nel pomeriggio) dove gli hanno conferito un importantissimo riconoscimento \u201cProfessore ad Honorem\u201d da parte del Presidente del Teatro.\nIl 6 dicembre 2012 riprende con il Concerto all'Aula Magna della Facolt\u00e0 Valdese di Teologia a Roma.\nIl 24 febbraio 2013 \u00e8 Maestro Concertatore e Pianista dell'opera \u201cLa Traviata\u201d di Giuseppe Verdi all Aula Magna della Facolt\u00e0 Valdese di Teologia a Roma ed il 25 Marzo 2013 all'Auditorium del CASC della Banca d'Italia a Roma.\nIl 22 aprile 2013 per la Rassegna Musicale \u201cCelebrando\u201d dell'Associazione Musicale Internazionale di Roma, con il Patrocinio di Roma Capitale, della Regione Lazio e dell'Ambasciata Argentina d'Italia e dell'Ambasciata Argentina presso la Santa Sede, \u201cOmaggio a Rolando Nicolosi\u201d Gran Gal\u00e0 Lirico al Teatro Cassia di Roma.\nIl 24 aprile 2013 \u201cGran Gal\u00e0 Lirico presso l'Ambasciata Argentina in Italia\u201d, alla Casa Argentina di Roma.\nIl 25 aprile 2013 lo vede Maestro Concertatore e Pianista dell'opera \u2018Il Trovatore\u201d di Giuseppe Verdi all'Aula Magna della Facolt\u00e0 Valdese di Teologia a Roma.\nIl 2 maggio 2013 esegue l'ennesimo riuscito Concerto al Circolo del Ministero degli Affari Esteri a Roma.\nIl 18 Maggio 2013 nel Teatro dell'Accademia degli Invaghiti a Roma \u201cOmaggio a Rolando Nicolosi\u201d - Concerto. Il 13 luglio 2013 lo ved organista per il Concerto a Pescocanale (l\u2018Aquila) nella Parrocchia San Michele Arcangelo, inaugurando il restauro dello strumento antico.\nIl 14 agosto 2013 a Canistro Superiore (l'Aquila) il Comitato Feste gli conferisce il \u201cPremio alla Carriera\u201d.\nDal 25 settembre al 5 ottobre 2013 tiene un Master Class all' Universit\u00e0 di Musica di Qin Dao concertando nella stessa il 3 ottobre.\nDal 6 al 13 ottobre 2013 presso Pechino tiene un Master Class al Teatro Xin Tiandi. L'11 Ottobre 2013 \u201cGran Gal\u00e0\u201d Concerto al Teatro Orientale di Pechino. Omaggio a Luciano Pavarotti con il celebre Tenore Dai Yuqiang, di cui Sponsor era \u201cMaserati\u201d.\nDal 14 al 22 ottobre 2013 segue con il Master Class a Yan Tai ed il Concerto al Concert Hall a Yan Tai il 20 ottobre 2013.\nIl 23 ottobre 2013 si esibisce nel Concerto al Concert Hall del Conservatorio di Musica di Shen Yan.\nDal 23 al 30 ottobre \u2013 Master Class al Conservatorio di Musica di Shen Yan.\nDal 31 ottobre al 2 novembre 2013 \u2013 Wu Han \u2013 Master Class al Conservatorio di Musica.\nIl 31 ottobre 2013 a Wu Han \u2013 Concerto al Teatro del Conservatorio di Musica.\nIl 3 novembre 2013 a Chang Sha \u2013 Concerto alla Concert Hall.\nDal 4 al 8 novembre 2013 a Shanghai tiene un Master Class al Conservatorio di Musica.\nIl 24 novembre 2013, rientrato in Italia, suona nella Sala Accademica del Conservatorio di Musica \u201cSanta Cecilia\u201d di Roma.\nIl 2014 si apre con le celebrazioni per i 60 anni di Carriera del Maestro Rolando Nicolosi. La prima nell'Aula Magna della Facolt\u00e0 di Teologia Valdese, dove undici cantanti lirici cinesi hanno realizzato il concerto \u201cOmaggio a Rolando Nicolosi\u201d il 26 gennaio. Ne segue l'intervista nella Radio Nazionale di Buenos Aires, trasmessa per tutta la Repubblica Argentina in collegamento con Roma il 22 febbraio; il 27 febbraio il \u201cGran Gal\u00e0 Lirico\u201d presso l'Ambasciata Argentina in Italia e l'8 Marzo il \u201cGran Gal\u00e0 dell'Opera\u201d al Teatro degli Invaghiti a Roma.\nDal 28 settembre al 5 ottobre 2014 \u2013 Masterclass alla Scuola di Musica del \u201cTeatro Baoli\u201d di Qin Dao con il corrispettivo Concerto il 1 ottobre.\nDal 6 al 12 ottobre 2014 seguono i Masterclasses a Kai Feng all'Auditorium dell'Universit\u00e0 di Musica di Henan; dal 13 al 14 ottobre a Jiao Zuo all'Autidorium dell'Universit\u00e0 di Musica con Concerto finale il 15 ottobre; \ndal 16 al 19 ottobre 2014 ad Harbin, all'Aula Magna dell'Universit\u00e0 di Musica di Hei Long Jiang con il tradizionale Concerto finale il 20 ottobre e dal 21 al 28 ottobre 2014 nel Conservatorio di Musica di Shen Yang.\nIl 2015 riparte con il Concerto nella Citt\u00e0 del Vaticano per la Magister Pontificia Accademia Culturum Martyrum il 18 aprile; il 22 aprile al Teatro Diana di Napoli per la XIX Stagione Concertistica \u201cDiciassette e Trenta Classica 2015\u201d.\nIl 25 aprile lo vede Presidente nell'edizione 2015 del Concorso Internazionale per Cantanti Lirici e Pianisti Collaboratori \u201cRolando Nicolosi\u201d\n26 aprile \u201cGran Gal\u00e0 dell'Opera\u201d al Teatro degli Invaghiti di Roma per commemorare il Centenario della Nascita di Mario Del Monaco.\nDal 25 al 29 maggio tiene il Masterclass presso la Scuola di Musica del \u201cGrand Theatre\u201d di Qindao.\nIl 30 maggio esegue una serie di concerti presso il \u201cGrand Theatre\u201d di Qindao; il 2 giugno al \u201cGrand Theatre\u201d di Weifang; il 5 giugno nel \u201cGrand Theatre of International Convention Center\u201d di Dalian; il 7 giugno al \u201cGrand Theatre of Shengjin\u201d di Shenyang.\nDal 12 al 16 giugno tiene un Masterclass all' \u201cUniversit\u00e0 di Musica\u201d di Changchun, dove gli hanno conferito l'importantissimo riconoscimento \u201cProfessore ad Honorem\u201d da parte del Presidente della medesima Universit\u00e0.\nSeguono i Masterclasses al \u201cConservatorio di Musica Xianghai\u201d di Guangzhou dal 18 al 24 giugno; dal 12 al 14 novembre all'Universit\u00e0 di Scienza di Zhengzhou con Concerto finale il 15 novembre, dove gli hanno conferito l'importantissimo ed ennesimo riconoscimento \u201cProfessore ad Honorem\u201d da parte del Presidente del Teatro e dell'Universit\u00e0.\nDal 16 al 18 novembre prosegue con il Masterclass all'Universit\u00e0 di Musica di Zhoukou e dal 19 al 21 novembre sempre Masterclass con relativo Concerto all'Universit\u00e0 di Pingdingshan di Zhoukou, dove gli hanno conferito sempre il prestigioso riconoscimento \u201cProfessore ad Honorem\u201d da parte del Presidente del Teatro e dell'Universit\u00e0.\nDal 22 al 26 novembre continua con il Masterclass all'Universit\u00e0 di Henan Kaifeng e dal 27 al 29 novembre presso l'Universit\u00e0 Sud-Centrale di Wuhan; in quest'ultima, subito dopo il concerto conclusivo della Master, gli fu conferito l'emerito riconoscimento \u201cProfessore ad Honorem\u201d da parte del Presidente del Teatro e dell'Universit\u00e0.\nConclude l'anno 2015 con la Masterclass all'Universit\u00e0 di Musica di Xiamen dal 30 novembre al 11 dicembre. Nello stesso periodo il 4 dicembre tiene la Masterclass all'Universit\u00e0 di Jimei di Xiamen e il 5 dicembre il Concerto \u201cUna serata con l'Opera Italiana: Ricordi, Amicizie, Ringraziamenti\u201d al Teatro di Gulangyu di Xiamen organizzato dalla Facolt\u00e0 delle Arti dell'Universit\u00e0 di Xiamen e dall'Istituto del Pianoforte di Gulangyu di Xiamen. In quell'occasione gli hanno conferito l'importantissimo riconoscimento \u201cProfessore ad Honorem\u201d da parte del Presidente del Teatro e dell'Universit\u00e0.\nNel 2017 incide dal vivo assieme al baritono Cristian Alderete la poesia di Nilda Nicolosi De Borgognone \"La Musica es vida\" Un brano fortemente voluto dal Maestro, con il quale da titolo alla sua pagina facebook \"Rolando Nicolosi - La Musica es Vida\".\nl'8 dicembre del 2017 gli viene conferito a Roma il premio Internazionale \"Roma Caput Mundi\"\nMuore per arresto cardiaco all'et\u00e0 di 84 anni presso l'ospedale San Camillo di Roma il 3 ottobre 2018.\nRiconoscimenti.\nDurante il suo percorso artistico, ha ricevuto innumerevoli premiazioni.\nSebbene si tratti solamente di una parte, i sottoelencati sono tutti ambiti premi assegnati per la prima volta ad un pianista compositore.\n\u201cOmaggio a Cil\u00e8a\u201d a Reggio Calabria.\n\u201cBellini d'Oro\u201d a Catania.\n\u201cLuigi Illica\u201d a Castel Arquato.\n\u201cVerdi d'Oro\u201d a Parma.\nTarga d'Oro Premio \u201cOmaggio a Tullio Serafin\u201d.\nTarga d'Oro Premio \u201cOmaggio a Maria Caniglia\u201d.\nTarga d'Oro Premio \u201cOmaggio a Beniamino Gigli\u201d.\nTarga d'Oro \u201cOmaggio a Tito Schipa\u201d.\nTarga d'Oro \u201cOmaggio a Giacomo Lauri Volpi\u201d.\nTarga d'Oro Premio \u201cOmaggio a Tito Gobbi\u201d\nTarga d'Oro \u201cOmaggio a Nicola Rossi Lemeni\u201d.\nTarga d'Oro \u201cOmaggio a Ferruccio Tagliavini\u201d.\nPremio Musicale Internazionale \u201cW. A. Mozart\u201d (nel 250\u00ba anniversario della sua nascita)\n\u201cUna Vita per la Musica\u201d a San Felice Circeo.\n\u201cUna Vita per la Musica\u201d a Lecce\n\u201cMaschera d'argento\u201d a Roma.\nla RAI lo ha premiato con il Premio \u201cLa Navicella\u201d,\n\u201cFontane di Roma\u201d.\n\u201cLa Giara d'Oro\u201d a Giardini Naxos.\n\u201cLa Sicilia d'Oro\u201d ad Acireale.\n\u201cKroton d'Oro\u201d premio televisivo a Crotone.\n\u201cPremio Ciociaria 2000\u201d\n\u201cPremio Tindari\u201d a Messina.\n\u201cPianeta Maratea\u201d a Maratea.\n\u201cPremio della Napoletanit\u00e0\u201d a Napoli.\n\u201cSagittario d'Oro\u201d.\n\u201cDavid di Michelangelo\u201d.\n\u201cPremio Campidoglio\u201d.\n\u201cEuropa Domani\u201d.\n\u201cVelca d'Oro\u201d.\n\u201cGonfalone d'Oro\u201d.\n\u201cTifeo d'Oro\u201d.\n\u201cPasquino d'Oro\u201d.\n\u201cTrofeo Virtus\u201d.\n\u201cPericle d'Oro\u201d.\n\u201cPremio Provincia di Roma\u201d.\nPremio Internazionale \u201cWork in the Wold\u201d.\nPremio Internazionale \u201cEuropean Quality\u201d.\nPremio Internazionale \u201cColonna Sonora\u201d.\nPremio Internazionale \u201cVita di Artista\u201d.\nPremio \u201cCitt\u00e0 di Roma\u201d.\nPremio Internazionale Sicilia \u201cProserpina 2008\u201d a Bologna.\nPremio Internazionale \u201cRiconoscimento alla carriera\u201d a Verona.\n\u201cPremio Taormina per le Arti e le Scienze\u201d.\n\u201cAntonello da Messina\u201d alla carriera a Roma.\n\u201cPremio alla Professionalit\u00e0\u201d a Olgiata.\n\u201cPremio alla Carriera\u201d a Foggia.\n\u201cPremio alla Carriera\u201d a l'Aquila.\n\u201cTrofeo dei Campioni\u201d a Tokyo con la seguente motivazione: \"L'altissima maestria e professionalit\u00e0 dell'artista maturata nel corso di una grande e luminosa carriera artistica in costante ascesa, fanno del maestro Rolando Nicolosi un illustrissimo personaggio che non soltanto onora Argentina ed Italia, bens\u00ec il mondo intero\".\nOnorificenze.\nNel corso della sua lunghissima carriera artistica gli hanno conferito cittadinanze onorarie ed riconoscimenti onorari sia in Italia che all'estero.\n\u201cOspite Illustre della citt\u00e0 di Rosario\u201d - Argentina.\n\u201cProfessore ad Honorem\u201d presso \u201cUniversit\u00e0 di Musica\u201d di Changchun.\n\u201cProfessore ad Honorem\u201d presso l'Universit\u00e0 di Scienza di Zhengzhou.\n\u201cProfessore ad Honorem\u201d presso l'Universit\u00e0 di Pingdingshan di Zhoukou.\n\u201cProfessore ad Honorem\u201d presso l'Universit\u00e0 Sud-Centrale di Wuhan.\n\u201cProfessore ad Honorem\u201d presso l'Universit\u00e0 di Musica di Xiamen.\nOpere.\nHa composto circa 150 brani, molti dei quali sono stati eseguiti nella RAI.\nElenchiamo qui alcuni di essi:\nComponimenti per Pianoforte\n\"Sonata Argentina\"\n\"Vals Rosarino\"\n\"Sognando\"\n\"Riconciliazione\"\n\"Le Monacelle\"\n\"In riva al Mare\"\n\"Lamento di una fanciulla\"\n\"Nostalgia\"\n\"Kay Ganda ne Philipinas\"\n\"Tres canciones de cuna\"\n\"Tre Notturni\"\nComposizioni per canto e Pianoforte\n\"Questo Amore\" ( poesia di Jacques Pr\u00e9vert)\n\"Come stelle filanti\"\n\"La Musica es Vida\" ( poesia de Nilda Nicolosi)\n\"Dedicado a mi Madre\" ( nueve poemas de Gabriela Mistral)\n\"Libertad\"\n\"La Bandiera\"\n\"Autunno\"\n\"Ninna Nanna\" (21 componimenti)\n\"Cori Alpini\"\nDue \"Ave Maria\", una delle quali dedicata alla Nostra Signora di Lourdes in occasione del 150 anniversario dell'apparizione della Madonna.\nEssa venne richiesta da Monsignor Giovanni d'Ercole, oggi Vescovo ad Ascoli Piceno, e trasmessa in diretta televisiva da Piazza San Pietro per la Beatificazione di Giovanni Paolo II."}
{"id": "2540957", "revid": "71433", "url": "https://it.wikipedia.org/wiki?curid=2540957", "title": "In Plain Sight", "text": ""}
{"id": "2540958", "revid": "767487", "url": "https://it.wikipedia.org/wiki?curid=2540958", "title": "Francesco Quaini", "text": "Biografia.\nNacque a Bologna e studi\u00f2 presso Agostino Mitelli, maestro rinomato all'epoca per le sue quadrature prospettiche, di cui divenne il pupillo. Lavor\u00f2 a Bologna in coppia con Marcantonio Franceschini nell'affresco di parecchi edifici pubblici, inclusa la decorazione della Sala Farnese del Palazzo Pubblico.\nFratello della madre di Carlo Cignani, lavor\u00f2 a lungo con costui, venendone influenzato. Forse anche grazie a questo legame, si stabil\u00ec a Forl\u00ec, dove oper\u00f2 e dove si spos\u00f2 con Felicita Briccioli. Da loro nacque, probabilmente a Ravenna, Luigi Quaini.\nFra i suoi allievi vanno segnalati il figlio Luigi Quaini e Marcantonio Chiarini, i quali si distinsero nel panorama artistico italiano come pittori di quadrature.\nMor\u00ec a Bologna nel 1680."}
{"id": "2540960", "revid": "287204", "url": "https://it.wikipedia.org/wiki?curid=2540960", "title": "Newsweek Champions Cup and the State Farm Evert Cup 1997", "text": "Il Newsweek Champions Cup and the Evert Cup 1997 \u00e8 stato un torneo di tennis giocato sul cemento. \n\u00c8 stata la 21\u00aa edizione del Torneo di Indian Wells, che fa parte della categoria ATP Super 9 nell'ambito dell'ATP Tour 1997 e della Tier I nell'ambito del WTA Tour 1997. \nSia il torneo maschile che quello femminile si sono giocati all'Indian Wells Tennis Garden di Indian Wells in California, dal 10 al 25 marzo 1997.\nCampioni.\nSingolare maschile.\n Michael Chang ha battuto in finale Bohdan Ulihrach 4\u20136, 6\u20133, 6\u20134, 6\u20133\nSingolare femminile.\n Lindsay Davenport ha battuto in finale Irina Sp\u00eerlea 6\u20132, 6\u20131\nDoppio maschile.\n Mark Knowles / Daniel Nestor hanno battuto in finale Mark Philippoussis Patrick Rafter 7\u20135, 6\u20134\nDoppio femminile.\n Lindsay Davenport / Nata\u0161a Zvereva hanno battuto in finale Lisa Raymond / Nathalie Tauziat 7\u20135, 6\u20132"}
{"id": "2540962", "revid": "1543377", "url": "https://it.wikipedia.org/wiki?curid=2540962", "title": "William Beardmore", "text": "Industriale anglo-scozzese, si occupa di meccanica, della lavorazione dell'acciaio e della cantieristica navale.\nPer un periodo \u00e8 stato il datore di lavoro di Ernest Shackleton, ed all'inizio del XX secolo finanzi\u00f2 la spedizione Nimrod in Antartide. A lui \u00e8 dedicato il ghiacciaio Beardmore, una delle prime vie di accesso al plateau antartico dalla barriera di Ross."}
{"id": "2540963", "revid": "834", "url": "https://it.wikipedia.org/wiki?curid=2540963", "title": "Angel (album)", "text": ""}
{"id": "2540967", "revid": "114971210", "url": "https://it.wikipedia.org/wiki?curid=2540967", "title": "The Angels", "text": ""}
{"id": "2540969", "revid": "33751", "url": "https://it.wikipedia.org/wiki?curid=2540969", "title": "Incontri ufficiali della nazionale di calcio della Francia dal 1971 al 2000", "text": "Questa \u00e8 la cronologia completa delle partite ufficiali della nazionale di calcio della Francia dal 1971 al 2000."}
{"id": "2540972", "revid": "287204", "url": "https://it.wikipedia.org/wiki?curid=2540972", "title": "Luigi Quaini", "text": "Figlio di Francesco Quaini e di Felicita Briccioli, che Francesco aveva sposato a Forl\u00ec, dove stava lavorando con Carlo Cignani. Luigi nacque probabilmente a Ravenna. dove i suoi si erano trasferiti, sempre per motivi di lavoro. Apprese i primi rudimenti di pittura dal padre, poi studi\u00f2 con Agostino Mitelli, in seguito con il Guercino ed infine con suo cugino Carlo Cignani.\nPare, a quanto dice Luigi Lanzi che le opere di Luigi Quaini fossero quasi impossibili da distinguere rispetto a quelle del Cignani.\nInsieme a Marcantonio Franceschini lavor\u00f2 a Roma, Modena, Genova e Bologna, in questo sodalizio artistico il Quaini dipingeva i paesaggi mentre il Franceschini le figure.\nRealizz\u00f2 parecchie pale d'altare presso le chiese bolognesi quali la \"Visitazione\" presso la chiesa di San Giuseppe, \"la Piet\u00e0\" della chiesa della Carit\u00e0 e \"San Nicol\u00f2 visitato dalla Vergine\" nella chiesa di San Nicol\u00f2.\nQuaini collabor\u00f2 inoltre alla composizione di alcuni mosaici della basilica di San Pietro a Roma stendendone i disegni."}
{"id": "2540974", "revid": "287204", "url": "https://it.wikipedia.org/wiki?curid=2540974", "title": "Avventurina (vetro)", "text": "Il vetro avventurina \u00e8 una particolare lavorazione inventata a Venezia nell'isola di Murano nella prima met\u00e0 del XVII secolo (1620 circa).\nSi tratta di una pasta cristallina translucida, al cui interno sono immerse pagliuzze o cristalli di rame con ossidi metallici brillanti, che creano un effetto che imita quello del quarzo avventurina.\nLa procedura prevede l'aggiunta, al termine della fusione, ed in pi\u00f9 riprese, di una determinata quantit\u00e0 di battitura di ferro, silicio metallico o carbone, tutte materie prime riducenti. Il rame metallico inizia a precipitare, ed al termine di alcune ore di raffreddamento questo si separa completamente dal vetro di base, disperdendosi in modo omogeneo in minutissimi cristalli, che nei casi migliori raggiungere il millimetro di dimensione. \u00c8 quindi la presenza di depositi di rame che tende a dare al materiele un luccichio rosso bruno con riflessi dorati.\nL'avventurina viene spesso utilizzata come elemento decorativo a grosso spessore su superfici piane o incavate, tanto in oggetti di vetro quanto come complemento della lavorazione dei metalli (gioielli, elementi di arredo). Per la sua lucentezza metallica, in passato venne soprannominata \"stellaria\"."}
{"id": "2540985", "revid": "300067", "url": "https://it.wikipedia.org/wiki?curid=2540985", "title": "Ayd\u0131n \u00d6rs", "text": ""}
{"id": "2540986", "revid": "287204", "url": "https://it.wikipedia.org/wiki?curid=2540986", "title": "Aydin Ors", "text": ""}
{"id": "2540988", "revid": "94014979", "url": "https://it.wikipedia.org/wiki?curid=2540988", "title": "Philip Brocklehurst", "text": "Di famiglia agiata, studia ad Eton ed al Trinity Hall di Cambridge. Nel 1905 e 1906 rappresenta la sua universit\u00e0 nelle competizioni di boxe.\nArruolatosi nel British Army, ottiene il comando di una unit\u00e0 di cavalleria, ma si dimette per partecipare come assistente geologo alla spedizione Nimrod di Ernest Shackleton in Antartide contribuendo anche al \"budget\" delle missione con 2\u00a0000 sterline (pari a 150\u00a0000 \u00a3 del 2008)."}
{"id": "2540993", "revid": "834", "url": "https://it.wikipedia.org/wiki?curid=2540993", "title": "Jos\u00e9 Angel Hevia", "text": ""}
{"id": "2540995", "revid": "6923", "url": "https://it.wikipedia.org/wiki?curid=2540995", "title": "Lily Rowan", "text": "Lily Rowan \u00e8 un personaggio di fantasia nato dalla penna dello scrittore statunitense Rex Stout, che compare nelle opere della serie di Nero Wolfe.\nLily, ereditiera e donna mondana, spesso appare nelle vesti della romantica compagna di Archie Goodwin (si consideri comunque che non viene mai rivelato nulla di quanto eventualmente accada fra i due), anche se la relazione non \u00e8 esclusiva. Lily ed Archie si incontrano in La guardia al toro, in cui lei gli affibbia il soprannome di \"Escamillo\" (ripreso dall'opera Carmen) dopo il suo incontro ravvicinato con un toro, che sar\u00e0 poi protagonista dell'indagine; anzi, quel caso \u00e8 risolto proprio grazie al suo intervento (supportando con una bugia una prova costruita ad arte da Wolfe). Successivamente appare in diversi romanzi e offre il suo aiuto in diverse occasioni (in particolare nei romanzi Nelle migliori famiglie e Il diritto di morire), mentre in altre \u00e8 grazie a lei che viene dato avvio ad un'indagine (in Nero Wolfe e il caso dei mirtilli \u00e8 il suo fattore ad essere sospettato; in Nero Wolfe e una figlia in cerca di padre \u00e8 la sua dipendente, Amy Denovo, a richiedere l'aiuto di Archie Goodwin).\nLily \u00e8 una delle poche donne per cui Nero Wolfe ha un rispetto, seppure riluttante: \"Non solo ho mangiato il suo pane, bens\u00ec anche il suo fagiano. Le devo molto\".\nIl padre di Lily, che ha fatto una fortuna costruendo fognature a New York, aiut\u00f2 l'ispettore Cramer ad entrare nella Polizia di New York, cosa che lo mette a disagio quando questa \u00e8 sospettata di omicidio (Non abbastanza morta)."}
{"id": "2540996", "revid": "452415", "url": "https://it.wikipedia.org/wiki?curid=2540996", "title": "Giovanni Gioseffo dal Sole", "text": ""}
{"id": "2540998", "revid": "1592097", "url": "https://it.wikipedia.org/wiki?curid=2540998", "title": "Rupert England", "text": "Biografia.\nDurante le estati australi 1902-03 e 1903-04 partecipa come primo ufficiale della \"Morning\" alle operazioni di soccorso della nave della spedizione Discovery di Robert Falcon Scott, intrappolata nella banchisa della barriera di Ross in Antartide.\nNel 1907 prende il comando della \"Nimrod\" e torna in Antartide con la spedizione Nimrod di Ernest Shackleton, che per\u00f2 non \u00e8 soddisfatto del suo operato e lo sostituisce dopo il primo anno."}
{"id": "2541000", "revid": "116267360", "url": "https://it.wikipedia.org/wiki?curid=2541000", "title": "Cesuola", "text": "Cesuola \u00e8 un quartiere della citt\u00e0 di Cesena. \nPrende il nome dall'omonimo torrente che lo attraversa, dalle colline a sud della citt\u00e0 fino alla \"Portaccia\" di via Cavallotti. \nSi estende su una superficie di 13,32 km\u00b2, confinando a nord-ovest con il quartiere Centro Urbano, a nord-est con il Fiorenzuola, a ovest con l'Oltre Savio e a est con il Rubicone. \nLa popolazione \u00e8 di abitanti. Il territorio comprende le zone urbane Osservanza e Ponte Abbadesse, e le localit\u00e0 rurali Celincordia, Rio Eremo, San Demetrio, Acquarola, Diolaguardia, Montereale e Oriola.\nAll'interno del quartiere \u00e8 posto il commissariato di Polizia di Cesena (in zona Osservanza) e il Cimitero monumentale (Ponte Abbadesse)."}
{"id": "2541006", "revid": "307923", "url": "https://it.wikipedia.org/wiki?curid=2541006", "title": "Rowcliff", "text": "George Rowcliff \u00e8 un personaggio di fantasia nato dalla penna dello scrittore statunitense Rex Stout, che compare nelle opere della serie di Nero Wolfe.\nIl tenente Rowcliff \u00e8 un poliziotto per cui Wolfe riserba uno speciale astio, in parte causato da un incidente per cui Rowcliff tenne Wolfe in custodia. Come Wolfe afferma, \"\u00abL'intera pantomima\u00bb stava dicendo Nero Wolfe \u00ab\u00e8 basata su un presupposto idiota, il che \u00e8 naturale, anzi inevitabile, giacch\u00e9 Mr Rowcliff \u00e8 il vostro campione d'asinit\u00e0... Sul presupposto, dicevo, che sia io sia Mr Goodwin siamo dei minorati mentali.\u00bb\"\nCome con Cramer, Stout si riferisce continuamente in modo ambiguo al nome di Rowcliff. Anche se in ogni altro romanzo \u00e8 definito George, in Quella bomba di Nero Wolfe le sue iniziali sono indicate come \"J.M.\" in una lettera dettata da Wolfe.\nChe si sappia, Rowcliff \u00e8 l'unico personaggio il cui nome \u00e8 ricavato da una persona reale - un giovane addetto navale che Stout serv\u00ec sullo Yacht presidenziale di Theodore Roosevelt nel 1906 e verso cui Stout aveva un intenso e perdurevole disprezzo."}
{"id": "2541011", "revid": "731511", "url": "https://it.wikipedia.org/wiki?curid=2541011", "title": "Harry Dunlop", "text": "Dopo aver lavorato per i cantieri Harland &amp; Wolff di Belfast, nel 1907 partecipa alla spedizione Nimrod di Ernest Shackleton in Antartide come ingegnere capo della \"Nimrod\".\nPer il suo contributo alla missione \u00e8 stato insignito della medaglia polare.\nA lui \u00e8 intitolata l'isola Dunlop nei pressi del ghiacciaio pedemontano Wilson e capo Dunlop entrambi in Antartide."}
{"id": "2541013", "revid": "146644", "url": "https://it.wikipedia.org/wiki?curid=2541013", "title": "Philip Lee Brocklehurst", "text": ""}
{"id": "2541016", "revid": "767487", "url": "https://it.wikipedia.org/wiki?curid=2541016", "title": "Arnold Zeck", "text": "Arnold Zeck \u00e8 un personaggio di fantasia nato dalla penna dello scrittore statunitense Rex Stout, che compare nelle opere della serie di Nero Wolfe.\nIl personaggio.\nZeck appare in tre romanzi di Nero Wolfe. \u00c8 un boss criminale misterioso e piuttosto potente, dalle capacit\u00e0 intellettuali notevoli. Con Wolfe si sviluppa una mutua ammirazione, anche se la loro avversit\u00e0 \u00e8 chiara sin dall'inizio. Wolfe lo detesta e lo teme:\nLa presenza malevola di Zeck giunge attraverso il telefono in due romanzi, \"Abbiamo trasmesso\" (1948) e \"Nient'altro che la verit\u00e0\" (1949). Zeck aveva gi\u00e0 precedentemente telefonato a Wolfe in due occasioni: il 9 giugno del 1943, per il lavoro svolto da Wolfe per il generale Carpenter; e il 16 gennaio del 1946, riguardo Mrs. Tremont. Appare per la prima volta nel romanzo \"Nelle migliori famiglie\" (1950), il terzo di quella che \u00e8 famosa per essere la Trilogia di Zeck, in cui Nero Wolfe trova necessario sconfiggere Zeck una volta per tutte. Nel 1974, la Viking Press ha pubblicato i tre romanzi di Zeck in un volume.\nZeck \u00e8 uno specialista nell'organizzare crimini che non possono essere ricondotti a lui in alcun modo. Si limita a organizzare piani complessi ed estremamente intelligenti e non entra mai personalmente in contatto con criminali di professione. Ufficialmente \u00e8 solo un uomo d'affari che possiede una casa sulla collina pi\u00f9 alta della contea di Westchester e che ha donato il suo panfilo alla Guardia Costiera durante la seconda guerra mondiale."}
{"id": "2541018", "revid": "146644", "url": "https://it.wikipedia.org/wiki?curid=2541018", "title": "Henry Dunlop", "text": ""}
{"id": "2541020", "revid": "1498232", "url": "https://it.wikipedia.org/wiki?curid=2541020", "title": "Aeroporti in Romania", "text": "La seguente \u00e8 una lista di aeroporti in Romania."}
{"id": "2541022", "revid": "74801", "url": "https://it.wikipedia.org/wiki?curid=2541022", "title": "Freddie Steele (pugile)", "text": "La International Boxing Hall of Fame lo ha riconosciuto fra i pi\u00f9 grandi pugili di ogni tempo.\nLa carriera.\nDivenuto professionista giovanissimo, nel 1926, fu un ottimo pugile e potente colpitore, perdendo solo due incontri nei primi dieci anni di attivit\u00e0.\nFu campione del mondo dal 1936, quando tolse il titolo a Eddie \"Babe\" Risko, fino al 26 luglio 1938, quando lo perdette contro Al Hostak, in un discusso incontro arbitrato da Jack Dempsey, che termin\u00f2 subito con un KO al 1\u00ba round. I spettatori presenti al Civic Stadium di Seattle assistettero a 4 atterramenti consecutivi, prima della fine del round. Alcuni osservatori di bordo ring accusarono Steele di tenere le braccia basse per cercare di essere messo KO al 1\u00ba round, come in effetti avvenne. Uno sparring partner di Steele afferm\u00f2, tuttavia, che questi era impedito da una costola fratturata, che lo costringeva a combattere con la guardia abbassata a protezione del tronco.\nNel corso della carriera sconfisse altri campioni quali Ceferino Garcia, Vince Dundee, Gorilla Jones, Ken Overlin, Solly Krieger.\nIncontr\u00f2 anche Fred Apostoli in due match memorabili, vincendo il primo e perdendo il secondo, il 7 gennaio 1938, per KOT al 9\u00ba round.\nVita dopo la boxe.\nSteele partecip\u00f2 come controfigura o attore caratterista a vari film hollywoodiani degli anni quaranta, tra cui possono essere citati \"Il sentiero della gloria\" (1942), con Errol Flynn, la commedia \"Evviva il nostro eroe\" (1944), diretta da Preston Sturges, e il film bellico \"I forzati della gloria\" (1945) di William Wellman, in cui interpret\u00f2 il ruolo del sergente Steve Warnicki.\nNegli anni cinquanta Steele abbandon\u00f2 Hollywood e apr\u00ec un ristorante con la propria moglie Helen a Westport (Washington), che gest\u00ec per oltre vent'anni, finch\u00e9 fu costretto ad abbandonare il lavoro a causa dell'aggravarsi delle sue condizioni di salute.\nFu colpito da un infarto nel 1980 e mor\u00ec nel 1984 in una casa di riposo."}
{"id": "2541027", "revid": "599013", "url": "https://it.wikipedia.org/wiki?curid=2541027", "title": "Aracne (disambigua)", "text": ""}
{"id": "2541030", "revid": "597981", "url": "https://it.wikipedia.org/wiki?curid=2541030", "title": "Lauren Cohan", "text": "Biografia.\nInfanzia e giovent\u00f9.\nLauren Cohan \u00e8 nata a Filadelfia, in Pennsylvania, da padre statunitense e madre scozzese, nativa di Glasgow, di discendenze irlandesi e norvegesi. Trascorre l'infanzia a Cherry Hill, in New Jersey, anche dopo il divorzio dei genitori, a seguito del quale viene affidata alla madre che, nel 1987, si risposa convertendosi all'ebraismo. Lauren, che all'epoca aveva cinque anni, prende dunque il cognome del patrigno, Cohan, viene educata alla religione ebraica e, compiuti i dodici anni, celebra il Bat Mitzvah. Ha quattro fratelli e una sorella minori nati dalle seconde nozze materne. Nel 1995, a tredici anni, si trasferisce con la famiglia nel Surrey, Regno Unito.\nInizialmente desiderosa di diventare psicologa infantile, Lauren Cohan frequenta il \"King Alfred's College\", dove si appassiona ed inizia a studiare teatro e letteratura inglese. Dopo essersi laureata alla \"University of Winchester\", conseguendo un Bachelor of Arts, si unisce ad una compagnia teatrale co-fondata dalla sua universit\u00e0. Negli anni universitari ha inoltre frequentato corsi di scherma e kickboxing.\nDopo aver lavorato come cameriera, tra i diciotto e i ventidue anni intraprende brevemente la carriera di modella per la collezione estiva di \"Virgin Ware\" e qualche altra agenzia d'abbigliamento. In seguito, debutta al cinema nel 2005; iniziando a dividere il suo tempo tra Londra e Los Angeles lavorando a diversi film ed altrettanti progetti non commerciali.\nLa carriera.\nIn seguito all'esordio come comparsa in un episodio della serie Fox \"Malcolm\" e nel cortometraggio \"The Quiet Assassin\", nel 2005, Lauren partecipa al suo primo film di successo \"Casanova\", dove interpreta il ruolo di Beatrice, una suora che viene sedotta dal protagonista, Heath Ledger. Successivamente, nel 2006, recita in \"Maial College 2\", sequel di \"Maial College\", nel ruolo di Charlotte Higginson, interesse sentimentale del protagonista; mentre l'anno successivo entra nel cast di \"Float\" interpretando Emily Fulton, la figlia del proprietario di una gelateria. Dopo qualche anno d'assenza dal grande schermo, nel 2011 partecipa, al film \"Death Race 2\", prequel di \"Death Race\", nei panni della spietata ex-Miss Universo ed organizzatrice di corse d'automobili September Jones, al fianco di Sean Bean e Danny Trejo.\nTra il 2007 e il 2008, Lauren viene scritturata per interpretare Bela Talbot, una mercenaria ladra di oggetti magici che appare in sei episodi della terza stagione della serie televisiva \"Supernatural\". Il personaggio le d\u00e0 grande popolarit\u00e0 tra il pubblico, tuttavia ottiene delle recensioni molto negative da parte della critica e dei fan, che faranno s\u00ec venga eliminato dalla serie nonostante l'iniziale proposito di Eric Kripke fosse di renderla un membro fisso del cast.\nNegli anni successivi prende parte, in qualit\u00e0 di guest star, a numerose serie televisive quali: \"Beautiful\", \"Valentine\", \"Life\", \"\", \"Cold Case - Delitti irrisolti\" e \"Modern Family\" mentre, nel 2010, interpreta per sei episodi il personaggio ricorrente dell'enigmatica vampira cinquecentenaria Rose Famil nel corso della seconda stagione di \"The Vampire Diaries\".\nParallelamente prende parte al film indipendente \"Young Alexander the Great\", nelle vesti della donna guerriera Leto, al cortometraggio tragicomico \"Practical\" nei panni di s\u00e9 stessa, ed al thriller incompiuto \"Disturbed\" nel ruolo di Claire, una ricercatrice di medicina. Inoltre viene scritturata come protagonista di \"Heavently\", episodio pilota di un legal drama della The CW incentrato sulle vicende di Lily, una avvocatessa che collabora con un angelo caduto nel risolvere i suoi casi. Il pilota non \u00e8 tuttavia divenuto una serie.\nNel febbraio 2011 ottiene il ruolo antagonistico di Vivian Volkoff nella quarta stagione di \"Chuck\". Successivamente, ad ottobre dello stesso anno, le viene assegnata la parte di Maggie Greene in \"The Walking Dead\" e dal 2012, con l'inizio della terza stagione, entra tra le file del cast principale della serie. Grazie alla popolarit\u00e0 raggiunta tramite il ruolo, nel corso del 2013, Lauren \u00e8 comparsa come ospite negli show di Conan O'Brien, di Katie Couric e di Larry King; inoltre \u00e8 stata immortalata da \"Three Owl Media\", \"Esquire\", \"Eid\u00e9n\" e \"Maxim\".\nIl 22 agosto 2013 viene ufficializzato il suo ingresso nel cast corale del film di John Herzfeld \"Reach Me - La strada per il successo\" al fianco di Thomas Jane e Sylvester Stallone. La pellicola \u00e8 uscita nelle sale statunitensi il 21 novembre 2014. Nel 2016 prende parte al film DC Extended Universe \"\", di Zack Snyder, nei panni di Martha Wayne ed interpreta la protagonista del film \"The Boy\" di William Brent Bell. Nel 2019 \u00e8 protagonista della serie televisiva \"Whiskey Cavalier\", al fianco di Scott Foley.\nDoppiatrici italiane.\nNelle versioni in italiano delle opere in cui ha recitato, Lauren Cohan \u00e8 stata doppiata da:\nDa doppiatrice \u00e8 sostituita da:"}
{"id": "2541031", "revid": "1272592", "url": "https://it.wikipedia.org/wiki?curid=2541031", "title": "Ravennate (Cesena)", "text": "Ravennate \u00e8 un quartiere della citt\u00e0 di Cesena.\nSi estende su una superficie di 34,78\u00a0km\u00b2, confinando a sud con il quartiere Cervese Sud, ad ovest con il Dismano e ad est con il Cervese Nord. Il quartiere comprende le zone di Martorano, Ronta e San Martino in Fiume. La sua popolazione conta 6\u00a0253 abitanti (dati del 2007). Nel quartiere Ravennate sorgono il comando dei vigili del fuoco (in via E. Ferrari, 61), la facolt\u00e0 di Agraria, la sede della Confcommerio di Cesena ed un'importante zona commerciale. Nel quartiere \u00e8 presente il campus di scienze degli alimenti."}
{"id": "2541032", "revid": "15756", "url": "https://it.wikipedia.org/wiki?curid=2541032", "title": "Lorenzo Pasinelli", "text": " Dopo il 1648 collabor\u00f2 con Flaminio Torre.\nPresso il suo studio transitarono Giovanni Antonio Burrini, Gioseffo dal Sole, Giovanni Pietro Zanotti, Giuseppe Maria Mazza, Ercole Fava, Donato Creti, Maria Caterina Locatelli e Giuseppe Gambarini.\nOpere.\nDipinse il \"Miracolo di Sant'Antonio\" che si trova presso la basilica di San Petronio di Bologna e per il senatore locale Francesco Ghisleri \"Amore disarmato dalle ninfe di Diana\" che si trova presso la Pinacoteca BPER di Modena.\nAttribuito a Pasinelli, nella stessa collezione, si trova il dipinto allegorico, piuttosto atipico per il suo stile, \"Giovane donna con una gabbia aperta\".\nDipinse inoltre una \"Sacra Famiglia\" e una \"Resurrezione dei morti\" per la chiesa di San Francesco di Bologna ed un\"'Entrata di Cristo in Gerusalemme\" per la Certosa di Bologna."}
{"id": "2541033", "revid": "1543377", "url": "https://it.wikipedia.org/wiki?curid=2541033", "title": "Giorgio Samorini", "text": "Dopo gli inizi da libero ricercatore autodidatta, specializzato in funghi e piante psicoattive, e nella loro relazione con la cultura umana.\nBiografia.\nBolognese, figlio dell'artista Norma Mascellani, \u00e8 stato uno dei primi ricercatori italiani nel campo degli psichedelici; \u00e8 stato cofondatore (1991) e presidente (1995-1997) della Societ\u00e0 Italiana per lo Studio degli Stati di Coscienza, con sede presso il Museo Civico di Rovereto. \nNel 1997 ha fondato e diretto, insieme al botanico Francesco Festi, la rivista \"Eleusis. Piante e Composti Psiocoattivi\", edita dal Museo Civico di Rovereto.\nHa pubblicato articoli in diverse riviste scientifiche italiane e straniere, fra cui \"Annali Museo Civico Rovereto\", \"Bollettino del Centro Camuno di Studi Preistorici\", \"Archeologia Africana\", \"Medicina delle tossicodipendenze\", \"Archivi di Studi Indo-Mediterranei\", \"Acta Phytotherapeutica\", \"International Journal of Medicinal Mushrooms\", \"Jahrbuch f\u00fcr Ethnomedizine\"\", Journal of Psychedelic Studies\"\".\"\nFra le sue ricerche, si ricordano quelle svolte nel Tassili (Sahara, Algeria), dove nel 1988-89 ha studiato le pitture rupestri preistoriche, ipotizzando l'esistenza di un antico culto religioso basato sull'uso di funghi psicoattivi, presso la popolazione relativa alla fase pittorica denominata delle \"Teste Rotonde\", datata a 9.000-7.000 anni fa.\nNel 1994, nel Kerala (India del sud) ha studiato particolari reperti megalitici, chiamati \"kuda kallu\" (pietre ombrello), datati fra il 1000 a.C. e il 100 d.C., individuandoli come effigi simboliche di funghi allucinogeni anticamente usati da quelle popolazioni megalitiche per scopi religiosi.\nNegli anni 1990-1999, in Gabon, presso alcune comunit\u00e0 Fang, ha studiato il culto religioso del Bwiti, basato sull'uso della pianta allucinogena \"iboga\" (\"Tabernanthe iboga \", Apocynaceae) e nel 1993 si \u00e8 sottoposto al rito di iniziazione buitista (\"tobe si\").\nNel 1996 ha riportato all'attenzione della comunit\u00e0 scientifica un insieme di documenti storici di carattere medico che hanno evidenziato uno scorcio dimenticato di storia della medicina italiana del secolo XIX inerente alla canapa indiana.\nSi \u00e8 occupato dei funghi allucinogeni presenti nel territorio italiano, in particolare mappando la diffusione di \"Psilocybe semilanceata\" (Strophariaceae), popolarmente chiamato funghetto, e ha studiato il rapporto di piante e funghi allucinogeni con diverse culture europee antiche e medievali, con ricerche specifiche sulla etnobotanica dei Misteri Eleusini.\nNel periodo 2003-2006 si \u00e8 specializzato nell'identificazione e interpretazione scientifica delle \"smart-drugs\".\nHa elaborato un compendio divulgativo sul fenomeno degli animali che si drogano in natura, raccogliendo e riassumendo dati tratti dalle varie ricerche condotte dagli etologi in merito a questo particolare comportamento animale; negli anni 2000-2001 queste sue ricerche hanno avuto un ampio risalto presso i \"mass media\".\nNelle sue ricerche si \u00e8 proposto di studiare le sostanze psicoattive al di fuori dei contesti meramente problematici, ispirandosi all'idea di \"alimenti nervosi\" idea proposta nell'Ottocento dal medico italiano Paolo Mantegazza (1831-1910).\nCon il medico anestesista Adriana D'Arienzo ha scritto \"Terapie psichedeliche\", un libro in due volumi in cui tratta di possibili applicazioni terapeutiche degli allucinogeni, applicazioni terapeutiche attualmente allo stato sperimentale, generalmente applicate alla possibile cura di dipendenze patologiche e ancora senza ufficiale riconoscimento scientifico ."}
{"id": "2541042", "revid": "729019", "url": "https://it.wikipedia.org/wiki?curid=2541042", "title": "Theodore Horstmann", "text": "Theodore Horstmann \u00e8 un personaggio di fantasia nato dalla penna dello scrittore statunitense Rex Stout, che compare nelle opere della serie di Nero Wolfe.\nIl personaggio.\nTheodore \u00e8 un esperto di orchidee che assiste Wolfe nella sua serra. Il suo appartamento \u00e8 adiacente alla stanze delle piante, anche se in alcuni racconti \u00e8 detto esplicitamente che \"dorme fuori casa\". Si pu\u00f2 comunque ipotizzare che in periodi diversi Theodore abbia fatto una cosa o l'altra, oppure che si fermasse a dormire vicino alla serra nei periodi di maggior lavoro. Nel primo romanzo di Wolfe, La traccia del serpente, Archie nota che spesso sente \"il vecchio Horstmann\" sgridare Wolfe: \"Non che avesse una vera antipatia per il padrone, tutt'altro, ma ho la vaga idea che temesse fortemente che il peso di Wolfe avesse la meglio sul suo equilibrio e lo portasse a capitombolare e a fare un macello delle orchidee. Horstmann aveva care quelle piante come le pupille dei suoi occhi\".\nIl personaggio di Horstmann \u00e8 spesso poco pi\u00f9 che un espediente per la trama - come in Nero Wolfe nella camera a gas, in cui la sua temporanea dipartita costringe Wolfe a trovare un altro curatore di orchidee. Ma nel romanzo Orchidee nere, le azioni di Theodore sono fondamentali; e nel quinto capitolo di Nient'altro che la verit\u00e0 il benessere di Theodore \u00e8 di grande interesse per Wolfe.\nNonostante l'importanza del cibo e del mangiare lungo tutta la serie, brevemente \u00e8 accennato il dove, come e quando Horstmann mangia, eccezion fatta per Nero Wolfe discolpati in cui mangia nella cucina con Fritz. Theodore ha una sorella nel New Jersey e passa del tempo l\u00ec con lei. \u00c8 comunque il personaggio meno caratterizzato della serie."}
{"id": "2541043", "revid": "106908", "url": "https://it.wikipedia.org/wiki?curid=2541043", "title": "Aeroporto internazionale Henri Coand\u0103", "text": ""}
{"id": "2541045", "revid": "6923", "url": "https://it.wikipedia.org/wiki?curid=2541045", "title": "Daewoo Lemans", "text": ""}
{"id": "2541047", "revid": "1573940", "url": "https://it.wikipedia.org/wiki?curid=2541047", "title": "Chiesa di San Francesco (Sutri)", "text": "La chiesa di san Francesco \u00e8 un'antica chiesa di Sutri.\nStoria e descrizione.\nL'antica chiesa con annesso convento \u00e8 stata fondata dallo stesso San Francesco nel 1222 ed intitolata a Sant'Angelo. Nel convento visse anche S. Antonio da Padova che per un anno, durante il suo peregrinare per l'Italia, ricopr\u00ec la carica di maestro dei novizi. La Chiesa, dopo decenni di chiusura a causa dei danni riportati dai bombardamenti del secondo conflitto mondiale, \u00e8 stata oggetto di un lungo intervento di restauro e restituita ai fedeli ed ai turisti. Interessanti sono gli elementi architettonici dello stile romanico quali la volta a crociera con nervature, la travatura della navata centrale l'altare maggiore ed il tipico campanile a vela."}
{"id": "2541049", "revid": "1305772", "url": "https://it.wikipedia.org/wiki?curid=2541049", "title": "Anything Goes (AC/DC)", "text": "Anything Goes \u00e8 un singolo del gruppo musicale australiano AC/DC, il terzo estratto dal quattordicesimo album in studio \"Black Ice\" e pubblicato il 25 febbraio 2009.\nVideo musicale.\nIl videoclip del brano \u00e8 stato diretto da David Mallet e girato durante un'esibizione dal vivo a Parigi il 25 e 27 febbraio 2009."}
{"id": "2541053", "revid": "1573940", "url": "https://it.wikipedia.org/wiki?curid=2541053", "title": "Chiesa di San Silvestro (Sutri)", "text": "La chiesa di San Silvestro \u00e8 una chiesa antica di Sutri.\nEssa conserva gran parte dell'originaria struttura romanica. Nella torre campanaria \u00e8 tuttora presente e funzionante una campana donata dalla contessa Matilde di Canossa in occasione del concilio del dicembre 1046 tenuto a Sutri. L'interno \u00e8 diviso in tre navate, interessante \u00e8 l'affresco dedicato a San Silvestro Papa e Sant'Anna ed un altro raffigurante la deposizione di Ges\u00f9 nel Sepolcro."}
{"id": "2541060", "revid": "339392", "url": "https://it.wikipedia.org/wiki?curid=2541060", "title": "Aeroporto di Bucarest-B\u0103neasa", "text": ""}
{"id": "2541064", "revid": "1573940", "url": "https://it.wikipedia.org/wiki?curid=2541064", "title": "Chiesa di San Sebastiano (Sutri)", "text": "La chiesa di San Sebastiano \u00e8 una chiesa di Sutri.\nLa chiesa \u00e8 di epoca anteriore al XIII secolo e conserva l'originale soffitto in legno, interessante \u00e8 l'affresco dell'altare maggiore che raffigura la \"Madonna in trono tra San Sebastiano e San Rocco\" della seconda met\u00e0 del XV secolo di autore ignoto. La chiesa \u00e8 sede della Confraternita del Santissimo Nome di Maria e di San Sebastiano."}
{"id": "2541065", "revid": "174925", "url": "https://it.wikipedia.org/wiki?curid=2541065", "title": "Mimercofagia", "text": ""}
{"id": "2541067", "revid": "106113005", "url": "https://it.wikipedia.org/wiki?curid=2541067", "title": "Bertram Armytage", "text": "Nel 1907 si unisce alla spedizione Nimrod di Ernest Shackleton in Antartide. Insieme a Edgeworth David e Douglas Mawson \u00e8 stato il primo australiano ad aver partecipato all'esplorazione dell'Antartide."}
{"id": "2541068", "revid": "146644", "url": "https://it.wikipedia.org/wiki?curid=2541068", "title": "Bertram Armitage", "text": ""}
{"id": "2541069", "revid": "125853143", "url": "https://it.wikipedia.org/wiki?curid=2541069", "title": "Pat &amp; Stan", "text": "Pat &amp; Stan (\"Pat et Stanley\") sono i protagonisti di un cartone animato franco-tedesco realizzato in computer grafica, prodotto dalla compagnia franco-statunitense Mac Guff Ligne e dalla tedesca TV-Loonland AG e creato da Pierre Coffin. \nLa serie \u00e8 composta da 323 corti, 39 episodi e un mediometraggio, \"Pat &amp; Stan - Il tesoro di Pit e Mortimer\". Il duo protagonista \u00e8 famoso per gli sketch in cui cantano \"The Lion Sleeps Tonight\" e \"Think\", apparsi in Italia nella pubblicit\u00e0 dello snack \"Kinder Happy Hippo\".\nLa serie In Francia viene trasmessa da TF1 mentre in Italia da Hiro.\nTrama.\nPat e Stanley (soprannominato Stan) sono rispettivamente un ippopotamo ed un cane. I due vivono insieme e si trovano sempre al centro di qualche avventura strampalata."}
{"id": "2541079", "revid": "326822", "url": "https://it.wikipedia.org/wiki?curid=2541079", "title": "Pat e Stanley", "text": ""}
{"id": "2541081", "revid": "326822", "url": "https://it.wikipedia.org/wiki?curid=2541081", "title": "Pat &amp; Stanley", "text": ""}
{"id": "2541082", "revid": "767487", "url": "https://it.wikipedia.org/wiki?curid=2541082", "title": "Stimolazione laser termica", "text": "La stimolazione termica a laser rappresenta una classe di tecniche di raffigurazione di difetti che impiega un laser per produrre una variazione termica in un semiconduttore. Questa tecnica pu\u00f2 essere utilizzata per l'analisi dei guasti dei semiconduttori. Ci sono quattro tecniche associate alla stimolazione termica a laser: variazione della resistenza indotta da un fascio ottico (OBIRCH: Optical Beam Induced Resistance Change), Variazione di tensione per induzione termica (TIVA: Thermally Induced Voltage Variation), Variazione di tensione indotta esternamente (XIVA: External Induced Voltage Alteration), Raffigurazione dell'effetto Seebeck (SEI: Seebeck Effect Imaging).\nVariazione di resistenza indotta da fascio ottico.\nLa variazione di resistenza indotta da fascio ottico \u00e8 una tecnica di raffigurazione che utilizza un fascio laser per indurre variazioni termiche nel dispositivo. La stimolazione laser mette in evidenza differenze nelle caratteristiche termiche tra aree che contengono difetti ed aree che non ne contengono. Allorch\u00e9 il laser riscalda un'area difettosa su una linea metallica percorsa da corrente, le variazioni di corrente che ne risultano possono essere rivelate monitorando la corrente in entrata al dispositivo. La tecnica OBIRCH \u00e8 utile per rivelare gli effetti elettromagnetici che seguono nelle linee metalliche aperte.\nUna tensione costante viene applicata al dispositivo in esame. Un'area di interesse viene selezionata sul dispositivo, ed un fascio laser viene usato per esplorarla. La corrente in entrata assorbita dal dispositivo viene monitorata a scopo di rivelare delle variazioni durante questo processo. Quando una variazione nella corrente viene notata, la posizione del laser al momento del verificarsi della variazione viene contrassegnata sull'immagine del dispositivo.\nQuando il fascio laser colpisce una localit\u00e0 che non contiene vuoti, la variazione della resistenza \u00e8 piccola data la presenza di una buona trasmissione termica. Nelle aree che contengono vuoti, invece, la trasmissione termica viene ostacolata, ultimando in una grande variazione nella resistenza. Il grado di variazione di resistenza viene presentato visivamente sull'immagine del dispositivo come punti luminosi.\nVariazione di tensione per induzione termica.\nVariazione di tensione per induzione termica : \u00e8 una tecnica di raffigurazione che utilizza un fascio laser per localizzare i corto circuiti elettrici in un dispositivo. Il laser induce dei gradienti termici locali nel dispositivo, che si risolvono in variazioni dell'ammontare della potenza che il dispositivo assorbe.\nUn laser viene scansionato sulla superficie di un dispositivo mentre \u00e8 polarizzato elettricamente. Il dispositivo \u00e8 polarizzato usando una sorgente di corrente costante, e la tensione dell'alimentatore \u00e8 monitorata per eventuali variazioni. Quando il laser colpisce un'area che contiene un corto circuito, si verifica un riscaldamento locale. Questo riscaldamento varia la resistenza del corto circuito, da cui risulta una variazione del consumo di potenza del dispositivo. Queste variazioni del consumo di potenza vengono tracciate su una immagine del dispositivo nelle localit\u00e0 corrispondenti alla posizione del laser al momento del rilevamento della variazione.\nVariazione di tensione indotta esternamente (XIVA).\nLa variazione di tensione indotta esternamente mantiene una polarizzazione a tensione costante sul dispositivo in esame. Quando il laser di esplorazione passa sopra una zona difettosa, si crea una variazione improvvisa d'impedenza. Ci\u00f2 da luogonormalmente ad una variazione di corrente, tuttavia, la bobina di arresto a corrente costante impedisce che ci\u00f2 avvenga. La rivelazione di questi eventi consente che sia determinata la posizione del difetto.\nRaffigurazione dell'effetto Seebeck.\nLa raffigurazione dell'effetto Seebeck (SEI: Seebeck Effect Imaging) si vale di un laser per generare, nei conduttori, dei gradienti termici. I gradienti termici indotti generano dei gradienti di potenziale elettrico corrispondenti. Questa correlazione fra gradienti termico ed elettrico \u00e8 nota come effetto Seebeck. La tecnica SEI viene adoperata per localizzare conduttori elettricamente isolati.\nQuando il laser varia il gradiente termico di un conduttore elettricamente isolato, il suo potenziale elettrico varia. Questa variazione di potenziale varier\u00e0 la polarizzazione di qualsiasi transistor connesso al conduttore isolato, la quale cosa ha effetto sulla dissipazione di potenza del dispositivo. Queste variazioni vengono mappate su una immagine visiva del dispositivo per localizzare fisicamente i conduttori isolati."}
{"id": "2541084", "revid": "712828", "url": "https://it.wikipedia.org/wiki?curid=2541084", "title": "Colle di Himring", "text": ""}
{"id": "2541087", "revid": "599013", "url": "https://it.wikipedia.org/wiki?curid=2541087", "title": "Luca Matteucci", "text": ""}
{"id": "2541088", "revid": "1543377", "url": "https://it.wikipedia.org/wiki?curid=2541088", "title": "Packey McFarland", "text": "La International Boxing Hall of Fame lo ha riconosciuto fra i pi\u00f9 grandi pugili di ogni tempo.\nGli inizi.\nDivenne professionista nel 1904.\nLa carriera.\nNel 1908 sconfisse il futuro campione del mondo dei pesi leggeri Freddie Welsh, che McFarland incontr\u00f2 nuovamente quando questi deteneva il titolo, in un incontro che si concluse con un pareggio.\nPur essendo stato sconfitto una sola volta durante la sua carriera, dopo la sfida mondiale con Welsh McFarland non riusc\u00ec pi\u00f9 ad ottenere di combattere per un campionato mondiale.\nNel suo penultimo incontro sconfisse anche Jack Britton, che a breve sarebbe divenuto campione del mondo dei welter.\nSi ritir\u00f2 nel 1910 dopo aver pareggiato, nell'ultimo incontro, con Mike Gibbons.\nVita dopo la boxe.\nMor\u00ec a 47 anni a causa di complicazioni cardiache conseguenti ad un'infezione."}
{"id": "2541089", "revid": "767487", "url": "https://it.wikipedia.org/wiki?curid=2541089", "title": "Johnny Preston", "text": "Biografia.\nDopo il liceo decide di fondare una band con i suoi amici chiamata The Shades.\nVengono notati da The Big Bopper (JP Richardson) che in seguito diverranno grandi amici.Grazie a The Big Bopper loro incidono il primo singolo scritto da lui stesso.\nIn questo periodo Johnny firma per la Mercury Records prima con tutta la band ma poi decide di diventare un solista. Con il singolo \"Cradle of Love\" raggiunge le vette delle classifiche inglesi ed americane. Dal 23 gennaio 1959 al 6 febbraio 1960 Johnny Preston con il singolo \"Running Bear\" \u00e8 stato in vetta alla classifica della rivista musicale pi\u00f9 importante degli anni sessanta, Cash Box. Presto arriveranno altri successi che lo porteranno ad ottenere il disco di platino.\nNel 2009 Preston fonda la Lamar State College nella sua citt\u00e0 natale.\n\u00c8 scomparso nel 2011 all'et\u00e0 di 71 anni.\nDiscografia parziale.\nSingoli\nAlbum"}
{"id": "2541101", "revid": "1573940", "url": "https://it.wikipedia.org/wiki?curid=2541101", "title": "Chiesa di Santa Fortunata", "text": "La chiesa di Santa Fortunata \u00e8 un'antica chiesa rupestre di Sutri, oggi abbandonata.\n\u00c8 una delle pi\u00f9 antiche chiese sutrine. Intorno all'anno 1000 sorge il complesso rupestre di Santa Fortunata come insediamento religioso su di un antico sito preesistente. Alcuni affreschi della chiesa e del complesso esterno sono stati salvati dall'incuria e sono oggi custoditi presso il Museo del Patrimonium di Sutri.\nFino al 1960 nei pressi della chiesa vi era una sorgente ritenuta miracolosa per l'allattamento; era tradizione, per le partorienti, andare in pellegrinaggio per bere l'acqua che vi sgorgava, cos\u00ec da poter beneficiare delle sue propriet\u00e0 taumaturgiche che avrebbero fatto crescere il seno per un allattamento del neonato senza problemi di mancanza di latte.\nLa chiesa fa parte del Parco urbano dell'antichissima Citt\u00e0 di Sutri, istituito nel 1988."}
{"id": "2541104", "revid": "599013", "url": "https://it.wikipedia.org/wiki?curid=2541104", "title": "Iv\u00e1n Marcano", "text": "Caratteristiche tecniche.\nDifensore centrale di piede mancino, forte fisicamente, \u00e8 abile nell'impostazione del gioco e nella marcatura individuale. Pu\u00f2 giocare anche come terzino sinistro. Bravo in fase realizzativa e nel gioco aereo, pu\u00f2 essere utilizzato indifferentemente sia una difesa a 4 che in una a 3. Per le sue caratteristiche \u00e8 stato paragonato a Federico Fazio, suo compagno di squadra alla Roma.\nCarriera.\nClub.\nGiovanili e Racing Santander.\nCresciuto nel settore giovanile del Racing Santander, ha esordito in prima squadra il 30 settembre 2007, nella partita vinta per 0-1 contro l'Almer\u00eda, fornendo una buona prestazione individuale e venendo sostituito al 78\u00ba minuto. Il 28 settembre 2008 ha segnato la prima rete in carriera, in occasione della sconfitta per 1-2 contro il Maiorca.\nVillarreal e prestiti.\nIl 3 luglio 2009 viene acquistato per 6 milioni di euro dal Villarreal, con cui firma un contratto di sei anni.\nDopo una stagione deludente, l'8 giugno 2010 passa in prestito al Getafe.\nIl 16 giugno 2011 si trasferisce, sempre a titolo temporaneo, all'Olympiakos, dove ritrova Ernesto Valverde, che lo aveva gi\u00e0 allenato al Villarreal, e gli ex compagni di squadra David Fuster e Ariel Ibagaza. Al termine della stagione conquista la vittoria del campionato e della Coppa di Grecia.\nRubin Kazan e di nuovo Olympiakos.\nIl 2 giugno 2012 viene ceduto per 5 milioni di euro al Rubin Kazan'. Il 24 gennaio 2014 passa in prestito con diritto di riscatto all'Olympiakos, con cui vince nuovamente il campionato.\nPorto, la parentesi Roma e di nuovo Porto.\nPassato nel successivo mercato estivo al Porto, con cui firma un quadriennale, diventa rapidamente uno dei leader dei \"Drag\u00f5es\", conquistando con la squadra lusitana la Primeira Liga 2017-2018, terminata con il record storico di 88 punti.\nIl 31 maggio 2018 firma con la un accordo triennale fino al 2021. Esordisce con i giallorossi il 31 agosto 2018, nel match perso contro il . Il 14 gennaio 2019 sigla il suo primo goal con i giallorossi, nel match di Coppa Italia contro l'.\nDopo una sola stagione al club capitolino, l'11 luglio 2019 il difensore iberico fa ritorno a titolo definitivo al Porto al prezzo di 3 milioni di euro, siglando un contratto di quattro anni. Fa il suo secondo debutto con i \"Drag\u00f5es\" il 7 agosto successivo, nel match preliminare di Champions League contro il .\nNazionale.\nHa partecipato con la nazionale under-21 spagnola agli Europei di categoria del 2009, disputando l'ultima partita del girone, che ha sancito l'eliminazione delle \"Furie Rosse\" al primo turno.\nStatistiche.\nPresenze e reti nei club.\n\"Statistiche aggiornate al 13 aprile 2021.\""}
{"id": "2541115", "revid": "287204", "url": "https://it.wikipedia.org/wiki?curid=2541115", "title": "Bruno Faidutti", "text": "Diverse delle sue creazioni sono nate grazie alla collaborazione con altri autori famosi, tra i quali ad esempio Alan R. Moon, Bruno Cathala e Serge Laget, ma ha prodotto anche diversi giochi che recano la sua sola firma, tra questi il famoso: Citadels. Gestisce un sito personale su cui \u00e8 possibile trovare la sua \"Ludoteca Ideale\", completa di informazioni e opinioni sui vari giochi, e le informazioni riguardanti il premio \"Gioco dell'Anno\" da lui stesso attribuito.\nLudografia.\nAlcuni dei giochi realizzati da Faidutti: \nPremi e riconoscimenti.\nL'autore ha avuto i seguenti premi e riconoscimenti:\n\"Premio \u00c0 la Carte\"\n\"Deutscher Spiele Preis\"\n\"Spiel des Jahres\""}
{"id": "2541116", "revid": "122977306", "url": "https://it.wikipedia.org/wiki?curid=2541116", "title": "Andrea Salsedo", "text": "Biografia.\nAndrea Salsedo nasce il 21 settembre 1881 a Pantelleria (in provincia di Trapani), ove si avvicina ai movimenti politico riformisti a soli tredici anni. Figura carismatica in quegli anni, e sicuramente di ispirazione per Salsedo, \u00e8 Luigi Galleani, confinato politico, che progetta e successivamente realizza una sorta di scuola popolare (precisamente Circolo Sociale) frequentata da alcuni giovani panteschi, nella quale potessero reciprocamente discutere di politica, anarchia e radicalismo sociale. Andrea Salsedo divent\u00f2 uno dei pi\u00f9 assidui frequentatori della contrada Velcimurs\u00e0, in cui Luigi Galleani trasfer\u00ec la base \"logistica\" del Circolo Popolare, grazie anche alla benevolenza dei fratelli Valenza che al Galleani donarono una casa proprio a Velcimurs\u00e0.\nTrascorsi gli anni al Circolo Sociale, Andrea Salsedo part\u00ec per gli Stati Uniti d'America per giungere a New York nel 1906. Proprio qui incontra una vecchia conoscenza pantesca Luigi Galleani. I due lavorano a un'idea comune, un'informazione alternativa per gli anarchici newyorkesi, la rivista \"Cronaca Sovversiva\". Dopo anni Salsedo, residente ormai a New York, oltre a fare l'editore e il sindacalista anarchico scrisse alcuni articoli per il giornale diretto dal Galleani. Poco tempo dopo il Dipartimento di Giustizia Americano, incluse in una lista di sovversivi anarchici che fuggirono oltre il Rio Bravo per evitare la chiamata alle armi, Andrea Salsedo, Roberto Elia, Luigi Galleani, Bartolomeo Vanzetti, Nicola Sacco e molti altri. Gli agenti dei servizi segreti incominciarono cos\u00ec a pedinare proprio Salsedo e il compagno Elia.\nIl 25 febbraio 1920, riuscirono ad arrestare i due per interrogarli su alcuni opuscoli sovversivi dal titolo \"Il piano e le parole\". Salsedo (a cui fu negata la possibilit\u00e0 di telefonare al proprio avvocato) fu trattenuto e sottoposto a interrogatori, nei quali (secondo la testimonianza di un altro fermato) fu sottoposto a metodi brutali. Il 3 maggio 1920 mor\u00ec precipitando dal quattordicesimo piano del Park Row Building, dove erano siti i locali dell'Fbi. L'Fbi dichiar\u00f2 trattarsi di suicidio, e il Dipartimento di Giustizia e la Polizia di New York negarono con fermezza ogni responsabilit\u00e0 nella sua morte.\nCultura.\nPer la commedia \"Morte accidentale di un anarchico\" Dario Fo si \u00e8 ispirato alla morte di Giuseppe Pinelli, caduto da una finestra della questura di Milano, ma usa il nome di Salsedo per evitare rischi.\nNel film \"Sacco e Vanzetti\" si fa esplicito e ripetuto richiamo alla vicenda di Salsedo.\nCuriosit\u00e0.\nLa tipografia \"Salsedo Press inc.\" di Chicago \u00e8 cos\u00ec chiamata in onore dell'anarchico pantesco."}
{"id": "2541121", "revid": "1543377", "url": "https://it.wikipedia.org/wiki?curid=2541121", "title": "Amminodifenile", "text": "L'amminodifenile \u00e8 uno degli agenti chimici la cui produzione, lavorazione ed impiego sul lavoro \u00e8 vietata ai sensi del D. Lgs. 81/08, titolo IX, capo I, art. 228, c. 1, all. XL, qualora usata in concentrazione superiore allo 0,1% in peso.\nA questo tipo di composti appartiene il 4-amminodifenile, che \u00e8 un prodotto secondario del processo di sintesi della difenilammina, della quale ha la stessa formula bruta ma differente formula di struttura.\nSintesi e reattivit\u00e0.\nCome altri derivati dell'anilina, il 4-amminobifenile \u00e8 debolmente basico. Si prepara per riduzione del 4-nitrobifenile che, insieme ai 2-nitroderivati, si ottiene per nitrazione del bifenile. Un'altra reazione per sintetizzare il 4-amminobifenile pu\u00f2 essere ottenuta usando 4-azidobifenile mediante reazione con tetraioduro di difosforo (P2I4), che pu\u00f2 scindere il legame azoto-azoto. Questa reazione avviene in benzene e successivamente viene aggiunta acqua per favorire la formazione di ammina.\nTossicit\u00e0.\nSugli umani.\nQuando riscaldato fino alla decomposizione, questo composto esala fumi tossici. Un'eccessiva esposizione per inalazione di 4-amminobifenile pu\u00f2 indurre mal di testa, letargia, cianosi e sensazioni di bruciore principalmente nel tratto urinario.\nIl 4-amminobifenile \u00e8 cancerogeno per l'uomo, in particolare per i tessuti che coinvolgono il sistema urinario, cio\u00e8 la vescica, l'uretere e le pelvi renali. In uno studio, su 171 lavoratori in uno stabilimento che produce 4-amminobifenile, l'11% di loro ha sviluppato tumori alla vescica. I tumori sono comparsi su soggetti che sono stati esposti al 4-amminobifenile in un intervallo di durata da 1,5 a 19 anni. Il composto pu\u00f2 essere metabolizzato dall'uomo che pu\u00f2 formare addotti con DNA nella mucosa uroteliale umana e nei tessuti tumorali della vescica. I livelli di questi addotti nei fumatori di tabacco biondo e nero sono risultati proporzionali al rischio di cancro alla vescica.\nSugli animali.\nL'DL50 (cani, orale) \u00e8 di 25 mg/kg. La LD50 orale per i ratti \u00e8 di 500 mg/kg di peso corporeo e per i conigli \u00e8 di 690 mg /kg di peso corporeo. La somministrazione orale ripetuta di una soluzione di 4-amminobifenile al 25% in olio di oliva ha portato i conigli a perdita di peso, anemia, diminuzione del numero di linfociti, aumento dei granulociti o dei granulociti neutrofili e ad una pronunciata ematuria o emoglobinuria."}
{"id": "2541122", "revid": "48344", "url": "https://it.wikipedia.org/wiki?curid=2541122", "title": "Naftilammina", "text": ""}
{"id": "2541124", "revid": "21880", "url": "https://it.wikipedia.org/wiki?curid=2541124", "title": "Coluber viridi\ufb02avus", "text": ""}
{"id": "2541128", "revid": "124156198", "url": "https://it.wikipedia.org/wiki?curid=2541128", "title": "James Murray (biologo)", "text": "Dopo alcuni anni trascorsi come pittore e scultore, si laurea in biologia e si specializza in botanica. Nel 1907 si unisce alla spedizione Nimrod di Ernest Shackleton in Antartide dove analizza la flora e la fauna nei pressi del rifugio di capo Royds sull'isola di Ross.\nNel 1911, all'et\u00e0 di 46 anni, si un\u00ec all'esploratore Percy Fawcett, Henry Costin e Henry Manley per esplorare e mappare la giungla nella regione del confine tra Per\u00f9 e Bolivia. Murray, non abituato ai rigori delle regioni tropicali, se la cav\u00f2 male. Fawcett devi\u00f2 la spedizione per far tornare a casa Murray, talmente gravi erano le sue condizioni di salute. Raggiunse La Paz nel 1912.\nNel 1913 si imbarca sulla \"Karluk\" per la spedizione artica di Vilhjalmur Stefansson. Successivamente la nave capitanata da Robert Bartlett venne bloccata, distrutta ed affondata dai movimenti del pack; Murray ed altri tre membri dell'equipaggio morirono durante la traversata sul mare gelato nel tentativo di raggiungere l'isola Wrangel o l'isola Herald."}
{"id": "2541129", "revid": "125677889", "url": "https://it.wikipedia.org/wiki?curid=2541129", "title": "Roberto Ceruti (giornalista)", "text": "Musicista negli anni sessanta, \u00e8 stato il fondatore della manifestazione Verona Beat, dedicata alla musica di quell'epoca.\n ed \nNel 1982 inventa la manifestazione \"Verona Beat\", nome ripreso dall'omonima canzone dei Gatti di Vicolo Miracoli di due anni prima.\nNel 1990 inizia la sua collaborazione continuativa con il quotidiano L'Arena, , attualmente \u00e8 pensionato collaboratore. \nAttualmente \u00e8 giornalista professionista pensionato e dopo aver "}
{"id": "2541131", "revid": "35813", "url": "https://it.wikipedia.org/wiki?curid=2541131", "title": "Daniel-Fran\u00e7ois-Esprit Auber", "text": ""}
{"id": "2541133", "revid": "1305772", "url": "https://it.wikipedia.org/wiki?curid=2541133", "title": "Nitrodifenile", "text": ""}
{"id": "2541134", "revid": "35813", "url": "https://it.wikipedia.org/wiki?curid=2541134", "title": "\u00c9tienne-Nicolas M\u00e9hul", "text": ""}
{"id": "2541135", "revid": "125734630", "url": "https://it.wikipedia.org/wiki?curid=2541135", "title": "Ennio Francia", "text": "Biografia.\nCominci\u00f2 gli studi presso la Schola Cantorum di San Salvatore in Lauro e fece parte, con il compositore Goffredo Petrassi del Coro della Cappella Giulia di San Pietro. Consegu\u00ec le lauree in filosofia, teologia e legge frequentando l'Ateneo del Laterano e l'Universit\u00e0 di Roma La Sapienza. A quegli anni risale la prima collaborazione a quotidiani e a riviste con la rubrica di critica d'arte di cui per molti anni fu titolare.\nCollaboratore e minutante della Segreteria di Stato dal 1939 al 1958, lavor\u00f2 a stretto contatto con Pio XII, papa che ammirava, e con il giovane Mons. Giovanni Battista Montini (il futuro Paolo VI).\nCollaboratore de l'Osservatore Romano e de l'Avvenire non solo per la critica d'arte ma anche per la cronaca politica, sotto la dittatura fascista i suoi editoriali fecero sequestrare quattro volte i quotidiani (i due giornali della Chiesa non erano, infatti, sottoposti a censura preventiva, ma una volta pubblicati potevano essere sequestrati nelle edicole se contenevano notizie sgradite al regime). Ci\u00f2 lo fece allontanare dalla vita politica, confinandolo alla critica d'arte. Uomo conservatore ma anti-fascista, si impegn\u00f2 durante l'occupazione tedesca di Roma del 1943-1944 per proteggere ebrei e comunisti dalle persecuzioni.\nNel dopoguerra, collabor\u00f2 anche a Il Popolo, organo della Democrazia Cristiana, per la cultura e la critica d'arte, ma questo non gli imped\u00ec di essere spesso critico (e sempre sarcastico) nei confronti di alcuni atteggiamenti dei politici cattolici. Tra i politici, stimava Oscar Luigi Scalfaro. Una stima ricambiata dalla sua partecipazione alla Messa degli Artisti. Scalfaro presenzi\u00f2 ai festeggiamenti per il suo novantesimo compleanno presso il Caff\u00e8 Greco di Roma quando era Presidente della Repubblica.\nLegato da profonda amicizia a un gruppo di preti contro-corrente, tra i quali Don Giuseppe De Luca e Don Giuseppe Sandri, e a romanisti tra i quali Fortunato Bellonzi, scrisse con quest'ultimo anche una guida alla citt\u00e0 di Roma.\nNel 1957, Mons. Francia divenne Canonico di San Pietro in Vaticano e in questa qualit\u00e0 gli venne assegnato un appartamento nel Palazzo dei Canonici. Ebbe la fortuna di ricevere uno dei due appartamenti dotati di un enorme terrazzo sotto la cupola del Michelangelo. Il terrazzo, che si presentava del tutto spoglio agli inizi, divenne presto un giardino fiorito, e il luogo di ritrovo degli artisti che seguivano la Messa degli Artisti da lui fondata. Dopo la sua morte, \u00e8 subentrato come Canonico, rilevandone anche l'appartamento, Mons. Pablo Colino.\nQuando nel 1976 divenne Sindaco di Roma lo storico d'arte Giulio Carlo Argan, eletto come indipendente nelle liste del Partito comunista italiano, Mons. Francia invi\u00f2 il seguente telegramma di congratulazioni: \u201cGioisco per la citt\u00e0 di Roma\u201d. Nel 1992, tuttavia, quando Giulio Carlo Argan attacc\u00f2 \u201cle peccaminose architetture che esistono in territorio vaticano\u201d (La Repubblica, 10 giugno 1992), Mons. Francia replic\u00f2 che quei peccati incominciarono gi\u00e0 nel 1539 da parte di Antonio da Sangallo, e che n\u00e9 Michelangelo n\u00e9 Bernini potevano considerarsi estranei a quei peccati (La Repubblica, 17 giugno 1992).\nAlla sua morte, lasci\u00f2 al Vaticano un ingente patrimonio di opere d'arte, e anche un consistente patrimonio economico (un patrimonio che, secondo i maligni, costru\u00ec grazie alla sua nota avarizia, unico dei peccati, insieme con la lussuria, di cui si ritenesse colpevole). Il patrimonio economico era destinato nelle sue intenzioni a fondare una Casa di riposo per preti e artisti poveri, un progetto che la Canonica Vaticana non ha mai messo in atto, anche se ricava dal patrimonio le risorse per opere di carit\u00e0.\nLa costruzione del Nuovo San Pietro e i Musei Vaticani.\nL'arte contemporanea nei Musei Vaticani.\nNella sua qualit\u00e0 di Canonico di San Pietro e di storico dell'arte, si prodig\u00f2 notevolmente per conservare adeguatamente i Musei Vaticani e aprirli all'arte contemporanea.\nGi\u00e0 nel 1956, Mons. Ennio Francia si pose il problema di rendere i Musei Vaticani anche aperti all'arte contemporanea, prima con l'apertura di una stanza, e successivamente di una vera e propria sezione. Ennio Francia fu chiamato a presiedere la Commissione incaricata di selezionare gli artisti.\nGli studi sulla costruzione del Nuovo San Pietro.\nEnnio Francia sfrutt\u00f2 la sua posizione di Canonico di San Pietro per studiare approfonditamente la costruzione del nuovo San Pietro. Il suo studio pi\u00f9 importante \u00e8 infatti dedicato alla storia dell'edificazione della Chiesa di San Pietro, opera in due volumi nella quale per la prima volta port\u00f2 alla luce molti documenti inediti custoditi negli Archivi Vaticani.\nLa Messa degli Artisti.\nGi\u00e0 nel 1940, Ennio Francia fond\u00f2 la Messa degli Artisti, che trov\u00f2 sede nel 1953 a Roma presso la Basilica di Santa Maria in Montesanto a Piazza del Popolo e molte altre ramificazioni in varie citt\u00e0 italiane. In quegli anni, Mons. Francia fu animatore di un movimento di artisti romani e italiani, cattolici ma non solo. Frequentatori della Messa degli artisti e suoi amici furono gli architetti Enrico Del Debbio e Manfredi Nicoletti, gli artisti Diego Pettinelli, Alfredo Biagini, Lucio Fontana, Ottone Rosai, Giacomo Manz\u00f9, Orfeo Tamburi, Mino Maccari, Domenico Purificato, Giuseppe Capogrossi, Emilio Greco, Fausto Pirandello, Gino Severini, Pericle Fazzini, Ugo Attardi, Giulio Turcato, Sante Monachesi, Eugen Dr\u0103gu\u0163escu, Carlo Quattrucci, Riccardo Tommasi Ferroni, Ennio Calabria, Adriano Pompa; i musicisti Goffredo Petrassi, Alfredo Casella, Carlo Zecchi, Franco Ferrara, Pina Carmirelli, Gioconda De Vito, Giovanni Fusco, Adriana Fusco, Corrado Archibugi, Severino Gazzelloni, Boris Porena, Pablo Colino, Michele Paradiso, gli attori Dina Perbellini, Edoardo De Filippo, Alberto Sordi, Vittorio Gassman, Rossella Falk, Riccardo Cucciolla, gli scrittori Giovanni Papini, Giuseppe Ungaretti, Maria Bellonci, Raffaello Lavagna, gli studiosi Ugo Spirito e Goffredo Bellonci e tanti altri.\nIl 16 aprile 2011 \u00e8 stata presentata una targa commemorativa in ricordo di Monsignor Ennio Francia, presso la Basilica di Santa Maria in Montesanto (Piazza del Popolo, Roma), in occasione dei 70 anni della Messa degli Artisti. Le parole di Mons. Francia iscritte sono state:\n\"Amo gli artisti perch\u00e9 sono stati loro ad insegnarmi ad amare di pi\u00f9 Dio...\"\n\"Adesso che son vecchio mi glorio di essere stato con loro se non proprio uno di loro; mi hanno aiutato a vivere, a capire le cose e la natura come la realt\u00e0 di Dio, la vita come dono stupendo e talora straziante e la presenza dell'arte come la presenza dello Spirito\".\nIn occasione del venticinquennale dalla morte di Mons. Francia, \u00e8 stata inaugurata una lapide commemorativa accanto all'altare principale: \nS. MARIAE IN MONTESANCTO BASILICA\nMISSAEQUE ARTIFICUM FIDELES\nENNIO FRANCIA (MCMIV - MCMXCV)\nPRESBYTERO ET ARTIUM PERITO\nQUI OPEROSUS PASTOR\nSVPERNAE PVLCHRITVDINIS FIDVS TESTIS\nARTIFICVM MISSAM INSTITVERAT\nISPSQVE STVDIOSE L ANNOS DIREXERAT\nIN MEMORIAM\nEIVS SAPIENTIS ANIMOSIQVE VERBI\nDICARVNT.\nOpere dedicate a Mons. Ennio Francia.\nMolti artisti dedicarono a Mons. Francia le loro opere. Il suo amico di una vita, Goffredo Petrassi, gli dedic\u00f2 i \"Quattro Inni Sacri\" del 1942.\nDon Francia scrisse anche testi per i suoi amici musicisti. Nel 1941, scrisse il testo per l'Oratorio Sacro \"La cantata profetica\", per soli, coro e orchestra, ricavato dal Salmo 83, musicato da Giovanni Fusco e commissionato dalla Rai. Anche Fusco, come Francia e Petrassi, era stato tra i cantori di San Salvatore in Lauro.\nDiversi artisti, tra il serio e il faceto, lo fecero comparire nelle loro opere. Ad esempio, Emilio Greco lo ritrasse, insieme all'amico Fortunato Bellonzi, nella porta in bronzo del Duomo di Orvieto. Altri artisti, tra i quali Eugen Dr\u0103gu\u0163escu e Carlo Quattrucci, gli fecero invece il ritratto.\nLa Perpetua di Monsignor Francia.\nDa quando si trasfer\u00ec nel Palazzo dei Canonici in Vaticano, visse fino alla morte insieme all'anziana perpetua veneta Raffaella Peruzzato, detta Raff. I molti commensali che affollavano la tavola di Mons. Francia, e che apprezzavano l'arte culinaria della Raff, presero l'abitudine di donare alla Raff i loro bozzetti con dedica personalizzata, consentendole di mettere da parte una collezione di mini opere d'arte. Secondo alcuni, gli artisti intendevano cos\u00ec anche integrare il non lauto stipendio che la Raff riceveva dal suo Monsignore.\nRelazioni familiari.\nEnnio Francia aveva due sorelle, Adelina e Andreina, e un fratello, Armando. Il figlio di sua sorella Adelina e di suo cognato Corrado Archibugi \u00e8 l'urbanista Franco Archibugi. Tra i suoi pronipiti, c'\u00e8 la regista Francesca Archibugi, che nel suo film Vivere (2019) fa vedere le due chiese gemelle di Piazza del Popolo (Roma), Santa Maria in Montesanto e Santa Maria dei Miracoli, tanto che il personaggio Mary Ann le usa come metafora delle differenze anche tra i simili, senza nascondere la superiorit\u00e0 della Chiesa che ospita la Messa degli Artisti."}
{"id": "2541136", "revid": "35813", "url": "https://it.wikipedia.org/wiki?curid=2541136", "title": "Andr\u00e9-Ernest-Modeste Gr\u00e9try", "text": ""}
{"id": "2541138", "revid": "35813", "url": "https://it.wikipedia.org/wiki?curid=2541138", "title": "Andr\u00e9 Ernest Modeste Gr\u00e9try", "text": ""}
{"id": "2541147", "revid": "1442080", "url": "https://it.wikipedia.org/wiki?curid=2541147", "title": "Newsweek Champions Cup and the State Farm Evert Cup 1997 - Singolare maschile", "text": "Il singolare del Newsweek Champions Cup and the State Farm Evert Cup 1997 \u00e8 stato un torneo di tennis facente parte dell'ATP Tour.\nMichael Chang ha battuto in finale Bohdan Ulihrach 4\u20136, 6\u20133, 6\u20134, 6\u20133\nTeste di serie.\nLe prime 8 teste di hanno ricevuto un bye per il 2\u00ba turno"}
{"id": "2541148", "revid": "1892382", "url": "https://it.wikipedia.org/wiki?curid=2541148", "title": "Baotou", "text": "Baotou (cinese: \u5305\u5934, Pinyin: B\u0101ot\u00f3u, mongolo: Bu\u0263utu, nome precedente Paw Tan Chen) \u00e8 una citt\u00e0-prefettura della Mongolia Interna, in Cina. Baotou in mongolo vuol dire \"luogo con cervo\", mentre in cinese significa \"citt\u00e0 del cervo\" (cinese: \u9e7f\u57ce, Pinyin: Lucheng)."}
{"id": "2541151", "revid": "767487", "url": "https://it.wikipedia.org/wiki?curid=2541151", "title": "Prima la musica, poi le parole", "text": "Prima la musica, poi le parole \u00e8 un film italiano del 1998, diretto da Fulvio Wetzl.\nTrama.\nGiovanni \u00e8 un bambino di sette anni che viene ritrovato a vagare per la campagna toscana, vestito di un anacronistico cappottino loden e con in mano un libro, il Prontuario dei colori, parlando un italiano incomprensibile. \"Tocco cometa\", \"accarezzo mentire\", \"sabbia canta\": sono queste le frasi che il bambino pronuncia, gettando lo sconcerto in chi lo incontra. Presto viene portato in un reparto di neuropsichiatria infantile, dove alcuni medici cercano di venire a capo del suo strano modo di esprimersi.\nIl dottore Minucci cerca con metodi coercitivi di riportare Giovanni a un uso corretto della lingua italiana; ma il bambino regredisce quasi a una fase autistica. Dentro l'ospedale operano per\u00f2 anche la logopedista Marin, che con la complicit\u00e0 dell'infermiera Elena, attribuisce alle strane parole di Giovanni dignit\u00e0 di linguaggio. Una sera il bambino, provato dai continui esperimenti coercitivi di Minucci, scappa dall'ospedale. Marina se ne accorge e lo accompagna nella fuga. Di nuovo Elena lo aiuta, mettendole a disposizione la casa della madre defunta, a Volterra. In quel luogo, al riparo da sguardi indiscreti, Marina ha modo di approfondire il rapporto con il bambino, e, spaziando nei metodi di approccio, con altri linguaggi non verbali, come la cromoterapia (linguaggio dei colori), la meloterapia (linguaggio musicale), aiutata in questo dal fidanzato Roberto.\nMa il loro nascondiglio viene ben presto individuato: Marina riesce comunque a concludere la sua indagine e a risalire alle cause: si reca infatti nella villa di campagna dove Giovanni ha vissuto, chiuso e isolato dal padre Lanfranco, glottologo impazzito che ha insegnato, per una sua delirante motivazione scientifica, un linguaggio italiano distorto al figlio, provocandone di fatto l'isolamento comunicativo."}
{"id": "2541152", "revid": "292162", "url": "https://it.wikipedia.org/wiki?curid=2541152", "title": "UEFA Champions League 2009-2010", "text": "La UEFA Champions League 2009-2010 \u00e8 stata la 55\u00aa edizione (la 18\u00aa con la formula attuale e la prima che vede attuate le riforme volute da Michel Platini e approvate il 30 novembre 2007) di questo torneo di calcio europeo per squadre di \"club\" maggiori maschili organizzato dall'UEFA e che si \u00e8 svolto dal 30 giugno 2009 al 22 maggio 2010.\nUna delle novit\u00e0 previste dalle riforme \u00e8 stata la disputa della finale di sabato, per la prima volta nella storia del torneo. La commissione UEFA si \u00e8 riunita nei giorni 27 e 28 marzo 2008 e ha designato il Santiago Bernab\u00e9u di Madrid come stadio ospitante l'atto conclusivo della competizione.\nLa competizione \u00e8 stata vinta per la terza volta dall' che ha sconfitto in finale il col risultato di 2-0. In quanto squadra vincitrice, l'Inter ha ottenuto anche il diritto di partecipare alla Supercoppa UEFA 2010 e alla Coppa del mondo per club FIFA 2010.\nFormula.\nCompagini ammesse.\nA questa edizione hanno preso parte 76 squadre di 52 delle 53 federazioni affiliate all'UEFA (\u00e8 esclusa la federazione del Liechtenstein in quanto non organizza una competizione nazionale) secondo la seguente tabella:\nSistema di qualificazione alla fase a gironi.\nConsiderazioni generali.\nIl sistema di qualificazione alla fase a gironi si basa sulle riforme approvate dall'UEFA il 30 novembre 2007. Rispetto alle precedenti edizioni hanno accesso diretto alla fase a gironi anche le squadre terze nei campionati nazionali dei primi tre paesi del \"ranking\" UEFA e 12, anzich\u00e9 9, squadre campioni nazionali (per un totale di 22 squadre ammesse). Inoltre per i preliminari, parallelamente ai tradizionali turni di qualificazione (ridenominati \"Campioni\" dal terzo turno in avanti) riservati alle squadre campioni dei paesi dalla 13\u00aa posizione in gi\u00f9, sono stati introdotti due nuovi turni di qualificazione, denominati \"Piazzati\", che vedono coinvolte le squadre non campioni dei 15 paesi a pi\u00f9 alto coefficiente. Quest'ultima modifica \u00e8 stata studiata per garantire la presenza alla fase a gironi di almeno 5 squadre appartenenti a nazioni con classifica UEFA inferiore al dodicesimo posto (come promesso da Michel Platini in fase pre-elettorale).\nIl posto della fase a gironi riservato alla squadra detentrice non \u00e8 stato utilizzato in questa edizione poich\u00e9 il , vincitore della Champions League 2008/2009, risulta gi\u00e0 qualificato per la fase a gironi di questa edizione, in quanto vincitore della Liga 2008/2009. In virt\u00f9 di ci\u00f2, i campioni del Belgio (posizione 13) sono stati ammessi alla fase a gironi, i campioni della Svizzera (posizione 16) al terzo turno di qualificazione \"Campioni\" dei preliminari e infine i campioni delle Isole F\u00e6r \u00d8er e del Lussemburgo (posizioni 48 e 49) al secondo turno di qualificazione \"Campioni\" dei preliminari.\nFase a gironi.\nSe due o pi\u00f9 squadre di uno stesso gruppo si trovano a pari punti alla fine degli incontri della fase a gironi, sono applicati i seguenti criteri per stabilire la classifica del gruppo stesso:\nAccederanno agli ottavi di finale le 16 squadre che concluderanno questa fase prime o seconde nel rispettivo gruppo. Le squadre classificatesi terze accederanno ai sedicesimi di finale dell'UEFA Europa League 2009-2010.\nFase a eliminazione diretta.\nGli ottavi di finale, i quarti di finale e le semifinali si disputano con gare di andata e ritorno mentre la finale si disputa con partita unica. Tutti gli accoppiamenti del tabellone sono sorteggiati.\nSquadre partecipanti.\nIl diagramma qui di seguito mostra il cammino di tutte le 76 squadre partecipanti alla competizione.\nClub \"Campioni\"\nClub \"Piazzati\"\nRisultati.\nPrimo turno preliminare.\nLa squadra numero 1 ha disputato la gara di andata in casa.\nSecondo turno.\nLa squadra numero 1 ha disputato la gara di andata in casa.\nTerzo turno preliminare.\nCampioni.\nLa squadra numero 1 ha disputato la gara di andata in casa.\nPiazzati.\nLa squadra numero 1 ha disputato la gara di andata in casa.\nPlay-off.\nCampioni.\nLa squadra numero 1 ha disputato la gara di andata in casa.\nPiazzati.\nLa squadra numero 1 ha disputato la gara di andata in casa.\nFase a gironi.\nSorteggio.\nPer stabilire la composizione degli otto gruppi, le squadre qualificate sono state suddivise in quattro fasce in base al \"ranking\" UEFA 2009. In fase di sorteggio, ogni gruppo \u00e8 stato formato da una testa di serie pi\u00f9 altre tre squadre ciascuna appartenente a una fascia diversa. Non potevano essere sorteggiate nello stesso gruppo squadre provenienti dalla stessa nazione.\nIl risultato del sorteggio \u00e8 stato il seguente:\nGruppo A.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo B.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo C.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo D.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo E.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo F.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo G.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nGruppo H.\n!colspan=3|1\u00aa giornata\n!colspan=3|2\u00aa giornata\n!colspan=3|3\u00aa giornata\n!colspan=3|4\u00aa giornata\n!colspan=3|5\u00aa giornata\n!colspan=3|6\u00aa giornata\nFase ad eliminazione diretta.\nOttavi di finale.\nSorteggio.\nOgni squadra arrivata prima nel proprio gruppo gioca contro una squadra arrivata seconda e viceversa e non si possono affrontare squadre della stessa nazione o provenienti dallo stesso gruppo.\nTali accoppiamenti sono stati sorteggiati con il seguente esito:\nSorteggio dei quarti di finale, delle semifinali e della finale.\nL'esito del sorteggio (senza limitazioni) degli accoppiamenti per i quarti di finale e le semifinali e dell'ordine di abbinamento della finale \u00e8 stato il seguente:\nFinale.\nFormazioni:\nStatistiche.\nSono escluse le gare dei turni preliminari."}
{"id": "2541155", "revid": "599013", "url": "https://it.wikipedia.org/wiki?curid=2541155", "title": "Zmago Sagadin", "text": ""}
{"id": "2541158", "revid": "762947", "url": "https://it.wikipedia.org/wiki?curid=2541158", "title": "Charles-Fran\u00e7ois Duvernoy", "text": "Biografia.\nFiglio del clarinettista Charles Duvernoy, studi\u00f2 canto al Conservatoire de Paris e debutt\u00f2 nel 1821 al Th\u00e9\u00e2tre Feydeau, esibendosi poi in diversi teatri francesi, in Belgio e nei Paesi Bassi.\nDal 1843 al 1867 fece parte della compagnia dell'Op\u00e9ra-Comique, cantando dapprima ruoli da baritono, quindi in seguito da basso buffo. Nel suo repertorio vi erano i ruoli di Lord Elford in \"Le domino noir\" e di Beppo in \"Fra Diavolo\" di Daniel-Fran\u00e7ois-Esprit Auber, di Ruben in \"Joseph\" di \u00c9tienne-Nicolas M\u00e9hul e di S\u00e9n\u00e9chal in \"Richard Coeur-de-Lion\" di Andr\u00e9-Ernest-Modeste Gr\u00e9try.\nDal 1851 al 1871 in segn\u00f2 canto al Conservatoire de Paris; anche i suoi figli divennero noti musicisti: Victor Alphonse Duvernoy fu compositore e pianista, Edmond Duvernoy fu allievo del padre e come lui cantante."}
{"id": "2541160", "revid": "663182", "url": "https://it.wikipedia.org/wiki?curid=2541160", "title": "Enrico Fierro", "text": "Biografia.\nScrisse per il settimanale \"Dossier Sud\", diretto da Giuseppe Marrazzo, per \"La Voce della Campania\" e per i periodici \"L'Espresso\", \"Epoca\" e \"Avvenimenti\". Collabor\u00f2 inoltre a trasmissioni e inchieste per la televisione.\nLavor\u00f2 come inviato speciale per il quotidiano L'Unit\u00e0 realizzando tra gli altri reportage sulla crisi dell'Albania e sulla guerra in Kosovo. Lavor\u00f2 poi per parecchi anni a il Fatto Quotidiano, per poi seguire il collega Stefano Feltri nel nuovo quotidiano Domani, per il quale ha scritto nell'ultimo anno della sua vita. \nNel corso della sua attivit\u00e0 rilasci\u00f2 interviste a La Repubblica, Corriere della Sera, La Stampa, Il Giornale, Herald Tribune, New York Times, CNN, e fu il protagonista di una docufiction sul primo canale delle Tv tedesca\nIl documentario \"La Santa - Viaggio nella 'ndrangheta sconosciuta\", realizzato da Enrico Fierro e Ruben H. Oliva assieme all'omonima pubblicazione, ottenne il Premio Globo d'Oro 2007/2008, il Premio Borsellino 2007 e il Premio Itaca 2008, promosso dall'associazione universitaria Ulixes.\nIl 4 maggio 2013 Fierro ricevette il premio Gerbera Gialla per il giornalismo, consegnatogli a Reggio Calabria dall'associazione antimafia Riferimenti."}
{"id": "2541166", "revid": "729019", "url": "https://it.wikipedia.org/wiki?curid=2541166", "title": "Stazione di Benevento Pontecorvo-Castelpoto", "text": "La stazione di Benevento Pontecorvo-Castelpoto \u00e8 la stazione ferroviaria a servizio della frazione di Pontecorvo della citt\u00e0 di Benevento e del comune di Castelpoto. La stazione \u00e8 ubicata sulla linea Benevento - Cancello.\nDati ferroviari.\nLa stazione \u00e8 composta da un marciapiede con pensilina per l'attesa dei viaggiatori.\n\u00c8 dotata di un binario passante utilizzato per il servizio viaggiatori.\nMovimento passeggeri e ferroviario.\nNella stazione fermavano alcuni treni per Napoli. Dal 9 dicembre 2018 la stazione non \u00e8 pi\u00f9 servita da alcun treno.\nServizi.\nLa fermata non dispone di alcun servizio."}
{"id": "2541171", "revid": "599013", "url": "https://it.wikipedia.org/wiki?curid=2541171", "title": "Harald Martin Brattbakk", "text": "Carriera.\nClub.\nGli inizi.\nBrattbakk cominci\u00f2 la carriera con la maglia del Rosenborg. Debutt\u00f2 nella 1. divisjon in data 19 agosto 1990, quando subentr\u00f2 a Roar Strand nel successo casalingo per 4-0 sul Fyllingen. Il 2 settembre successivo, realizz\u00f2 la prima rete nella massima divisione norvegese: fu autore di un gol, infatti, nella vittoria per 4-1 sul V\u00e5lerengen. A fine stagione, il club centr\u00f2 il successo finale. Proprio in virt\u00f9 di questo risultato, partecip\u00f2 alla Coppa dei Campioni 1991-1992, dove Brattbakk pot\u00e9 fare il proprio esordio in data 18 settembre 1991, entrando in campo durante la sfida persa per 5-0 contro la Sampdoria. L'anno seguente si trasfer\u00ec al Bod\u00f8/Glimt, militante nella 1. divisjon (che nel frattempo era diventato il nome della seconda serie norvegese). Conquist\u00f2 la promozione nel campionato 1992 e rimase in forza alla squadra anche per l'annata seguente, lasciando a referto 10 reti in 22 presenze.\nL'affermazione al Rosenborg.\nNel 1994 fece ritorno al Rosenborg. Ricominci\u00f2 a vestire questa maglia il 17 aprile, realizzando anche un gol nel 2-0 inflitto allo Start. L'8 maggio sigl\u00f2 la prima tripletta in campionato, nel 6-1 sullo HamKam. Il 24 luglio arriv\u00f2 un'altra tripletta, stavolta nella vittoria per 0-7 in casa dello Str\u00f8msgodset. Il 21 settembre realizz\u00f2 la terza tripletta stagionale, questa volta ai danni del Brann (9-0 il finale). Anche grazie alle sue reti, il Rosenborg centr\u00f2 la vittoria in campionato; Brattbakk fu capocannoniere con 17 realizzazioni. Ricevette anche il primo premio Kniksen come miglior attaccante dell'Eliteserien. Miglior\u00f2 il suo ruolino nell'anno seguente, grazie alle 26 marcature in altrettanti incontri: il Rosenborg fu ancora campione e Brattbakk rimase capocannoniere. La stagione successiva fu la pi\u00f9 positiva dal punto di vista personale: fu autore di 41 reti (28 in campionato, 11 nella coppa nazionale e 2 nella Champions League). Si laure\u00f2 capocannoniere per la terza stagione consecutiva e il Rosenborg mantenne ancora il titolo nazionale. Il 1997 fu - momentaneamente - l'ultimo anno in forza al Rosenborg: Brattbakk si conged\u00f2 con 23 reti in 26 presenze e il quinto personale successo in campionato. Sigurd Rushfeldt riusc\u00ec a strappargli il titolo di miglior marcatore dell'Eliteserien grazie alle sue 25 realizzazioni.\nLe esperienze all'estero.\nBrattbakk lasci\u00f2 cos\u00ec il Rosenborg per accordarsi con gli scozzesi del Celtic. Rimase in forza al club per due stagioni, dal gennaio 1998 al gennaio 2000. In questo lasso di tempo, conquist\u00f2 un campionato e un'edizione della Scottish League Cup. Realizz\u00f2 12 reti in 44 incontri validi per la Scottish Premier League. Successivamente a questa esperienza, firm\u00f2 un contratto con i danesi del Copenaghen. Il primo incontro nella Superligaen fu datato 12 marzo 2000, quando fu impiegato come titolare nel pareggio a reti inviolate in casa dell'Aalborg. Il 26 marzo arrivarono le prime reti, con una doppietta nella vittoria per 2-7 in casa del Vejle. Termin\u00f2 questa parte di stagione con 7 reti in 14 incontri. Inizi\u00f2 anche il campionato successivo con il Copenaghen, giungendo alla pausa invernale con 7 marcature in 17 partite.\nLa parte finale della carriera.\nNel 2001 torn\u00f2 a vestire la maglia del Rosenborg. Contribu\u00ec cos\u00ec alla conquista di altri quattro titoli nazionali, due titoli di capocannoniere (centrando questo risultato per complessive cinque volte, record assoluto), una Norgesmesterskapet e un altro riconoscimento come miglior attaccante del campionato (quarta volta in carriera, dopo i successi del 1994, 1995 e 1997). Nelle ultime stagioni, per\u00f2, cominci\u00f2 il suo declino. Nel corso del 2005, fu ceduto in prestito al Bod\u00f8/Glimt, mettendo a referto 5 reti in 11 presenze, senza per\u00f2 riuscire a condurre la squadra alla salvezza. A febbraio 2006, cos\u00ec, annunci\u00f2 il proprio ritiro dall'attivit\u00e0 agonistica. Totalizz\u00f2 166 reti in carriera, nell'Eliteserien: divent\u00f2 cos\u00ec il pi\u00f9 prolifico cannoniere della storia del campionato. Soltanto Rushfeldt, nel 2011, riusc\u00ec a superarlo. Con 151 reti per il Rosenborg, risulta essere il miglior marcatore della storia del club. Ad agosto 2008, torn\u00f2 a calcare i campi da calcio nel Kolstad, formazione in cui gioc\u00f2 a livello giovanile. Gioc\u00f2 5 partite e segn\u00f2 2 reti, nella 3. divisjon.\nNazionale.\nGioc\u00f2 una partita per la , precisamente in data 23 maggio 1991: subentr\u00f2 a Per Andreas Haftorsen nel pareggio per 1-1 contro la . Brattbakk gioc\u00f2 17 partite per la , con 5 reti all'attivo. Debutt\u00f2 il 6 febbraio 1995, segnando anche una doppietta nella vittoria per 7-0 sull'."}
{"id": "2541172", "revid": "287204", "url": "https://it.wikipedia.org/wiki?curid=2541172", "title": "Aleksandra Fedoriva", "text": "Nel 2016 perde la medaglia d'oro conquistata nella staffetta 4x100 a Pechino 2008 a causa della squalifica per doping della compagna Julija \u010cermo\u0161anskaja."}
{"id": "2541189", "revid": "273792", "url": "https://it.wikipedia.org/wiki?curid=2541189", "title": "Harald Brattbakk", "text": ""}
{"id": "2541191", "revid": "729019", "url": "https://it.wikipedia.org/wiki?curid=2541191", "title": "Stazione di Cervinara", "text": "La stazione Cervinara \u00e8 la stazione ferroviaria a servizio del comune di Cervinara. La stazione \u00e8 ubicata sulla ferrovia Benevento - Cancello.\nDati ferroviari.\nLa stazione dispone di un fabbricato viaggiatori che ospita la sala d'attesa e la biglietteria.\n\u00c8 dotata di due binari passanti utilizzati per il servizio viaggiatori.\nMovimento.\nNella stazione fermano tutti i treni per Benevento e Napoli.\nServizi.\nLa stazione dispone di:"}
{"id": "2541193", "revid": "287204", "url": "https://it.wikipedia.org/wiki?curid=2541193", "title": "Lipton Championships 1997", "text": "Il Miami Masters 1997 (conosciuto anche come \"Lipton Championships\",per motivi di sponsorizzazione) \u00e8 stato un torneo di tennis giocato sulla cemento. \u00c8 stata la 13\u00aa edizione del Miami Masters, che fa parte della categoria ATP Super 9 nell'ambito dell'ATP Tour 1997, e della Tier I nell'ambito del WTA Tour 1997. Sia il torneo maschile che quello femminile si sono giocati al Tennis Center at Crandon Park di Key Biscayne in Florida, dal 20 al 30 marzo 1997.\nCampioni.\nSingolare maschile.\n Thomas Muster ha battuto in finale Sergi Bruguera, 7\u20136(6), 6\u20133, 6\u20131\nSingolare femminile.\n Martina Hingis ha battuto in finale Monica Seles, 6\u20132, 6\u20131\nDoppio maschile.\n Todd Woodbridge / Mark Woodforde hanno battuto in finale Mark Knowles / Daniel Nestor, 6\u20134, 3\u20136, 6\u20133\nDoppio femminile.\n Arantxa S\u00e1nchez Vicario / Nata\u0161a Zvereva hanno battuto in finale Sabine Appelmans / Miriam Oremans, 6\u20134, 6\u20132"}
{"id": "2541200", "revid": "729019", "url": "https://it.wikipedia.org/wiki?curid=2541200", "title": "Stazione di Rotondi-Paolisi", "text": "La stazione di Rotondi-Paolisi \u00e8 la stazione ferroviaria a servizio dei comuni di Rotondi e Paolisi. La stazione \u00e8 ubicata sulla ferrovia Benevento-Cancello.\nDati ferroviari.\nLa stazione dispone di un fabbricato viaggiatori, che ospita la sala d'attesa.\n\u00c8 dotata di un binario passante utilizzato per il servizio viaggiatori.\nMovimento passeggeri e ferroviario.\nNella stazione fermano tutti i treni per Benevento e Napoli."}
{"id": "2541211", "revid": "307923", "url": "https://it.wikipedia.org/wiki?curid=2541211", "title": "Appaloosa (disambigua)", "text": ""}
{"id": "2541212", "revid": "767487", "url": "https://it.wikipedia.org/wiki?curid=2541212", "title": "Corydoras melini", "text": "Corydoras melini \u00e8 un pesce tropicale d'acqua dolce, appartenente alla famiglia Callichthyidae.\nDistribuzione e habitat.\nQuesta specie \u00e8 originaria delle acque interne dell'America meridionale, nei fiumi Meta e Rio Negro.\nDescrizione.\n\"C. melini\" presenta la tipica forma del genere \"Corydoras\", con corpo tozzo, testa grossa e bocca rivolta verso il basso, provvista di barbigli, sezione triangolare, due file di robuste scaglie formanti una corazza che si intersecano lungo i fianchi, pinbne triangolari sorrette da raggi robusti. La livrea di questa specie \u00e8 semplice, e simile ad altre specie come \"Corydoras panda\" e \"Corydoras davidsandsi\": su un fondo color sabbia chiaro dai riflessi metallici una linea nero velluto corre verticalmente dalla fronte alla gola, coprendo l'occhio, mentre un'altra, pi\u00f9 lunga, copre la radice della pinna dorsale e arriva alla radice della pinna caudale. Le pinne sono trasparenti.\nRaggiunge una lunghezza massima di 5\u00a0cm.\nRiproduzione.\nLa coppia, dopo un lungo corteggiamento, si prepara alla deposizione: la femmina depone un piccolo gruppo di uova e le sorregge con le pinne ventrali, aspettando che il maschio le fecondi. Successivamente si muove verso una superficie piatta, scelta precedentemente, dove farle aderire (le uova di \"Corydoras\" sono ricoperte da una sostanza adesiva). Il processo viene ripetuto fino al raggiungimento di 100 uova fecondate circa.\nClassificazione.\nVenne classificato nel 1930 da Einar L\u00f6nnberg e Hialmar Rendahl.\nAcquariofilia.\nSi pu\u00f2 allevare in acquario e riprodurre con successo in cattivit\u00e0.\nStato di conservazione.\nNel Tiquie Rio (alto Rio Negro) risente della raccolta per il commercio acquariofilo, ma gli effetti di raccolta sembrano essere trascurabili."}
{"id": "2541213", "revid": "1031941", "url": "https://it.wikipedia.org/wiki?curid=2541213", "title": "Cappella Chigi", "text": "La cappella Chigi \u00e8 la seconda cappella della navata sinistra nella basilica di Santa Maria del Popolo a Roma. Celebre scrigno di capolavori, vi lavorarono, tra gli altri, Raffaello e Gian Lorenzo Bernini.\nStoria.\nAgostino Chigi, banchiere papale di origine senese, commission\u00f2 a Raffaello una nuova cappella per la sua famiglia, dopo che l'artista aveva gi\u00e0 lavorato per lui nella Villa Farnesina. Il Sanzio disegn\u00f2 l'architettura a pianta centrale e cur\u00f2 i cartoni per i mosaici della cupola. \nL'opera venne avviata nel 1513-1514 dal Lorenzetto e completata da Bernini solo nel 1652-1656, per l'allora cardinale Fabio Chigi, poi papa Alessandro VII.\nDescrizione e stile.\nArchitettura.\nRaffaello cre\u00f2 un piccolo complesso a pianta centrale ispirandosi a Bramante, spoglio all'esterno e ricco di sculture e pitture all'interno. Si tratta di un cubo sormontato da una cupola emisferica, poggiante su un tamburo abbastanza alto dal quale penetra la luce tramite aperture.\nAlla cappella si accede attraverso un arco aperto alla navata laterale della Basilica di Santa Maria del Popolo; l'interno \u00e8 uno spazio semplice, scandito da tre arcate cieche che completano, con quello dell'ingresso, lo schema quadrato ed arricchito da nicchie destinate ad accogliere sculture e dipinti, oltre che le tombe di Agostino Chigi e di altri membri della famiglia, caratterizzate dalla forma piramidale, desunta forse da architetture funerarie classiche.\nL'architettura rientrava pienamente nelle ricerche allora in corso a Roma, intorno alla basilica di San Pietro, tanto che \u00e8 stata vista nella cappella una riproposizione in piccolo della crociera impostata da Bramante. Come in San Pietro il diametro della cupola \u00e8 maggiore dell'ampiezza degli archi di sostegno che configurano la pianta quadrata con angoli smussati e che quindi sostengono la cupola su pennacchi trapezoidali, che erano una delle caratteristiche dell'impianto bramantesco.\nTuttavia una nuova concezione dello spazio sembra caratterizzare questo che \u00e8 l'unico edificio religioso di Raffaello, che si sia conservato nella sua forma originaria. Al contrario degli edifici bramanteschi, nella cappella lo spettatore deve guardare da pi\u00f9 punti di vista per cogliere tutto lo splendore, entrando nello spazio piuttosto che standovi davanti.\nDecorazione della cupola.\nLa cupola interna \u00e8 decorata da cassettoni dorati, con mosaici, eseguiti su disegno dello stesso Raffaello. Al centro \"Dio creatore del firmamento\" (scorciato efficacemente e in un gesto impetuoso, di memoria michelangiolesca, che sembra dare origine al moto dell'intero universo sottostante), con intorno immagini allegoriche del Sole, della Luna, dei cinque pianeti conosciuti e delle stelle fisse, raffigurati come divinit\u00e0 pagane a mezzo busto, ciascuno guidato da un angelo che, secondo un concetto dantesco ripreso dai neoplatonici, rappresenta il suo ordine motore, che ne limita la potenza dirigendone il corso. Tali mosaici vennero eseguiti dal veneziano Luigi de Pace nel 1516. I cartoni originari sono perduti, ma si conservano alcuni disegni preparatori (a Oxford e Lilla) che confermano l'originalit\u00e0 dell'opera, ottimizzata per una visione dal basso. \nTra le finestre si trovano affreschi di Francesco Salviati con \"Scene della Creazione e Peccato originale\" (1550 circa); lo stesso dipinse anche i tondi nei pennacchi con le \"Stagioni\".\nParte inferiore.\nL'altare mostra la \"Nascita della Vergine\" di Sebastiano del Piombo e Francesco Salviati, dipinta a olio su blocchi di peperino, con paliotto bronzeo a bassorilievo del Lorenzetto (\"Ges\u00f9 e la Samaritana\").\nTutto intorno si trovano le tombe dei Chigi alternate a nicchie con sculture. Le nicchie. in corrispondenza dei pilastri, presentano:\nAlle pareti si trovano le tombe di Agostino Chigi e del fratello Sigismondo Chigi, a forma piramidale, simbolo di eternit\u00e0. Furono disegnate da Raffaello, ma modificate dal Bernini nei medaglioni marmorei.\nNelle lunette si trovano pitture di Francesco Vanni.\nPavimento.\nIl pavimento a mosaico ha al centro la tomba di Fabio Chigi con un mosaico che riporta la scritta \"Mors ad caelos\" da alcuni detto anche \"Morte alata\", tarsia su disegno del Bernini. Le lettere maiuscole nella citazione riprendono inoltre la data di realizzazione in numeri romani: MDCL = 1650.\nArredamento.\nAl momento non v'\u00e8 praticamente alcun arredamento presente nella cappella, eccezion fatta per una pregiata lampada votiva in bronzo, formata da una corona dorata decorata con le otto stelle dei Chigi e supportata da tra cherubini volanti. Il modello \u00e8 un riferimento simbolico alla corona della Vergine, patrona della cappella e della famiglia Chigi. La lampada fu progettata dallo stesso Bernini. Nel suo diario, il Papa conferm\u00f2 la paternit\u00e0 del grande scultore. Il 16 luglio 1657, infatti, il Papa scrisse: \"Ieri abbiamo visto la lampada in bronzo fatta dal Bernini per la cappella del Popolo\". La lampada fu modellata da Peter Verpoorten, assistente fiammingo del Bernini, fusa da Francuccio Francucci e dorata da Francesco Perone. Filippo Baldinucci riport\u00f2 nella sua \" Vita \" che Bernini \"soleva mettere tanto studio e applicazione nel disegnare una lampada a olio quanto nel disegnare un edificio nobilissimo\". Una lampada simile fu realizzata per la Cappella Cybo, e un'altra copia fu realizzata nel 1885 per il Palazzo Chigi di Ariccia. Sono noti anche altri calchi della lampada.\nDue monumentali candelieri in bronzo alti 1,5 m con simboli associati ai Chigi stanno di guardia all'ingresso; questi venivano accesi durante la celebrazione della santa messa. I candelabri sono posti su zoccoli in legno verniciato. Un disegno di un seguace del Bernini nella Royal Collection, datato tra il 1655 e il 1665, mostra il progetto di un oggetto simile, anche se tale disegno potrebbe essere stato realizzato per i ceri dell'altare della Basilica di San Pietro. L'altare \u00e8 affiancato da due fioriere a muro in marmo bianco decorato con fronde di palma.\nIn origine Fabio Chigi forn\u00ec altri mobili ecclesiastici per la restaurata cappella di famiglia. Sulla tavola dell'altare furono posti sei candelabri in bronzo dorato, la cui forma e numero rievocavano le sei montagne dello stemma dei Chigi. Erano varianti di quelli concepiti dal Bernini per l'altare di San Pietro. Venivano affiancati da cartagloria in legno dorato e da un crocifisso-tabernacolo in bronzo, il cui petto era sostenuto da quattro serafini, con la porta decorata da un calice e un'ostia radiosa. Un insieme simile fu realizzato dal Bernini per la Chiesa di Santa Maria Assunta di Ariccia. Questi pezzi liturgici venivano ancora registrati come parte dell'inventario nel 1720.\nFabio Chigi concesse alla cappella otto reliquiari nel 1654 e nel 1656, contenenti le ossa di diversi santi. I due gruppi di piccole piramidi in cristallo sono conservati nel tesoro della basilica. La forma piramidale sembra essere un omaggio alle tombe piramidali nella cappella.\nCitazioni e omaggi.\nLa cappella viene citata sia nel romanzo \"Angeli e demoni\" di Dan Brown, che nell'omonimo film, in ambedue i casi come punto di partenza del percorso segreto chiamato \"Cammino dell'Illuminazione\". Il significato di \"Mors ad caelos\" collocato sull'ipogeo detto anche \"Buco del demonio\" fa riferimento alla terminologia scolastica citata da Iacopone da Todi e da sant'Agostino. \"Donna de gran valore per retornare a basso / non perde suo valore\" (cfr. Agostino, \"Scala paradisi\", XI, 7) ed in particolare al Salmo 106, 26: \"Ascendunt usque ad caelos, et descendunt usque ad abyssos; anima eorum in malis tabescebat\" [Salivano fino al cielo, scendevano negli abissi]."}
{"id": "2541216", "revid": "729019", "url": "https://it.wikipedia.org/wiki?curid=2541216", "title": "Stazione di San Martino Valle Caudina-Montesarchio-Pannarano", "text": "La stazione di San Martino Valle Caudina-Montesarchio-Pannarano \u00e8 una stazione ferroviaria sulla ferrovia Benevento - Cancello a servizio dei comuni di San Martino Valle Caudina, Montesarchio e Pannarano. La stazione \u00e8 ubicata nel comune di San Martino Valle Caudina. La sua localizzazione pose fine alla disputa fra i due comuni che volevano entrambi che la stazione passasse per il proprio centro e venne risolta salomonicamente edificandola a met\u00e0 strada tra i due centri abitati.\nStrutture ed impianti.\nLa stazione \u00e8 dotata di due binari passanti per il servizio viaggiatori utilizzati anche per gli incroci ed \u00e8 presente un binario tronco per l'ex scalo merci ora utilizzato come deposito. La stazione dispone di un fabbricato viaggiatori che ospita la sala d'attesa.\nMovimento passeggeri e ferroviario.\nNella stazione fermano tutti i treni per Benevento e Napoli e il traffico passeggeri costituito prevalentemente da pendolari, ma anche da viaggiatori occasionali.\nServizi.\nLa stazione dispone di:"}
{"id": "2541218", "revid": "48344", "url": "https://it.wikipedia.org/wiki?curid=2541218", "title": "Axel Johann Einar L\u00f6nnberg", "text": ""}
{"id": "2541224", "revid": "93436", "url": "https://it.wikipedia.org/wiki?curid=2541224", "title": "Ceremissi", "text": ""}
{"id": "2541239", "revid": "155634", "url": "https://it.wikipedia.org/wiki?curid=2541239", "title": "Lipton Championships 1997 - Singolare maschile", "text": "Il singolare del Lipton Championships 1997 \u00e8 stato un torneo di tennis facente parte dell'ATP Tour.\nThomas Muster ha battuto in finale Sergi Bruguera 7\u20136 (8\u20136), 6\u20133, 6\u20131.\nTeste di serie.\nTutte le teste di serie hanno ricevuto un bye per il 2\u00ba turno."}
{"id": "2541245", "revid": "1305772", "url": "https://it.wikipedia.org/wiki?curid=2541245", "title": "Ustinov", "text": ""}
{"id": "2541254", "revid": "110157", "url": "https://it.wikipedia.org/wiki?curid=2541254", "title": "Rock and Roll Ain't Noise Pollution", "text": "Rock and Roll Ain't Noise Pollution \u00e8 un singolo degli AC/DC, pubblicato nel 1981 ed estratto dall'album \"Back in Black\".\nLa canzone.\nIl titolo \u00e8 traducibile in italiano come \"Il rock and roll non \u00e8 inquinamento acustico\". La canzone \u00e8 stata suonata molte volte dal vivo, in quasi tutti i tour degli AC/DC a partire dalla pubblicazione di \"Back in Black\", ad esclusione dei tour di \"Fly on the Wall\" e \"Black Ice\".\nVideo.\n\u00c8 stato girato un video della canzone nel quale, come negli altri video dell'album, la band suona in un magazzino.\nLa canzone originale dura quasi 4 minuti e mezzo, ma la versione del video dura di meno, infatti gli ultimi 10 secondi di silenzio sono stati tagliati e sono stati messi invece i rumori di accendino all'inizio. Non \u00e8 mai stato spiegato, e erano momenti di silenzio in onore di Bon Scott.\nCover.\nIl gruppo di rock demenziale torinese Trombe di Falloppio ha realizzato una cover della canzone in italiano nel 1991, intitolata \"Io non corro se no poi sudo\", presentata all'edizione di quell'anno del Festival di Sanscemo."}
{"id": "2541256", "revid": "120500313", "url": "https://it.wikipedia.org/wiki?curid=2541256", "title": "Calendario cosmico", "text": "Il calendario cosmico nasce da un'idea del famoso astronomo e divulgatore statunitense Carl Sagan. Il calendario \u00e8 formato da un unico anno terrestre, ma in questo arco temporale viene compressa la cronologia dell'intero universo (circa 14 miliardi di anni, secondo Sagan).\nNe consegue un'affascinante dimostrazione di quanto sia infinitesimo il tempo complessivo della civilt\u00e0 umana se rapportato all'et\u00e0 dell'universo: basti pensare che soltanto nell'ultimo secondo di questo ipotetico \"anno dell'universo\" (e cio\u00e8 gli ultimi cinque secoli della nostra storia), l'uomo ha sviluppato il 99% della tecnologia che oggi noi sfruttiamo. Usando, infatti, questa scala temporale, ogni secondo del calendario cosmico corrisponde a circa 444 anni terrestri e 31 dei suoi giorni corrispondono a circa un miliardo dei nostri anni."}
{"id": "2541258", "revid": "1305772", "url": "https://it.wikipedia.org/wiki?curid=2541258", "title": "Never Forget", "text": ""}
{"id": "2541268", "revid": "36426", "url": "https://it.wikipedia.org/wiki?curid=2541268", "title": "Tempio di Fortuna Huiusce Diei", "text": ""}
{"id": "2541273", "revid": "128245", "url": "https://it.wikipedia.org/wiki?curid=2541273", "title": "Uwe Rosenberg", "text": "\u00c8 diventato famoso grazie al suo gioco di carte \"Semenza\" (\"Bohnanza\"), che ebbe molto successo sia in Germania che in ambito internazionale. \u00c8 anche l'autore di \"Agricola\", il gioco che nel 2009 aveva spodestato \"Puerto Rico\" dalla vetta della classifica di \"BoardGameGeek\" per essere a sua volta superato da altri giochi pi\u00f9 moderni\".\"\nRosenberg inizi\u00f2 ad occuparsi dello sviluppo di meccanismi di gioco fin dall'et\u00e0 scolare. In quel periodo, pubblic\u00f2 diversi giochi \"play-by-mail\", alcuni dei quali ancora reperibili in internet. Quando era ancora uno studente, Amigo pubblic\u00f2 il suo gioco pi\u00f9 conosciuto: \"Bohnanza\". Da quando termin\u00f2 i suoi studi di statistica a Dortmund (il tema della sua tesi era \"Distribuzioni di probabilit\u00e0 in Memory\"), la sua principale occupazione divenne lo sviluppo di giochi.\nNel 2000, fond\u00f2 la Lookout Games insieme ad altri autori e pubblico diverse espansioni di Bohnanza, in parziale collaborazione con Hanno Girke. Progetti pi\u00f9 grandi vennero comunque affidati ad altri editori, come ad esempio Amigo e Kosmos.\nRosenberg \u00e8 famoso per lo sviluppo di meccanismi innovativi nei giochi di carte. Un altro elemento tipico del suo lavoro per\u00f2 sono i giochi con un complesso sistema di ricerca e sviluppo, che hanno come tema particolari eventi storici, e i giochi che hanno a che fare con clich\u00e9 tipici di uomini e donne. A partire dal 2005, Rosenberg \u00e8 concentrato sullo sviluppo di giochi complessi con un tema economico di fondo: il primo ad essere realizzato, \"Agricola\", venne pubblicato nell'ottobre 2007. Il secondo a seguire questa linea, \"Le Havre\", venne pubblicato dell'ottobre 2008.\nIl 18 maggio 2007 si spos\u00f2 con Susanne Balders; attualmente vive a G\u00fctersloh e lavora nel suo studio a Dortmund."}
{"id": "2541276", "revid": "104089957", "url": "https://it.wikipedia.org/wiki?curid=2541276", "title": "Catastrofe (Beckett)", "text": "Catastrofe \u00e8 un'opera per il teatro, scritta in lingua francese nel 1982 da Samuel Beckett.\nSi \u00e8 soliti ritenerla una tra le sue rare \"pi\u00e8ce\" politicamente impegnate, sebbene alcuni critici, tra cui Martin Esslin, non siano pienamente d'accordo con una lettura ideologica.\nTuttavia sono da considerare \"politiche\" le circostanze in cui vide la luce. Il testo \u00e8 infatti dedicato a V\u00e1clav Havel, drammaturgo praghese che venne incarcerato dal governo cecoslovacco nel 1979 perch\u00e9 dissidente. L'Aida (Associazione internazionale per la difesa degli artisti vittime di persecuzioni politiche) contatt\u00f2 vari intellettuali chiedendo di aderire ad un progetto all'insegna della solidariet\u00e0 per Havel da tenersi in occasione del Festival teatrale di Avignone.\nVi ader\u00ec anche Beckett, affermando di essere rimasto inorridito alla notizia che parte della punizione di Havel consisteva nell'impossibilit\u00e0 di scrivere, giudicata dall'autore irlandese una grave oppressione.\nLa prima rappresentazione ebbe luogo il 21 luglio 1982 con Pierre Arditi nel ruolo del Protagonista, G\u00e9rard Desarthe in quello del Regista e St\u00e9phanie Loik in quello dell'Assistente.\nLa pi\u00e8ce venne poi riproposta al pubblico francese nel settembre 1983 al parigino Th\u00e9atre du Rond-Point per la regia di Pierre Chabert."}
{"id": "2541277", "revid": "536103", "url": "https://it.wikipedia.org/wiki?curid=2541277", "title": "Metodo Grimaldi", "text": "Il metodo Grimaldi (o metodica Grimaldi) \u00e8 un tecnica riabilitativa fisioterapica basata sull'accorciamento muscolare e sulla sollecitazione di trazione. Il metodo Grimaldi \u00e8 utilizzato soprattutto nella riabilitazione di soggetti con esiti di stroke, bench\u00e9 diversi studi abbiano dimostrato l'efficacia del metodo nella gestione della sclerosi multipla.\nMetodo.\nSi tratta di mobilizzare passivamente determinati segmenti corporei per determinare a livello di gruppi muscolari bersaglio una dinamica di allungamento ed accorciamento (vedi analogia con il ciclo \"stretch shortening\" che caratterizza l'azione pliometrica e l'esercizio pliometrico).\nNella versione consolidata da diversi anni il segmento corporeo da mobilizzare passivamente viene fatto oscillare attraverso una serie di elementi elastici ad una frequenza compresa tra i 1 e 3 Hz.\nL'allungamento muscolare prodotto dalle oscillazioni dovrebbe di per s\u00e9 essere contrastato da un recupero di forza conseguente; se l'accorciamento muscolare repentino che fa seguito all'allungamento impedisce lo sviluppo di una tensione adeguata (fallimento di contrazione), compromettendo la funzione che si sta realizzando, si pu\u00f2 speculare che intervenga un adeguamento adattativo permanente (apprendimento) dei segnali di controllo discendenti.&lt;br&gt;\nCome ogni intervento fisioterapeutico, il metodo Grimaldi dovrebbe essere rivolto verso una riabilitazione funzionale piuttosto che al semplice miglioramento del pattern motorio periferico.\nIn ragione di questo dovremmo chiederci quale funzione il sistema sta realizzando nel mentre uno o pi\u00f9 segmenti corporei vengono fatti oscillare passivamente ad una determinata frequenza. Qualunque sia la funzione svolta (percettivo \u2013 motoria), se aderiamo ad una visione perturbativa dell'apprendimento motorio, occorre perturbare criticamente la funzione realizzata. \u00c8 quantomeno intuitivo che qualsivoglia funzione viene perturbata dal fallimento di contrazione dei muscoli coinvolti.\nLa metodologia di accorciamento muscolare e sollecitazione di trazione \u00e8 una maniera di produrre fallimento di contrazione consolidata negli anni dalla pratica clinica."}
{"id": "2541278", "revid": "339392", "url": "https://it.wikipedia.org/wiki?curid=2541278", "title": "Calabro catanzaro", "text": ""}
{"id": "2541279", "revid": "287204", "url": "https://it.wikipedia.org/wiki?curid=2541279", "title": "Satellite della Justice League of America", "text": "Il Satellite della Justice League of America \u00e8 il dato a due luoghi immaginari, entrambi utilizzati come basi d'operazione per il team di supereroi della DC Comics noto come la Justice League of America.\nIl Primo satellite.\nQuando venne formata la Justice League of America, la sua base segreta era il Sacro Santuario, dentro una caverna a Happy Harbor, Rhode Island. Nel n. 77 di \"Justice League of America\", il membro onorario Snapper Carr disse la locazione del Santuario al Joker. Successivamente la League trasfer\u00ec la sua base ad un nuovo quartier generale pi\u00f9 sicuro, un satellite orbitante a 22.300 metri sopra la Terra, in \"Justice League of America\" n. 78 (febbraio 1970).\nIl satellite sarebbe stata la casa della League per gli anni a venire. I membri possono teleportarsi da e verso il satellite attraverso centri teleportanti situati in tutto il pianeta. I membri della League fanno i turni di guardia, monitorando la Terra dal satellite e inviando gli eroi quando necessario. Ci si riferisce a questa era della Justice League (e il suo elenco di eroi), come alla \"Satellite League\".\nNell'episodio \"Crisi d'identit\u00e0\" si scopr\u00ec che la base satellitare non era cos\u00ec sicura come credeva la League, infatti il Dottor Light fu in grado di utilizzare il dispositivo di trasporto del satellite e di irrompere nella base. Trovata Sue Dibny da sola sul Satellite, la violent\u00f2.\nIl Satellite fu gravemente danneggiato e reso inutilizzabile poco prima della decisione di Aquaman di sciogliere la squadra in \"Justice League of America Annual\" n. 2. La League si trovava in un periodo di transizione, non solo per la scelta dei quartieri generali, ma anche tra i membri. Il profondo distacco di membri come Superman, Batman e Wonder Woman, ha fatto s\u00ec che i tre membri principali della squadra dessero le dimissioni dal dovere attivo con la League. Allo stesso tempo, Flash lasci\u00f2 la squadra per dedicarsi al confronto con i suoi tre assassini e investigare sulla scomparsa di sua moglie. La morte della madre di Black Canary la port\u00f2 a lasciare la squadra e a trasferirsi a Seattle con Freccia Verde. Lanterna Verde fu temporaneamente espulso dal Corpo delle Lanterne Verdi e se ne and\u00f2 dalla League per concentrarsi sulla sua vita.\nIl Satellite incontr\u00f2 la sua completa e totale distruzione durante l'episodio \"Crisi sulle Terre infinite\", quando fu annientato da un Red Tornado sabotato e manomesso dall'Anti-Monitor pre renderlo autodistruttivo. Il satellite non fu mai ricostruito, e la League ritorn\u00f2 ad una base spaziale solo negli anni novanta quando si ricolloc\u00f2 nella base orbitante di Overmaster conosciuta come il \"Rifugio\".\nIl secondo satellite.\nNell'evoluzione del fumetto, la formazione di un nuovo gruppo di supereroi inizia in \"Justice League of America\" (vol.2) n. 7 (aprile 2007), dove viene presentato un nuovo satellite come quartier generale.\nIl nuovo satellite \u00e8 una torre di guardia collegata con la Sala della Giustizia, un edificio situato a Washington, costruito da Wonder Woman e John Stewart con i finanziamenti di Batman. All'interno della Sala c'\u00e8 un sistema di teletrasporto costruito a forma di volta, soprannominata \"lo scivolo\"; camminando nella porta si attivava il teletrasporto verso il nuovo satellite della Justice League orbitante, come il precedente, a 22.300 metri di quota.\nNel Satellite era presente anche una stanza per gli allenamenti (in tutto simile alla Danger Room progettata per la serie X-Men) soprannominata \"la Cucina\" perch\u00e9 . Lo scrittore Brian Meltzer inoltre spieg\u00f2 che, per la prima volta, il satellite possedeva non solo armi di difesa ma anche di offesa. Nonostante il sistema di difesa, la \"Torre di Guardia\" fu danneggiata da un attacco della Sinestro Corps.\nComparse in altri Media.\n\"I Superamici\".\nIl Satellite della JLA comparve nella serie animata \"I Superamici\", sebbene non fu mostrato in qualit\u00e0 di quartier generale della squadra (il quartier generale era la Sala della Giustizia).\n\"Justice League\".\nNella serie animata \"Justice League\", il quartier generale della JLA \u00e8 un satellite orbitante. Sebbene ci si riferisca al quartier generale come \"Torre di Guardia della Justice League\".all'epoca, la Torre di Guardia non era un satellite nei fumetti, ma un edificio sulla Luna.Questa versione animata della Torre di Guardia comparve svariate volte nel cartone animato, cos\u00ec come nel crossover in due parti \"Static Shock\".Gli eroi utilizzavano il \"Javelin-7\", un aereo spaziale, per salire e scendere dal satellite, invece di utilizzare il dispositivo visto nei fumetti. La Torre di Guardia viene distrutta nell'episodio finale della serie \"Starcrossed\", quando la Terra viene attaccata da abitanti del pianeta Thanagar.\n\"Justice League Unlimited\".\nIn \"Justice League Unlimited\", venne introdotto una nuova Torre di Guardia satellitare, come rimpiazzo dell'originale. Il satellite ricostruito \u00e8 sostanzialmente pi\u00f9 grande, al fine di contenere i membri in pi\u00f9 della League, come il personale non supereroistico. Ci sono ora parecchi Javelin, un sistema di teletrasporto a raggio per portare il personale verso la Terra, e un'arma a potente energia capace di causare massicci danni sulla Terra.\n\"Justice League: Crisis on Two Earths\".\nNel film animato \"\", il Satellite della JLA, diventa il campo di battaglia tra Superwoman e i suoi Made Men (Capitan Super, Capitan Super Jr. e Zio Super), e la Justice League, composta da Aquaman, Black Lightning, Red Tornado, Batman, Firestorm e Black Canary.\n\"Smallville\".\nNell'episodio \"Justice\" della serie televisiva \"Smallville\", Impulso, Freccia Verde, Aquaman e Clark Kent cooperano per distruggere un motore posseduto da Lex Luthor. Chloe Sullivan provvedeva direzioni e piani dal loft di Oliver Queen,a cui fu dato il soprannome di Torre di Guardia. In un'altra storia \"Justice and Doom\", John Jones (Martian Mahunter) utilizz\u00f2 le Swann Communications per costruire un enorme satellite orbitante da usare come base.\nBatman.\nBatman venne presentato alla Justice League nella classica versione del satellite come Sala della Giustizia, che volava sopra la Terra sulla superficie di un gigantesco asteroide. Sebbene sia letteralmente un Satellite della Justice League, non gli fu mai dato quel nome.\n\"Mortal Kombat vs DC Universe\".\nUna stazione operativa spaziale della Justice League compare anche nel videogioco \"Mortal Kombat Vs DC Universe\". Viene chiamata \"U.N Orbital Space Station\" (cio\u00e8 Stazione Orbitante Spaziale delle Nazioni Unite). \u00c8 presumibilmente una propriet\u00e0 di Bruce Wayne."}
{"id": "2541286", "revid": "124851371", "url": "https://it.wikipedia.org/wiki?curid=2541286", "title": "Unione Sovietica ai Giochi olimpici", "text": "L'Unione Sovietica ha partecipato a 18 edizioni dei Giochi Olimpici, di cui 9 Olimpiadi estive, dal 1952 al 1988, e 9 Olimpiadi invernali, dal 1956 al 1988. 6 delle sue 9 partecipazioni alle Olimpiadi estive l'Unione Sovietica \u00e8 stata in cima al medagliere, e 7 delle 9 volte alle Olimpiadi invernali.\nLa prima medaglia dell'Unione Sovietica \u00e8 stata vinta ad Helsinki 1952 da Nina Romashkova nel lancio del disco femminile. La prima medaglia delle Olimpiadi invernali \u00e8 stata vinta a Cortina d'Ampezzo 1956 da Ljubov' Kozyreva nello Sci di fondo femminile.\nL'Unione Sovietica ha ospitato le olimpiadi di Mosca 1980, che sono state boicottate dagli Stati Uniti. Di conseguenza l'Unione Sovietica ha boicottato le olimpiadi di Los Angeles 1984, Stati Uniti."}
{"id": "2541287", "revid": "1782831", "url": "https://it.wikipedia.org/wiki?curid=2541287", "title": "Melanzane - Estate andalusa", "text": " \u00e8 un film anime del 2003 diretto da Kitar\u014d K\u014dsaka e tratto da una parte del manga inedito in Italia \"Nasu\", di I\u014d Kuroda. In Italia, il film \u00e8 arrivato in DVD per opera di Shin Vision.\nTrama.\nPepe Benengeli \u00e8 un ciclista nella \"Vuelta a Espa\u00f1a\". Un giorno d'estate molto caldo deve effettuare una tappa della corsa nel suo paese natale, l'Andalusia, che aveva abbandonato perch\u00e9 non gli piaceva la vita vissuta l\u00ec. A sostenerlo in Andalusia ci sono i parenti, tra cui il fratello, che proprio in quel giorno si \u00e8 sposato. Il film finisce con la vittoria di Pepe e la cena in un hotel della zona con i compagni ciclisti, dove il protagonista fa vedere ai colleghi come si mangiano le melanzane tipiche andaluse.\nDistribuzione.\nIl titolo italiano inizialmente previsto per il film era \"Melanzana - Un'estate in Andalusia\"\nSequel.\nDel film esiste un sequel OAV, uscito nel 2007 ed inedito in Italia, intitolato ."}
{"id": "2541289", "revid": "326822", "url": "https://it.wikipedia.org/wiki?curid=2541289", "title": "Melanzane - estate andalusa", "text": ""}
{"id": "2541293", "revid": "1564499", "url": "https://it.wikipedia.org/wiki?curid=2541293", "title": "Valle dell'Ufita", "text": "La Valle dell'Ufita, o pi\u00f9 comunemente Valle Ufita, \u00e8 una valle dell'Appennino campano, situata al confine tra le province di Avellino (che ne comprende la parte maggioritaria) e di Benevento. La valle deve il suo nome all'omonimo fiume che nasce in una conca compresa tra i rilievi della Baronia e l'altipiano del Formicoso e, dopo un percorso inizialmente contorto e poi quasi rettilineo in direzione nord-ovest, riceve da destra l'affluente Miscano per divenire infine a sua volta tributario del Calore Irpino, entro cui si riversa all'altezza della stazione ferroviaria di Apice.\nMolti dei comuni che si affacciano sulla valle appartengono alla Comunit\u00e0 montana dell'Ufita mentre l'intera vallata soggiace alla competenza dell'Autorit\u00e0 di bacino distrettuale dell'Appennino meridionale, subentrata fin dal 2016 alla soppressa Autorit\u00e0 di bacino dei fiumi Liri-Garigliano e Volturno.\nGeografia.\nI rilievi che cingono la valle raggiungono elevazioni relativamente modeste, tipiche del settore interno dell'Appennino campano. Le altitudini maggiori si registrano nella Baronia ove Trevico raggiunge i 1094\u00a0. Nel medio corso del fiume, soprattutto lungo la sua sponda destra presso la confluenza con il torrente Fiumarella, il fondovalle si apre a formare un'area pianeggiante piuttosto estesa, compresa amministrativamente nei comuni di Ariano Irpino, Castel Baronia, Flumeri, Frigento, Grottaminarda e Sturno. Pi\u00f9 a valle il corso del fiume si restringe sensibilmente, mentre i rilievi tendono gradualmente ad abbassarsi fino ad assumere la conformazione di semplici colline che non superano i 650\u00a0\nSismicit\u00e0.\nLa valle dell'Ufita \u00e8 interamente compresa nel distretto sismico dell'Irpinia. Nel comune di Grottaminarda (epicentro del disastroso terremoto del 1732) vi \u00e8 un centro per la sismologia e l'ingegneria sismica gestito dall'Istituto Nazionale di Geofisica e Vulcanologia. Il centro, mediante una sala di monitoraggio sismico, collabora allo sviluppo di una rete sismica nazionale che consente l'immediata localizzazione automatica degli eventi sismici che avvengono nell'ambito del territorio nazionale.\nStoria.\nAl centro della valle, in localit\u00e0 Fioccaglie di Flumeri, si rinvengono i resti di un \"forum\" graccano di cui si ignora il nome; \u00e8 per\u00f2 accertato che la sua popolazione fosse bilingue, poich\u00e9 i reperti mostrano iscrizioni sia in latino che in osco. L'antico insediamento, distrutto durante la guerra sociale (I secolo a.C.), era situato sul punto di incrocio tra la \"Via Appia\" (diretta da Roma a Brindisi) e la \"Via Aemilia\", quest'ultima diretta verso il \"vicus\" \"Aequum Tuticum\" e forse in \"Apulia\".\nEconomia.\nAgricoltura.\nIl fondovalle dell'Ufita si caratterizza soprattutto per le colture irrigue intensive, grazie alla presenza di un sistema di irrigazione (realizzato dal Consorzio di bonifica dell'Ufita) che sfrutta l'acqua emunta dalla falda sottostante e accumulata in invasi collinari nonch\u00e9 in una diga situata nei pressi di Castel Baronia. Nelle aree non irrigue \u00e8 invece diffusa la coltivazione estensiva dei cereali e del pomodorino, un prodotto tipico che si fregia del marchio PAT.\nSulle colline che circondano la valle \u00e8 assai praticata la coltura degli olivi di variet\u00e0 Ravece destinati alla produzione dell'olio di oliva Irpinia - Colline dell'Ufita, fregiantesi invece del marchio DOP. Discreta \u00e8 anche la produzione di vino, principalmente della cultivar Aglianico.\nArtigianato.\nTipica dell'area \u00e8 la produzione di ceramica, e in particolare della maiolica arianese, risalente all'epoca della dominazione normanna.\nIndustria.\nLa principale area industriale, facente capo al comprensorio ASI, \u00e8 situata nel comune di Flumeri, ove vi \u00e8 un grande stabilimento metalmeccanico appartenente alla societ\u00e0 Industria Italiana Autobus e sono inoltre attivi opifici specializzati nella produzione di pasta e nella lavorazione delle carni. Altre aziende, attive in prevalenza nel settore agro-alimentare, sono localizzati anche nei comuni di Ariano Irpino, Castel Baronia, Frigento e Sturno.\nTrasporti.\nL'area \u00e8 facilmente raggiungibile grazie al casello di Grottaminarda dell'autostrada A16 Napoli-Canosa, che taglia la valle per un breve tratto. La viabilit\u00e0 interna \u00e8 inoltre agevolata dalla strada statale 90 delle Puglie (erede della seicentesca strada regia delle Puglie) e dalle sue varianti o diramazioni.\nLo scalo ferroviario di riferimento \u00e8 la stazione di Ariano Irpino, attiva dal 1868 e posta sulla tratta Benevento-Foggia della linea Roma-Bari. Una nuova moderna infrastruttura ferroviaria, destinata a servire l'intera Irpinia, \u00e8 inoltre in fase di costruzione proprio al centro della valle, sempre in territorio di Ariano Irpino.\nComuni.\nI comuni che geograficamente si affacciano almeno in parte sulla Valle Ufita sono:\nTutti i comuni della Valle Ufita ricadono nell'omonima comunit\u00e0 montana, ad eccezione di Apice (che ne ha fatto parte fino al 1998 per poi passare alla comunit\u00e0 montana del Fortore), di Guardia Lombardi (che rientra nella comunit\u00e0 montana Alta Irpinia), di Bonito e Sant'Arcangelo Trimonte (comuni non montani), e di Melito Irpino e Sturno (comuni non montani che per\u00f2 ne hanno fatto parte temporaneamente dal 1999 al 2009). Di contro il comune montano di Ariano Irpino, pur essendone a sua volta uscito nel 2009, costituisce tuttora la sede della comunit\u00e0 montana dell'Ufita."}
{"id": "2541301", "revid": "1226", "url": "https://it.wikipedia.org/wiki?curid=2541301", "title": "La spiegazione del cocco", "text": ""}
{"id": "2541302", "revid": "76963", "url": "https://it.wikipedia.org/wiki?curid=2541302", "title": "John Mollo", "text": "Biografia.\nFin da giovanissimo John Mollo si interess\u00f2 di uniformi militari europee e americane, su cui scrisse diversi libri. Questo interesse lo convinse a intraprendere la professione di costumista, ricoprendo dapprima il ruolo di consulente per il film \"I seicento di Balaklava\", nel 1966, per poi diventare costumista a tutti gli effetti; debutt\u00f2 in tale ruolo col film di George Lucas \"Guerre stellari\" del 1977, che gli valse il primo dei due Oscar (l'altro gli venne assegnato per \"Gandhi\").\nOltre alla carriera di costumista, continu\u00f2 ad essere consulente in materia di divise militari storiche per diversi film, come \"Barry Lyndon\" e \"Nicola e Alessandra\"."}
{"id": "2541303", "revid": "276444", "url": "https://it.wikipedia.org/wiki?curid=2541303", "title": "Lamborghini Murci\u00e9lago Lp 670-4 SV", "text": ""}
{"id": "2541304", "revid": "1718925", "url": "https://it.wikipedia.org/wiki?curid=2541304", "title": "Milpa", "text": "La milpa \u00e8 un agroecosistema di coltivazione usato in Mesoamerica. \u00c8 stato ampiamente descritto come presente nella penisola dello Yucat\u00e1n in Messico.\nDescrizione.\nIl termine \"milpa\" \u00e8 di origine ispano-messicana, e significa \"campo\". Deriva dal nahuatl \"milli\", campo seminato, e \"pan\", letteralmente \"quello che si semina sul campo\" . Secondo le antiche tecniche agricole Maya e di altre popolazioni mesoamericane, la tecnica \"milpa\" produce principalmente mais, fagioli, e zucche, ma si allarga anche ad altre leguminose (fave) e cucurbitacee, a pomodori, peperoncini e \"quelites\" (erbe silvestri commestibili, tra cui amaranto e chenopodio).\nIl ciclo milpa richiedeva 2 anni di coltivazione ed 8 anni di riposo del terreno. Gli agronomi hanno fatto notare che il sistema \u00e8 progettato per creare campi relativamente grandi senza l'uso di pesticidi o fertilizzanti artificiali, e sottolineano che mentre \u00e8 sostenibile ad alcuni livelli di consumo, potrebbe diventare insostenibile se portato ad un livello di intensivit\u00e0 troppo spinto.\nIl termine viene usato anche per riferirsi a piccoli campi, soprattutto in Messico o in America centrale, ritagliati dalla giungla e coltivati per poche stagioni, e poi abbandonati per permetterne il riposo.\nCharles C. Mann descrisse l'agricoltura \"milpa\" nel modo seguente, nel suo \"\":\nSi pu\u00f2 notare che il concetto di \"milpa\" \u00e8 un costrutto socio-culturale piuttosto che un semplice sistema agricolo. Coinvolge interazioni complesse e relazioni tra i coloni, cos\u00ec come diverse relazioni con coltivazioni e terreno. Ad esempio, \u00e8 stato fatto notare che \"la preparazione della \"milpa\" \u00e8 un atto centrale, sacro, un qualcosa che tiene unita la famiglia, la comunit\u00e0, l'universo...[essa] forma il nucleo dell'istituzione della societ\u00e0 indiana della Mesoamerica, e la sua importanza religiosa e sociale spesso sembra superare quella economica e nutrizionale\".\nIl nome del comune di Milpitas, in California, deriva dal termine \"milpa\"."}
{"id": "2541305", "revid": "1226", "url": "https://it.wikipedia.org/wiki?curid=2541305", "title": "Finezza", "text": ""}
{"id": "2541312", "revid": "287204", "url": "https://it.wikipedia.org/wiki?curid=2541312", "title": "Vaccinazione universale contro l'epatite B", "text": "Negli anni 1982-83 divenne disponibile il vaccino contro l'epatite B. Le autorit\u00e0 sanitarie di quasi tutti i Paesi scelsero la strategia di vaccinare solo i gruppi a rischio di infettarsi: familiari o partner di soggetti infetti, chirurghi, tossico-dipendenti, ecc. \nIl soggetto che diffonde l'infezione \u00e8 il portatore di virus, che nella maggioranza dei casi gode apparentemente ottima salute, non sa di essere infetto e pu\u00f2 inconsapevolmente trasmettere il virus. Negli ambienti in cui vivono i portatori, il virus (enormemente resistente ai fattori ambientali) \u00e8 stato trovato su giocattoli, bottiglie, piatti, bicchieri, tavoli, ambiente odontoiatrico, ecc. Esso pu\u00f2 penetrare nel soggetto sano soprattutto per via parenterale inapparente.\nIn Italia Marcello Piazza si oppose con fermezza a tale strategia sostenendo che sarebbe stata un fallimento. Ritenne, invece, che solo la \"vaccinazione universale\" dei nuovi nati avrebbe ridotto i casi di epatite: solo la vaccinazione universale dei nuovi nati e dei gruppi a rischio sarebbe stata utile per ridurre la malattia, anche considerando che nei neonati la cronicizzazione si verifica in oltre il 90 %. \nLo schema Piazza.\nLo schema Piazza \u00e8 uno schema che ha permesso la realizzazione della vaccinazione universale dei nuovi nati contro l'epatite B integrando tale vaccino con gli altri vaccini dell'infanzia.\nNel 1983 in Italia erano obbligatorie le vaccinazioni contro difterite, tetano e poliomielite. L'ideatore dello schema ritenne che sarebbe stato utile e pi\u00f9 accettabile dalla popolazione somministrare il vaccino contro l'epatite B negli stessi tempi in cui i bambini ricevevano tali vaccinazioni. Non esisteva nessuno studio in tal senso. Con una serie di ricerche fu dimostrato che il vaccino contro l'epatite B anche se somministrato contemporaneamente ai vaccini obbligatori funzionava benissimo; infatti esso evocava la produzione di alti titoli di anticorpi protettivi (anti-HBs), non interferiva con gli altri vaccini n\u00e9 causava effetti collaterali. In un paese di 130\u00a0000 abitanti (2300 nati ogni anno) ove vi era una elevatissima diffusione dell'epatite B lo schema fu applicato sul campo vaccinando quasi tutti i nuovi nati: vi fu una elevatissima accettazione da parte della popolazione ed i risultati furono ottimi. In seguito ai risultati sopra descritti nel maggio 1991 lo Stato Italiano promulg\u00f2 la legge per cui per la vaccinazione contro l'epatite B si esegue lo \u201cSchema Piazza che prevede la immunizzazione al terzo, quinto ed undicesimo mese di vita contemporaneamente alle altre vaccinazioni obbligatorie (poliomielite \u2013 difterite \u2013 tetano)\u201d.\nIn Italia dopo la promulgazione della legge sono stai vaccinati molti milioni di bambini. Il numero dei casi di epatite acuta \u00e8 diminuito da 12 casi su 100\u00a0000 abitanti nel 1985 a 1,3 casi su 100\u00a0000 abitanti nel 2005. La percentuale del portatori cronici di HBsAg che nel 1980 era del 3% \u00e8 diminuita a 0,9% nel 1997. Nella cittadina in cui \u00e8 stato eseguito lo studio prima riportato la percentuale dei portatori cronici di HBsAg che nel 1978 era di 13,4% nel 2006 \u00e8 stata di 0.9%. L'epatite delta \u00e8 anch'essa diminuita. \nNei Paesi che avevano vaccinato solo i gruppi a rischio non si \u00e8 verificata alcuna diminuzione dei casi di epatite. Conseguentemente tali Paesi hanno adottato la stessa strategia italiana. \nNel 1992 l'OMS (Organizzazione Mondiale della Sanit\u00e0) raccomanda a tutti i Paesi di integrare la vaccinazione contro l'epatite B nei programmi di vaccinazione dei bambini. Nell'anno 2005 ben 168 Paesi adottano la summenzionata strategia. In Italia all'inizio degli anni '80 morivano per epatite B ogni anno circa 10.000 individui (dati Istituto Superiore di Sanit\u00e0). Questo numero si \u00e8 consistentemente ridotto e va diminuendo sempre pi\u00f9.\nLa situazione nel 2008.\n\"The Lancet Infectious Deseases\" ha di recente criticato otto Nazioni del Nord Europa (Inghilterra, Svezia, Norvegia, ecc.) che ancora impiegano la strategia di vaccinare solo i soggetti a rischio. \nDopo un acceso dibattito i pi\u00f9 autorevoli esperti del settore del mondo e le pi\u00f9 importanti autorit\u00e0 politiche europee hanno raccomandato a tali Paesi di integrare senza ulteriori ritardi la Vaccinazione Universale contro l'epatite B nelle vaccinazioni dell'infanzia.\nL'applicazione della vaccinazione universale a Taiwan.\nNegli anni '80 a Taiwan l'epatite B con le sue complicanze costituivano uno dei massimi problemi di salute pubblica: il 20 % circa della popolazione era infettata dal virus B con conseguente enorme numero di casi di epatite acuta, cirrosi ed epatocarcinoma (in Italia era infettato solo circa il 3 %). Allorch\u00e9 divenne disponibile il vaccino fu introdotta la vaccinazione universale ma con un razionale completamente diverso da quello italiano. Infatti il razionale italiano si basa sullo schema che integra la vaccinazione contro l'epatite B con i vaccini dell'infanzia. Invece il razionale impiegato a Taiwan si basa sulla vaccinazione di tutta la popolazione (dai neonati agli adulti). \nNel 1984 iniziarono a vaccinare i nati da madri infette, nel 1986 i nuovi nati e successivamente i bambini dell'asilo e delle scuole elementari (1988\u00a0\u2013 1991), poi gli adolescenti e gli adulti. Diminuirono consistentemente e progressivamente i casi di epatite acuta, cirrosi ed epatocarcinoma correlati al virus B."}
{"id": "2541316", "revid": "287204", "url": "https://it.wikipedia.org/wiki?curid=2541316", "title": "Pasticcio", "text": ""}
{"id": "2541323", "revid": "1573940", "url": "https://it.wikipedia.org/wiki?curid=2541323", "title": "Olivia Dunham", "text": "Olivia Dunham \u00e8 un personaggio della serie televisiva \"Fringe\", interpretato dall'attrice Anna Torv.\nLa rivista TIME l'ha descritta come \"una figura fantastica, met\u00e0-Mulder, met\u00e0-Scully\" e come \"un'eroina nerd della tempra di Mulder e Scully\".\nStoria del personaggio.\nOlivia venne cresciuta da un patrigno alcolizzato che picchiava sua madre. All'et\u00e0 di nove anni lei gli spar\u00f2 per legittima difesa, ferendolo gravemente, ma non uccidendolo. Lui si salv\u00f2 e non si fece pi\u00f9 vedere da Olivia o dalla sua famiglia, lasciandole il rimpianto di non averlo ucciso. Tutti gli anni, il giorno del suo compleanno, manda ad Olivia un biglietto di auguri, per farle sapere di essere ancora \u00abl\u00ec fuori da qualche parte\u00bb. Olivia e sua sorella Rachel rimasero in seguito orfane di madre; Rachel si spos\u00f2 ed ebbe Ella, nipote di Olivia. Unica altra informazione riguardo al suo passato \u00e8 il fatto di aver frequentato la Northwestern University.\nEssendo figlia di un militare, Olivia trasloc\u00f2 molto spesso, viaggiando di citt\u00e0 in citt\u00e0. Quando da bambina and\u00f2 a scuola a Jacksonville, in Florida, Olivia fu sottoposta all'utilizzo del Cortexiphan, un ritrovato chimico composto da William Bell che permetterebbe, somministrato ai bambini, di \u00ablimitare i limiti\u00bb della societ\u00e0 che li circonda, ampliando invece le innate abilit\u00e0 psichiche. Olivia risult\u00f2 essere il soggetto con maggiori potenzialit\u00e0 e fu la prima a riuscire a vedere ci\u00f2 che lei definisce un \"bagliore\", che contraddistingue gli oggetti e le persone a stretto contatto o provenienti da universi alternativi. Tra le altre capacit\u00e0, il Cortexiphan le permette inoltre di viaggiare da un universo all'altro senza l'ausilio di macchinari.\nPrima stagione.\nOlivia Dunham \u00e8 una giovane agente dell'FBI con sede a Boston, in Massachusetts. Si occupa di terrorismo e di criminalit\u00e0 organizzata insieme all'amico e collega Charlie Francis e all'agente supervisore John Scott, con cui ha intrapreso segretamente una relazione amorosa.\nQuando un volo internazionale tedesco diretto a Boston arriva a destinazione con tutti i passeggeri e i componenti dell'equipaggio morti, l'agente della Sicurezza Nazionale Phillip Broyles le affida il caso. Durante le indagini, l'agente Scott viene contaminato da agenti chimici sconosciuti e per salvarlo Olivia decide di chiedere aiuto al Dr. Walter Bishop, che in passato si occup\u00f2 di casi relativi alla scienza di confine per il Governo americano. Olivia si reca quindi in Iraq a prelevare Peter Bishop, figlio dello scienziato, perch\u00e9 questi firmi le carte di dimissione dall'istituto psichiatrico dove \u00e8 rinchiuso il padre. Riportando i Bishop a Boston, dove vengono ammessi dall'FBI come consulenti, Olivia viene reclutata nella task force multi-agenzia che segue da tempo i casi legati allo \"Schema\".\nOlivia viene volutamente drogata e sottoposta ad un esperimento dal Dr. Bishop, volto a connetterla alla mente dell'agente Scott, dal quale riceve informazioni sul caso. Walter riesce a salvarlo, ma John si rivela essere un doppiogiochista e muore comunque in seguito ad un incidente d'auto, mentre veniva inseguito da Olivia. Con l'esperimento, alcune memorie di John vengono trasferite nella mente di Olivia, che in pi\u00f9 occasioni ha dei flash sul passato di Scott e delle allucinazioni su di lui.\nI casi di Olivia si incrociano spesso con la Massive Dynamic, e l'agente richiede pi\u00f9 volte di poter parlare con William Bell, che per\u00f2 risulta essere non rintracciabile. Nina Sharp infine le concede il privilegio di incontrarlo e le fissa un appuntamento. L'uomo vive da anni in un'altra dimensione e accoglie Olivia nel suo ufficio in cima ad una delle Torri Gemelle di New York, che non sono mai state, in questa dimensione, abbattute dagli attacchi terroristici dell'11 settembre.\nOlivia parla il Tedesco, il cinese e l'Arabo.\nSeconda stagione.\nPoco prima che Olivia venga inconsciamente trasferita nell'universo alternativo per incontrare William Bell, un mutaforma tenta di fermarla tamponando la sua macchina proprio nel momento del trasferimento. Dopo un'ora di assenza, Olivia torna dall'universo parallelo riapparendo nel suo SUV, ma ne viene sbalzata fuori attraverso il parabrezza, a causa della velocit\u00e0 con cui viaggiava prima di scomparire. I danni causati dall'incidente sono gravi e Olivia \u00e8 in fin di vita. Olivia si sveglia all'improvviso, dicendo: \"Einai kalyteros anthropos apo ton patera tou\". La donna non si ricorda del suo incontro con William Bell e non sa cosa significhino le parole che ha pronunciato. Peter le spiega che si tratta di una frase in greco che sua madre gli diceva prima di andare a dormire: \"Sii un uomo migliore di tuo padre\". In realt\u00e0 queste parole erano una sorta di codice fra Peter e la mamma che voleva dire di \"stare sempre vicino ai propri cari\". Olivia viene nuovamente aggredita dal mutaforma, che vuole scoprire quanto lei si ricordi del suo tempo passato nell'universo parallelo. L'individuo infine uccide e prende le sembianze di Charlie Francis.\nOlivia successivamente torna a casa dall'ospedale, ma rimane turbata dall'incidente. Nina Sharp le consiglia di parlare con l'uomo che l'aiut\u00f2 con il suo braccio bionico, un tale Sam Weiss, proprietario di una sala da bowling. Olivia inizia a sentire le ripercussioni del viaggio nell'universo parallelo e ad avere dei flash su ci\u00f2 che le \u00e8 accaduto.\nStimolata dal suono di una campana, Olivia sviene e riceve un flusso di ricordi sul suo incontro con William Bell. L'uomo le dice che \u00e8 in arrivo una guerra tra i due universi, come lui e Walter avevano predetto, e che \u00e8 per questo motivo che Olivia, insieme ad altri, fu addestrata da bambina. Pochissime persone riescono a viaggiare tra le realt\u00e0 parallele senza incidenti e nell'universo in cui ora Bell vive sono state perci\u00f2 create delle creature, met\u00e0 macchine e met\u00e0 organiche, capaci di mutare la loro forma e di passare da una parte all'altra indisturbati. Questi mutaforma sono stati mandati nell'universo di Olivia per cercare una persona, il loro leader, che \u00e8 in grado di aprire un varco tra i due mondi e il compito di Olivia \u00e8 quello di rintracciarlo e fermarlo prima che scateni l'ultimo, ma definitivo scontro tra gli universi. Infine, le recita la frase in greco da ripetere a Peter e con una spinta la rimanda nel suo universo.\nPresto Olivia scopre anche la vera identit\u00e0 di Charlie e lo uccide, prima che possa informare gli altri mutaforma del suo incontro con Bell.\nOlivia torna a Jacksonville con Walter e Peter, in ordine di tentare di riacquistare i suoi poteri e di poter individuare l'edificio di Manhattan che, secondo il piano di Thomas Jerome Newton, capo dei mutaforma, sta per essere teletrasportato nell'universo parallelo. Ad Olivia viene nuovamente somministrato il farmaco, che per\u00f2 sembra non avere pi\u00f9 alcun effetto su di lei. Walter capisce che il sentimento che faceva innescare l'abilit\u00e0 di Olivia era la paura, che non riesce pi\u00f9 a provare perch\u00e9 crescendo ha imparato a trasformarla in rabbia e determinazione. All'ultimo minuto, Olivia si rende conto di essere in preda al panico e riesce infine ad individuare l'edificio e a farlo evacuare prima che scompaia nel nulla. Olivia, vedendo il bagliore su Peter, scopre la sua vera origine. Walter le racconta cosa successe nel 1985 e di come rap\u00ec Peter dal suo universo, pregandola di non dire nulla a suo figlio.\nOlivia e Walter mantengono il segreto finch\u00e9 non \u00e8 lo stesso Peter a scoprire la verit\u00e0. Peter fugge e lascia la citt\u00e0 senza lasciare tracce. Quando informa infine l'agente Broyles della sua posizione, il superiore di Olivia le dice dove trovarlo e lei e Walter partono per lo Stato di Washington per andare a riportare Peter a casa. Da una videocamere dell'hotel dove alloggiava, Olivia scopre che Peter \u00e8 partito per l'universo alternativo insieme a Newton e al Walter Bishop alternativo, suo vero padre.\nOlivia e Walter si preparano ad aprire un portale per raggiungere Peter utilizzando il suo potere e quello degli altri bambini a cui era stato somministrato il Cortexiphan. Olivia rintraccia Nick Lane, Sally Clark e James Heath e insieme a loro riesce ad aprire una breccia tra i due mondi. Arrivata nell'universo alternativo, Olivia si incontra con William Bell, che ha intenzione di aiutarli a ritrovare Peter e a fermare il piano del Walter alternativo. Olivia si reca a casa dell'Olivia alternativa (identica a lei tranne che per i capelli, che si tinge di rosso), che lavora come agente Fringe, per chiederle di aiutarla a trovare Peter. L'Olivia alternativa la minaccia con una pistola e le due donne si scontrano, finch\u00e9 Olivia non stordisce il suo doppio e le ruba l'identit\u00e0 tingendosi i capelli di rosso e indossando i suoi vestiti. Olivia si infiltra quindi nella Divisione Fringe alternativa, rintraccia Peter e lo convince a tornare indietro. I due raggiungono Walter e William Bell, che sono riusciti a trovare un modo per aprire un secondo portale per tornare nel loro universo. Una squadra della Divisione Fringe alternativa li attacca, tentando di non lasciarli fuggire. Peter e Walter riescono infine ad attraversare il portale senza rendersi conto che Olivia \u00e8 stata rapita: chi li segue nel loro universo \u00e8 il suo doppio alternativo, mentre la vera Olivia viene rinchiusa in una cella di detenzione militare.\nTerza stagione.\nOlivia Dunham \u00e8 tenuta prigioniera da Walternativo, il quale cerca di studiarla per capire se lei possa essere inserita nella macchina al posto di Peter ormai tornato nell'universo originale. L'agente viene interrogata e torturata sotto sostanze affinch\u00e9 il suo cervello comprenda di essere la Olivia alternativa (la quale ha preso le sue sembianze e si \u00e8 posizionata al suo posto). Tutti i tentativi sembrano fallire ed, infatti, Olivia riesce a scappare e, grazie all'aiuto di Henry un tassista di Manahtan, riesce a distanziare la divisione Fringe alternativa sulle sue tracce. Tuttavia viene raggiunta da Lincoln Lee che cerca di convincerla chi sia veramente. Olivia raggiunge la casa della madre (morta nell'universo originale) e qui si convince di essere l'Olivia alternativa. Intanto la sua omologa, sfrutta la fiducia della divisione Fringe per recuperare pezzi della macchina con la quale Walternativo intende abbattere l'universo originale e, nel frattempo, anche lei si innamora di Peter Bishop e ci finir\u00e0 a fare l'amore. Nell'universo alternativo, la vera Olivia lavora con la divisione Fringe alternativa come se niente fosse, ma inizia ad avere delle visioni. Le appare Peter Bishop nella mente. Col passare del tempo le visioni si faranno pi\u00f9 frequenti, tanto che Peter interagir\u00e0 con lei verbalmente e la convincer\u00e0 di nuovo che lei \u00e8 l'Olivia originale. Olivia torna in se stessa e cerca un modo per evadere dall'universo alternativo. La copertura salta e Walternativo sa che ora dovr\u00e0 costringerla per fare quello che lui vorrebbe, aprire un varco nell'altro universo per scatenare una serie di reazioni a catena che sconvolgeranno l'universo originale. Olivia si autorimanda nel suo universo tramite la vasca e avverte una donna di cercare Peter Bishop e dirgli che lei \u00e8 intrappolata nell'altro universo. Peter capisce che l'Olivia accanto a lui non \u00e8 la sua Olivia. Olivia viene catturata di nuovo dalla Divisione Fringe alternativa. Verr\u00e0 aiutata ad evadere da Broyles alternativo il quale le deve un favore per aver salvato suo figlio in un caso precedente. Nell'universo originale Peter, con l'aiuto di Broyles originale, catturer\u00e0 la Olivia alternativa. Dall'altra parte, Broyles alternativo aiuta Olivia a tornare nella sua realt\u00e0 ma, per far questo, sacrificher\u00e0 la sua vita mente l'Olivia alternativa riesce a tornare nella sua realt\u00e0. Le cose sembrano tornare alla normalit\u00e0, Olivia si rimette a disposizione della divisione Fringe ma la sua vita rimane sconvolta dal fatto che la falsa Olivia si \u00e8 impossessata di tutto quello che aveva lei, compreso Peter. Olivia rifiuter\u00e0 di mettersi i suoi stessi abiti, di vivere nel suo stesso appartamento e decide di allontanarsi da Peter. Nell'universo alternativo, Olivia alternativa si ricongiunge al suo fidanzato e scopre di essere incinta con grande gioia di Walternativo. Il padre del bambino in realt\u00e0 \u00e8 Peter. Nell'universo originale la vera Olivia risolve un caso sui mutaforma e, in seguito, alla Massive Dynamic sente suonare la campana donata da William Bell a Walter, Olivia sembra avere una illuminazione su come sconfiggere i mutaforma ma, in seguito, si scopre che l'anima di William Bell si \u00e8 instaurata dentro di lei. Broyles e Peter rivogliono indietro Olivia e concedono a Bell 48 ore per trovare un corpo che possa ospitarlo. Walter invece \u00e8 entusiasta di \"Olivia Bell\" e i due danno spettacolo nel laboratorio cimentandosi in prove di calcolo matematico ed esperimenti chimici e fisici. Walter capisce che l'unico modo per riavere Olivia \u00e8 trasferire la memoria e l'anima di Bell dentro un computer e prepara un modo per trasferirsi nell'anima di Olivia per tirarla fuori e farla predominare di nuovo. Walter, Peter e la stessa Olivia Bell si fanno di LSD e tramite un collegamento virtuale a cartone animato cercano l'anima di Olivia. Dopo averla trovata, Peter la tira fuori ma alla fine solo Bell rimane per tirarla fuori e quando sembra tutto perduto, Bell incita Olivia a non avere paura del suo patrigno e dei soldati della base di Jacksonville. Tutto torna alla normalit\u00e0, Olivia torna in se stessa ma Bell scompare. Walternativo torna alla carica e si prepara ad attivare la macchina usando suo nipote, nell'universo originale Olivia capisce che Peter se entra nella macchina forse non distrugger\u00e0 gli universi ma potrebbe salvarli entrambi. Olivia non si capacita di come la macchina abbia respinto Peter, ma capisce che quella dall'altra parte sia stata attivata. In seguito Olivia spegner\u00e0 la macchina per permettere a Peter di riattivarla e gli dice di amarlo di nuovo come prima. Peter entra nella macchina e ha visioni dell'apocalisse. Capisce cos\u00ec che l'unico modo per salvarsi \u00e8 cooperare. Crea un ponte tra i due universi e poi svanisce. Olivia si ritrova faccia a faccia con l'Olivia alternativa e con Walternativo. Le due Olivia dovranno collaborare."}
{"id": "2541326", "revid": "339392", "url": "https://it.wikipedia.org/wiki?curid=2541326", "title": "Ferrovia Catanzaro Citt\u00e0 - Catanzaro Lido", "text": ""}
{"id": "2541327", "revid": "767487", "url": "https://it.wikipedia.org/wiki?curid=2541327", "title": "Spit My Last Breath", "text": "Spit My Last Breath \u00e8 il primo album studio del gruppo hardcore punk statunitense Blood for Blood, pubblicato nel 1997 da Lost Disciple Records. Le tracce dalla 10 alla 13 provengono da una demo della band, \"Hurt You\". L'album \u00e8 stato ripubblicato nel 1999 da Lost Disciple e da Victory Records, e ne \u00e8 uscita una terza ristampa il 29 giugno 2004, sempre su Victory.\nQuesto album ha guadagnato al quartetto \"il seguito pi\u00f9 fanatico nella scena musicale attuale\", occupando i \"vuoti\" lasciati da gruppi storici come Madball, Sheer Terror e Killing Time. Inoltre il disco \u00e8 considerato uno dei migliori di tutta la carriera del gruppo."}
{"id": "2541330", "revid": "367445", "url": "https://it.wikipedia.org/wiki?curid=2541330", "title": "Let There Be Rock (singolo)", "text": "Let There Be Rock \u00e8 un singolo del gruppo musicale australiano AC/DC, pubblicato nel 1977 come secondo estratto dall'album omonimo.\nVideo musicale.\nNel videoclip, si vede il gruppo in una chiesa con Bon Scott travestito da prete con una lunga tonaca e capelli ricci lunghi fino alle spalle e il resto della band travestiti come chierichetti vestiti di verde Angus Young con l'aureola finta. A 3:48 minuti nel video della canzone Bon Scott si leva la tonaca e lo si vede vestito come un sadomasochista. Al minuto 4:17 Bon Scott salta dal\npiano in cui si trovava all'inizio del video per cadere dove la band suona. Nella registrazione si possono vedere spezzoni girati in studio"}
{"id": "2541340", "revid": "1894831", "url": "https://it.wikipedia.org/wiki?curid=2541340", "title": "Millerighe", "text": ""}
{"id": "2541344", "revid": "1305772", "url": "https://it.wikipedia.org/wiki?curid=2541344", "title": "Yahoo (disambigua)", "text": "Il termine \"Yahoo\" pu\u00f2 riferirsi a:"}
{"id": "2541349", "revid": "767487", "url": "https://it.wikipedia.org/wiki?curid=2541349", "title": "Jixi", "text": "Jixi (cinese: \u9e21\u897f; pinyin: J\u012bx\u012b) \u00e8 una citt\u00e0 della Cina con una popolazione di 1.862.161 abitanti nella parte orientale della provincia di Heilongjiang della Repubblica popolare cinese.\nGeografia fisica.\nJixi \u00e8 situato vicino al fiume Muling a circa 30\u00a0km dal confine con la Russia e 120\u00a0km dal Lago Chanka.\nEconomia.\nL'Estrazione del carbone riveste un ruolo importante nell'economia della citt\u00e0.\nCuriosit\u00e0.\nUn cratere dell'asteroide 253 Mathilde \u00e8 stato battezzato con il nome della citt\u00e0."}
{"id": "2541354", "revid": "1226", "url": "https://it.wikipedia.org/wiki?curid=2541354", "title": "La carne resta carne", "text": ""}
{"id": "2541356", "revid": "111166195", "url": "https://it.wikipedia.org/wiki?curid=2541356", "title": "Victor Alphonse Duvernoy", "text": "Biografia.\nFiglio del cantante Charles-Fran\u00e7ois Duvernoy, fu allievo di Antoine Fran\u00e7ois Marmontel e di Fran\u00e7ois Bazin al Conservatoire de Paris, dove, a partire dal 1886, diede lezioni di pianoforte, oltre ad esibirsi come virtuoso.\nScrisse opere, un balletto, sinfonie e musica da camera e lavori per pianoforte, fra cui quelle di studio sono ancora oggi in uso."}
{"id": "2541376", "revid": "110157", "url": "https://it.wikipedia.org/wiki?curid=2541376", "title": "Mercedes (Honduras)", "text": "Mercedes \u00e8 un comune dell'Honduras facente parte del dipartimento di Ocotepeque.\nIl comune venne istituito l'11 novembre 1889 con parte del territorio del comune di San Marcos."}
{"id": "2541391", "revid": "287204", "url": "https://it.wikipedia.org/wiki?curid=2541391", "title": "Napoli Beach Soccer", "text": "L'Associazione Sportiva Dilettantistica Napoli Beach Soccer \u00e8 una societ\u00e0 sportiva Italiana di beach soccer della citt\u00e0 di Napoli.\nStoria.\nLa giovane squadra partenopea nel primo anno della gestione societaria della sig.ra Cristiana Sinagra riesce nell'impresa di vincere lo scudetto \u201cSerie A Enel\u201d, ovvero il campionato italiano di beach soccer promosso dalla Figc-Lega Nazionale Dilettanti, unico appuntamento ufficiale del beach soccer in Italia.\nIl Napoli Beach Soccer, trascinato dal capitano centrocampista Diego Armando Maradona Junior e dalle reti dell'attaccante Alessandro Tiberi, capocannoniere del torneo con 22 marcature, dopo una serie di vittorie si qualifica per la finale.\nL'altra sfidante \u00e8 il Milano Beach Soccer, squadra che detiene il record di maggior vittorie di campionati italiani (due scudetti con l'aggiunta di tre coppe Italia) e che si presenta sul litorale romano per conquistare il record di club pi\u00f9 titolato della disciplina (attualmente in coabitazione con il Catania Beach Soccer che detiene uno scudetto vinto nell'edizione precedente, due coppe Italia, due supercoppe italiane).\nL'attesissimo match si svolge nell'Agos Beach Stadium di Ostia il 16 agosto 2009 e vi assistono circa 2000 spettatori (stadio pieno in ogni ordine di posti).\nDopo 36 minuti infuocatissimi caratterizzati da tanti capovolgimenti di fronte \u00e8 un tiro libero che decide la finale: a 1'40\u201d dalla fine \u00e8 il bomber Tiberi a regalare un incredibile primo scudetto per la squadra di Napoli che permette al suo capitano Maradona Jr. di alzare per la prima volta l'ambito trofeo.\nLa stagione 2010 \u00e8 alquanto deludente in quanto il Napoli esce sconfitto dalla finale di Supercoppa di Lega contro il Milano Beach Soccer il 12 agosto 2010 per il risultato di 2-5.\nIn campionato, a seguito della sconfitta con la Roma B.S. per 0-3 e dell'inutile vittoria contro il Catania Beach Soccer per 3-2, i partenopei concludono il girone \"A - centro Sud\" in sesta posizione, non qualificandosi per la fase finale del Torneo.\nNella stagione 2015 il Napoli Beach Soccer partecipa alla \"Serie B Beretta\" grazie all'impegno di un gruppo di imprenditori partenopei.\nL'esordio della nuova societ\u00e0 \u00e8 a Viareggio il 31 luglio 2015 contro Amici dello Sport di Terracina. La societ\u00e0 partenopea stecca la prima partita uscendo sconfitta con il risultato di 2-4.\nNella seconda giornata supera Capo di Leuca con il risultato di 4-3.\nNell'ultima partita batte anche Virtus Ottaviano con una prova di carattere dovendo giocare per l'intera gara con cinque uomini, colpa delle tre espulsioni rimediate nella gara precedente.\nCon questi risultati il Napoli Beach Soccer si assicura il primato in classifica e l'accesso alla Serie A.\nL'inizio di stagione 2016 del nuovo Napoli Beach Soccer vede i partenopei affrontare in Coppa Italia la Lazio Beach Soccer che vincono con il risultato di 1-5.\nCon questa sconfitta il Napoli affronta l'Atletico Licata per giocarsi il 17\u00ba posto nella Coppa nazionale. Nei due incontri con i siciliani gli azzurri vincono con ampio margine entrambe le gare.\nAnche la Serie A 2016 inizia con una sconfitta per mano del Canalicchio Beach Soccer che si impone ai rigori dopo aver pareggiato per 2-2 nei tempi regolamentari. La tappa di Viareggio continua con una sconfitta, per 1-2 con il Barletta. La prima vittoria del Napoli Bs avviene con il Lamezia Terme superato per 5-4.\nLa seconda tappa della stagione parte sicuramente meglio. A Terracina gli azzurri vincono con la capolista Villafranca per 2-1 e il giorno successivo asfalta con il risultato di 3-10 l'Atletico Licata. L'ultima giornata della tappa vede impegnati i partenopei contro i padroni di casa del Bs Terracina. Il Napoli ne esce sconfitto con il risultato di 1-3.\nLa tappa di Catanzaro \u00e8 cruciale per il passaggio alle Final Eight , battendo in casa il Catanzaro e il Catanese il Napoli \u00e8 ad un passo dalla qualificazione alle Final Eight ma perdendo contro il Catania sfiora la qualificazione per un solo punto chiudendo cos\u00ec la stagione al 5\u00ba posto nel girone B.\nLa stagione 2017 in Napoli Beach Soccer parte come di consueto con la partecipazione alla Coppa Italia. L'inizio non \u00e8 dei migliori e negli Ottavi di Finale i Partenopei escono sconfitti con il risultato di 1-4 per mano del Pisa Beach Soccer.\nI bianco azzurri escono sconfitti anche contro il Livorno che si impone ai rigori dopo il pareggio per 2 a 2. Vittoriosi invece contro l'Ecosistema Catanzaro (7 a 4) perdono nell'ultima giornata contro la Vastese Beach Soccer, piazzandosi cos\u00ec in quattordicesima posizione.\nLa SerieAon parte invece con tutta un'altra energia. Nella prima tappa, quella di Castellammare del Golfo, in Napoli Beach Soccer vince due gare su tre. Vittorie per 6 a 1 contro il Lamezia Beach Soccer e 4 a 1 sul Barletta Beach Soccer. Sconfitta per 8 a 1 per mano del Catania Beach Soccer.\nDue vittorie su tre anche nella seconda tappa, quella di Viareggio, dove il Napoli si arrende solamente contro il Catanzaro Beach Soccer che supera gli azzurri per 9 a 3. Le vittorie arrivano invece contro la plurititolata Terracina Beach Soccer (5-1) e Canalicchio Beach Soccer (4-3).\nLa tappa di Catanzaro \u00e8 quella decisiva per l'accesso alla Final Eight. In questa location Napoli supera entrambe le squadre. Il Sicilia Beach Soccer viene superato con il risultato di 6 a 5 mentre l'Atletico Licata si arrende con il risultato di 8 a 0.\nLa Final Eight (traguardo che non veniva raggiunto da 7 anni) vede il Napoli arrendersi ai Quarti di Finale contro la Sambenedettese (che vincer\u00e0 poi lo scudetto) con il risultato di 3-5.\nIn semifinale il Napoli batte per la seconda volta in questa stagione il Terracina Beach Soccer con il risultato di 6 a 4.\nNella finale valevole per il 5\u00ba posto il Napoli viene sconfitta dal Livorno Beach Soccer con il risultato di 6 a 5, arrivando per questo in sesta posizione nel ranking nazionale.\nLa Rosa 2015.\nLa Rosa 2010"}
{"id": "2541392", "revid": "165042", "url": "https://it.wikipedia.org/wiki?curid=2541392", "title": "Riga parallela", "text": ""}
{"id": "2541394", "revid": "1543377", "url": "https://it.wikipedia.org/wiki?curid=2541394", "title": "Fuchsite", "text": "La Fuchsite \u00e8 una variet\u00e0 di muscovite di colore verde-argentato con cristalli lamellari contenente cromo trivalente al posto dell'alluminio.\nSi trova in agglomerati cristallini spesso con impurit\u00e0 nere dovute alla presenza di altre rocce con un sistema cristallino molto simile.\nDi abito reniforme \u00e8 al primo grado della scala di Mohs (si riga con un'unghia) e presenta una lucentezza vitrea.\nIl colore verde \u00e8 dovuto a impurezze di cromo, il cromo sostituisce qualche atomo di alluminio, tuttavia per parlare di fuchsite, il cromo deve essere superiore al 4,8 % del minerale, altrimenti si parla di mariposite che prende il nome da Mariposa in California, mentre la fuchsite prende il nome da Johann Nepomuk von Fuchs, geologo e mineralogista tedesco.\nAbito cristallino.\nMassivo, micaceo.\nForme in cui si presenta in natura.\nIn aggregati scagliosi o in cristalli che caratterizzano la dolomia di Lengenbach nella Binntal.\nOrigine e giacitura.\nNei graniti e nelle pegmatiti. Anche in micascisti insieme a biotite, in dolomie metamorfizzate o in marmi o in calcescisti o in peridotiti oliviniche o in serpentini.\nPropriet\u00e0 chimico fisiche.\n\u00c8 inattaccabile dagli acidi ed \u00e8 infusibile.\nStrutturalmente il minerale \u00e8 una mica: nel dettaglio alcuni strati sono formati da atomi di ossigeno che formano un tetraedro al cui centro vi \u00e8 un atomo di silicio. Gli atomi di ossigeno sono uniti triangolarmente a formare delle maglie a struttura esagonale di grandezza indefinita. Gli altri strati sono formati da ottaedri in cui al centro vi sono l'alluminio o il cromo e ai vertici gli altri elementi della fuchsite, escluso il potassio. Gli strati di ottaedri sono alternati ai tetraedri formando un pacchetto e questi pacchetti sono uniti tra loro tramite atomi di potassio."}
{"id": "2541395", "revid": "1543377", "url": "https://it.wikipedia.org/wiki?curid=2541395", "title": "Episodi di Shin Chan (secondo ciclo di trasmissione italiana)", "text": "Questa \u00e8 una lista degli episodi del secondo ciclo di trasmissione italiana dell'anime Shin Chan. In Italia, gli episodi sono stati trasmessi in ordine sparso rispetto all'originale. Questo ciclo di episodi, che \u00e8 stato trasmesso su Cartoon Network dal 15 giugno 2009 ed ha alcuni doppiatori diversi rispetto al doppiaggio dei precedenti episodi, \u00e8 stato acquistato dalla Spagna. Nel 2010 questi episodi sono stati replicati da Boing.\nOgni episodio \u00e8 diviso in mini-episodi della durata di circa 10 minuti l'uno."}
{"id": "2541399", "revid": "110157", "url": "https://it.wikipedia.org/wiki?curid=2541399", "title": "San Fernando (Honduras)", "text": "San Fernando \u00e8 un comune dell'Honduras facente parte del dipartimento di Ocotepeque.\nIl comune venne istituito il 16 maggio 1917 con parte del territorio del comune di San Jorge."}
{"id": "2541401", "revid": "115751", "url": "https://it.wikipedia.org/wiki?curid=2541401", "title": "Nazionale di hockey su ghiaccio dell'Austria", "text": ""}
{"id": "2541403", "revid": "115751", "url": "https://it.wikipedia.org/wiki?curid=2541403", "title": "Nazionale di hockey su ghiaccio della Svezia", "text": ""}
{"id": "2541404", "revid": "339392", "url": "https://it.wikipedia.org/wiki?curid=2541404", "title": "Nazionale di hockey su ghiaccio degli Stati Uniti", "text": ""}
{"id": "2541405", "revid": "115751", "url": "https://it.wikipedia.org/wiki?curid=2541405", "title": "Nazionale di hockey su ghiaccio della Slovenia", "text": ""}
{"id": "2541406", "revid": "115751", "url": "https://it.wikipedia.org/wiki?curid=2541406", "title": "Nazionale di hockey su ghiaccio della Slovacchia", "text": ""}
{"id": "2541408", "revid": "1305772", "url": "https://it.wikipedia.org/wiki?curid=2541408", "title": "Nazionale di hockey su ghiaccio della Norvegia", "text": "L'espressione nazionale di hockey su ghiaccio della Norvegia pu\u00f2 essere riferita a:"}
{"id": "2541409", "revid": "115751", "url": "https://it.wikipedia.org/wiki?curid=2541409", "title": "Nazionale di hockey su ghiaccio della Bielorussia", "text": ""}
{"id": "2541411", "revid": "115751", "url": "https://it.wikipedia.org/wiki?curid=2541411", "title": "Nazionale di hockey su ghiaccio della Mongolia", "text": ""}
{"id": "2541412", "revid": "115751", "url": "https://it.wikipedia.org/wiki?curid=2541412", "title": "Nazionale di hockey su ghiaccio della Lettonia", "text": ""}
{"id": "2541415", "revid": "110157", "url": "https://it.wikipedia.org/wiki?curid=2541415", "title": "San Francisco del Valle", "text": "San Francisco del Valle \u00e8 un comune dell'Honduras facente parte del dipartimento di Ocotepeque.\nIl comune risulta come entit\u00e0 autonoma nel censimento del 1887 con la denominazione \"San\nFrancisco Chucuyue\"."}
{"id": "2541416", "revid": "115751", "url": "https://it.wikipedia.org/wiki?curid=2541416", "title": "Nazionale di hockey su ghiaccio della Repubblica Ceca", "text": ""}
{"id": "2541417", "revid": "115751", "url": "https://it.wikipedia.org/wiki?curid=2541417", "title": "Nazionale di hockey su ghiaccio della Finlandia", "text": ""}
{"id": "2541418", "revid": "115751", "url": "https://it.wikipedia.org/wiki?curid=2541418", "title": "Nazionale di hockey su ghiaccio della Danimarca", "text": ""}
{"id": "2541421", "revid": "337866", "url": "https://it.wikipedia.org/wiki?curid=2541421", "title": "Darnah", "text": ""}
{"id": "2541423", "revid": "337866", "url": "https://it.wikipedia.org/wiki?curid=2541423", "title": "Sabhah", "text": ""}
{"id": "2541424", "revid": "339392", "url": "https://it.wikipedia.org/wiki?curid=2541424", "title": "Az Zawiyah", "text": ""}
{"id": "2541425", "revid": "110157", "url": "https://it.wikipedia.org/wiki?curid=2541425", "title": "San Jorge (Honduras)", "text": "San Jorge \u00e8 un comune dell'Honduras facente parte del dipartimento di Ocotepeque.\nIl comune risulta come entit\u00e0 autonoma gi\u00e0 nel censimento del 1887."}
{"id": "2541432", "revid": "599013", "url": "https://it.wikipedia.org/wiki?curid=2541432", "title": "The Supremes Sing Holland-Dozier-Holland", "text": "The Supremes Sing Holland-Dozier-Holland \u00e8 un album del gruppo musicale femminile R&amp;B statunitense The Supremes, pubblicato nel 1967 dalla Motown Records. Tutti i brani sono stati scritti dal principale team produttivo dell'etichetta Holland-Dozier-Holland."}
{"id": "2541435", "revid": "122014195", "url": "https://it.wikipedia.org/wiki?curid=2541435", "title": "Chiesa di Santa Maria degli Angeli (Brindisi)", "text": "La chiesa di Santa Maria degli Angeli sorge in piazza Angeli, a Brindisi.\nStoria.\nFatta costruire dal santo Lorenzo da Brindisi su terreni di sua propriet\u00e0, venne destinata alle suore clarisse di Brindisi. I lavori, finanziati in gran parte da Massimiliano I, elettore di Baviera, iniziarono nel 1609, e prevedevano la costruzione di una chiesa e di un monastero.\nIn funzione dal 1619, il monastero fu abbattuto all'inizio del XX secolo.\nStruttura.\nLa struttura della chiesa \u00e8 realizzata con pietra calcarenitica detta carparo.\nLa pianta \u00e8 a croce latina.\nLa facciata \u00e8 di stile barocco, decorata con fiori e putti. \nLa porta lignea \u00e8 ornata con bassorilievi raffiguranti San Francesco d'Assisi, Santa Chiara, San Giovanni e San Matteo.\nInterni.\nL'interno, a navata unica, presenta lateralmente quattro cappelle, nelle quali sono ospitate alcune opere pittoriche e scultoree, tra cui un crocefisso attribuito a Angelo da Pietrafitta, proveniente dalla Chiesa di Santa Maria del Casale, il dipinto \"Estasi di san Lorenzo\" attribuito ad Oronzo Tiso (XVIII secolo).\nNella cappella dedicata al santo \u00e8 conservato un crocefisso d'avorio donato da Lorenzo di Brindisi, utilizzato allo stesso Lorenzo per incitare i soldati cristiani nella battaglia di Sz\u00e9kesfeh\u00e9rv\u00e1r (Albareale) del 1601 contro gli ottomani. Qui sono conservati anche gli effetti personali del santo, tra cui il libro che usava per pregare e parti dell'abito da sacerdote che indossava. Inoltre ci sono tantissime reliquie di santi diversi, per lo pi\u00f9 pezzi di ossa. \nNel transetto, un reliquiario contenente una vertebra di san Lorenzo \u00e8 posto vicino alla sua statua. Ci anche sono quattro tele: Adorazione dei pastori, Adorazione dei Magi, Circoncisione, Fuga in Egitto, attribuite a Diego Oronzo Bianco (1683-1767) ed eseguite nel terzo decennio del secolo decimoottavo.\nDietro l'altare maggiore, ornato con statue dei santi Francesco e Chiara, vi \u00e8 un dipinto raffigurante l\"\"Immacolata tra gli Angeli\", di Pieter De Witte."}
{"id": "2541436", "revid": "110157", "url": "https://it.wikipedia.org/wiki?curid=2541436", "title": "San Marcos (Ocotepeque)", "text": "San Marcos \u00e8 un comune dell'Honduras facente parte del dipartimento di Ocotepeque.\nLa citt\u00e0 si trova nell'Honduras occidentale, al confine con Guatemala e El Salvador. Fu fondata dai cercatori d'oro spagnoli e belgi.\nIl comune venne istituito nel 1845."}
{"id": "2541442", "revid": "110157", "url": "https://it.wikipedia.org/wiki?curid=2541442", "title": "The Supremes Sing Rodgers &amp; Hart", "text": "The Supremes Sing Rodgers &amp; Hart \u00e8 un album del gruppo musicale femminile R&amp;B statunitense The Supremes, pubblicato nel 1967 dalla Motown Records. Il brano \u00e8 composto da cover del duo Richard Rodgers e Lorenz Hart."}
{"id": "2541444", "revid": "767487", "url": "https://it.wikipedia.org/wiki?curid=2541444", "title": "Raimundo P\u00e9rez Lezama", "text": "Carriera.\nClub.\nLezama \u00e8 stato uno dei \"Bambini di guerra\", in quanto fu costretto ad emigrare prima della prima della guerra civile spagnola, raggiungendo il porto di Southampton il 23 maggio 1937. Dopo aver giocato nella squadra della sua scuola, fu messo sotto contratto dalla squadra di quella citt\u00e0, esordendo in un match contro l'Arsenal. Al suo ritorno in Spagna nel 1940 firm\u00f2 con l'Arenas Getxo, mentre nella stagione seguente entr\u00f2 a far parte dell'Athletic Bilbao.\nDebutt\u00f2 in prima divisione spagnola il 27 settembre 1942 nella partita Athletic-Betis 5-0.\nNella stagione 1946-1947 ottiene il Trofeo Zamora, avendo sub\u00ecto solo 29 gol in 23 partite.\nDal 1951 cominci\u00f2 il lento declino, venendo spesso lasciato in panchina in favore del pi\u00f9 giovane Carmelo Cedr\u00fan: tra il 1952 e il 1957 gioc\u00f2 soltanto 12 partite di campionato.\nNel 1957 pass\u00f2 all'Indautxu, dove si incontr\u00f2 con i suoi ex compagni di squadra Zarra, Panizo e \"Piru\" Gainza.\nLa stagione successiva pass\u00f2 al Sestao Sport, per concludere la carriera due anni dopo all'Arenas Getxo.\nNel suo palmar\u00e8s figurano due scudetti e sei Coppe del Re, oltre al trofeo Zamora.\nNazionale.\nGioc\u00f2 ua sola partita con la Nazionale di calcio della Spagna, il 26 gennaio 1947 nella partita contro il Portogallo."}
{"id": "2541448", "revid": "1543377", "url": "https://it.wikipedia.org/wiki?curid=2541448", "title": "Santa Fe (Ocotepeque)", "text": "Santa Fe \u00e8 un comune dell'Honduras facente parte del dipartimento di Ocotepeque.\nIl comune figurava come entit\u00e0 autonoma gi\u00e0 nel censimento del 1887."}
{"id": "2541451", "revid": "287204", "url": "https://it.wikipedia.org/wiki?curid=2541451", "title": "Mitragliere (cacciatorpediniere)", "text": "Il Mitragliere \u00e8 stato un cacciatorpediniere della Regia Marina.\nStoria.\nUna volta in servizio fu assegnato alla XII Squadriglia cacciatorpediniere.\nTra il 12 e il 16 giugno 1942 partecip\u00f2 alla battaglia di mezzo giugno.\nDal 2 luglio di quell'anno fu dislocato a Navarino insieme ai gemelli \"Bersagliere\", \"Corazziere\" e \"Alpino\" e agli incrociatori leggeri \"Garibaldi\", \"Duca d\u2019Aosta\" e \"Duca degli Abruzzi\" che formavano l'VIII Divisione incrociatori, permanendovi per quattro mesi: tale formazione sarebbe dovuta intervenire nel caso che i convogli in navigazione nell'area centroorientale del Mediterraneo venissero attaccati da navi partite dalle basi mediorientali britanniche, ma non ve ne fu mai la necessit\u00e0.\nSvolse varie missioni sulle rotte dei convogli.\nIl 26 novembre 1942 scort\u00f2 a Biserta le motonavi \"Citt\u00e0 di Napoli\" e \"Citt\u00e0 di Tunisi\".\nIl 10 dicembre effettu\u00f2 una missione di trasporto truppe da Trapani a Biserta.\nIl 9 agosto 1943 salp\u00f2 da La Spezia con i cacciatorpediniere \"Gioberti\" e \"Carabiniere\", di scorta alla VIII Divisione (incrociatori leggeri \"Garibaldi\" e \"Duca d'Aosta\") diretta a Genova. Alle 18:24 la formazione fu avvistata al largo di Punta Mesco dal sommergibile britannico \"Simoon\", che lanci\u00f2 quattro siluri contro il \"Garibaldi\"; questi riusc\u00ec di evitarli con la manovra, e lo stesso fece il \"Mitragliere\", mentre il \"Gioberti\" fu colpito e affond\u00f2 spezzato in due. \nArmistizio e internamento alle Baleari.\nAlla proclamazione dell'armistizio dell'8 settembre, la nave si trovava presso la base di La Spezia da dove, al comando del capitano di vascello Giuseppe Marini, salp\u00f2 alle 03:00 del mattino del 9 settembre con il resto delle unit\u00e0 presenti nella base, per ottemperare le clausole che riguardavano la flotta, che prevedevano il trasferimento immediato delle navi italiane in localit\u00e0 che sarebbero state designate dal Comandante in Capo alleato, dove le navi italiane sarebbero rimaste in attesa di conoscere il proprio destino.\nLa formazione navale salp\u00f2 con destinazione l'isola della Maddalena, dove tutto era pronto per l'ormeggio delle navi e dove si sarebbero trovati il re Vittorio Emanuele III e il governo, con le navi da battaglia \"Roma\" con l'insegna dell'ammiraglio Bergamini, \"Vittorio Veneto\" e \"Italia\" che costituivano la IX Divisione, con gli incrociatori \"Montecuccoli\", \"Eugenio di Savoia\" e \"Attilio Regolo\", che in quel momento costituivano la VII Divisione, i cacciatorpediniere, \"Fuciliere\", \"Carabiniere\" e \"Velite\" che con il \"Mitragliere\" costituivano la XII Squadriglia, i cacciatorpediniere \"Legionario\", \"Oriani\", \"Artigliere\" e \"Grecale\" della XIV Squadriglia e una Squadriglia di torpediniere formata da \"Pegaso\", \"Orsa\", \"Orione\", \"Ardimentoso\" e \"Impetuoso\", nave insegna della squadriglia. L'incrociatore Attilio Regolo inoltre fungeva da nave comando del gruppo dei cacciatorpediniere, con insegna del capitano di vascello Franco Garofalo, il quale tuttavia, a causa di un ritardo nell'approntamento del Regolo venne autorizzato da Bergamini a imbarcare sull'Italia.\nLa formazione, circa tre ore dopo la partenza, si ricongiunse con il gruppo navale proveniente da Genova, formato dalle unit\u00e0 della VIII Divisione, costituita da \"Garibaldi\", \"Duca d'Aosta\" e \"Duca degli Abruzzi\", nave insegna dell'ammiraglio Luigi Biancheri, preceduti dalla torpediniera \"Libra\", al cui comando c'era il capitano di corvetta Nicola Riccardi. Dopo il ricongiungimento delle due formazioni navali, per ottenere una omogeneit\u00e0 nelle caratteristiche degli incrociatori, il \"Duca d'Aosta\" pass\u00f2 dalla VIII alla VII Divisione, sostituendo l\"Attilio Regolo\" che pass\u00f2 alle dipendenze della VIII Divisione.\nLa formazione navale, passata tra Imperia e Capo Corso, punt\u00f2 a sud, mantenendosi a una ventina di chilometri dalle coste occidentali della Corsica, quindi le unit\u00e0 si diressero verso est in direzione delle Bocche di Bonifacio. Durante la navigazione vi furono tre allarmi aerei, in occasione dei quali le navi si misero a zigzagare. All'imboccatura delle Bocche di Bonifacio, all'altezza di Capo Testa, la squadra si dispose in linea di fila, con in testa le sei torpediniere, quindi i sei incrociatori seguiti dalle tre corazzate e infine gli otto cacciatorpediniere.\nPur avendo l'ammiraglio Bergamini richiesto una scorta aerea, quasi tutte le squadriglie da caccia in Sardegna e Corsica erano in trasferimento verso Roma, e solo quattro Macchi M.C.202 decollarono da Vena Fiorita, un aeroporto militare ora dismesso vicino a Olbia, per la scorta, ma non essendo stato indicato che la flotta navigava a ovest e non a est della Corsica, la cercarono senza esito per oltre un'ora. Tra le 14:30 e le 14:45, quando la flotta stava per giungere al punto pi\u00f9 stretto delle Bocche di Bonifacio, l'ammiraglio Bergamini ricevette da Supermarina un messaggio con il quale si comunicava che La Maddalena era stata occupata dai tedeschi e gli venne ordinato di cambiare rotta e dirigersi verso Bona in Algeria. Bergamini ordin\u00f2 di invertire subito la rotta di 180\u00b0 e dopo che la manovra venne eseguita a velocit\u00e0 elevata l'ordine della linea di fila si trov\u00f2 a essere esattamente opposto a quello precedente, con i cacciatorpediniere in testa e le torpediniere in coda.\nDurante la giornata, aerei tedeschi avevano eseguito senza successo un attacco sulla formazione italiana, con uno sgancio in picchiata, e un ricognitore Ju-88 aveva gi\u00e0 avvistato, intorno alle 10:50, la flotta e segnalato che faceva rotta in direzione dell'Asinara.\nAlle 15:15 del 9 settembre, tuttavia, la formazione fu attaccata da bombardieri Dornier Do 217 tedeschi: dapprima fu leggermente danneggiata la corazzata \"Italia\" da una bomba caduta vicino allo scafo, poi, alle 15:42, la corazzata \"Roma\" fu raggiunta da una bomba-razzo che, perforati tutti i ponti, scoppi\u00f2 sotto la chiglia provocando gravi danni tra i quali una falla nello scafo, danni alle artiglierie contraeree e un locale macchine fuori uso (con riduzione della velocit\u00e0 a 16 nodi; dieci minuti pi\u00f9 tardi la stessa nave fu centrata da una seconda bomba in corrispondenza di un deposito munizioni: devastata da una colossale deflagrazione, la \"Roma\" si capovolse e affond\u00f2, spezzandosi in due, in 19 minuti, portando con s\u00e9 1393 uomini. Senza attendere ordini \"Mitragliere\" e \"Carabiniere\" invertirono immediatamente la rotta per recuperare i superstiti, seguiti da Regolo e Fuciliere. A queste unit\u00e0 si aggiunsero le torpediniere \"Pegaso\", \"Orsa\" e \"Impetuoso\". Per il soccorso ai naufraghi tutti gli ordini vennero emanati gi\u00e0 alcuni minuti prima dell'affondamento della corazzata Roma e alle 16:07 per i soccorsi vennero distaccatii due gruppi navali: uno costituito dall'incrociatore Attilio Regolo e da tre unit\u00e0 della XII Squadriglia Cacciatorpediniere: Mitragliere,) Carabiniere e Fuciliere; l'altro includeva tre torpediniere: Pegaso, Impetuoso e Orsa. Il primo gruppo era posto agli ordini del capitano di vascello Giuseppe Marini, mentre la squadriglia torpediniere era comandata dal capitano di fregata Riccardo Imperiali di Francavilla, comandante del Pegaso. Ben 1352 marinai del \"Roma\" persero la vita. I naufraghi, recuperati dalle unit\u00e0 navali inviate in loro soccorso, furono 622, di cui 503 salvati dai tre cacciatorpediniere, 17 dall\"Attilio Regolo\" e 102 dalle tre torpediniere \"Orsa\", \"Pegaso\" e \"Impetuoso\". \nA prendere il comando della flotta, dopo l'affondamento della corazzata \"Roma\", fu l'ammiraglio Oliva, il pi\u00f9 anziano tra gli ammiragli della formazione e comandante della VII Divisione con insegna sull\"Eugenio di Savoia\", e mentre le sette navi si erano fermate a recuperare i morti e i feriti dell'ammiraglia, il resto della squadra prosegu\u00ec la navigazione dirigendo verso Bona, dove al largo ad attenderla c'erano navi inglesi, che scortarono le unit\u00e0 italiane verso Malta, destinazione scelta dagli Alleati, dove la formazione si sarebbe ricongiunta con il gruppo proveniente da Taranto guidato dall'ammiraglio Da Zara.\nIl recupero dei naufraghi si concluse poco prima delle 18:00. \nGiuseppe Marini, comandante del \"Mitragliere\", caposquadriglia della XII squadriglia, tenuto conto dei molti feriti gravi a bordo, avendo perso i contatti con la formazione al comando dell'ammiraglio Oliva, che non dava risposta ai suoi messaggi, richiese al \"Regolo\", nave comando del gruppo cacciatorpediniere di squadra, l'autorizzazione a dirigere ad alta velocit\u00e0 verso Livorno, ma venne informato dal comandante del Regolo, il capitano di fregata Marco Notarbartolo di Sciara, che il comandante del gruppo cacciatorpediniere di squadra, capitano di vascello Franco Garofalo, non era a bordo in quanto era stato autorizzato da Bergamini a imbarcarsi sulla corazzata \"Italia\", a causa di un piccolo ritardo nell'approntamento del \"Regolo\", ma la sua insegna era rimasta sul \"Regolo\" e a quel punto il comandante superiore in mare del gruppo delle sette navi, come ufficiale pi\u00f9 anziano, era proprio Marini, che si trovava all'improvviso a dover prendere delle decisioni, sprovvisto delle informazioni utili a questo scopo. \nIl gruppo si trovava nella impossibilit\u00e0 di mettersi in contatto con la formazione al comando dell'ammiraglio Oliva e con Supermarina, senza ricevere alcune risposta ai messaggi; inoltre l'intercettazione di alcuni messaggi di Supermarina dimostravano l'impossibilit\u00e0 di rientrare in porti italiani per sbarcare i feriti che avevano urgente bisogno di cure ospedaliere per cui era a quel punto necessario raggiungere le coste neutrali pi\u00f9 vicine per lo sbarco dei feriti che non era possibile curare a bordo a causa della gravit\u00e0 delle loro condizioni e inoltre le navi avevano ormai una ridotta autonomia a causa della riduzione delle scorte di nafta.\nMarini diede alle torpediniere libert\u00e0 di manovra sotto il comando del capitano di fregata Riccardo Imperiali, comandante del \"Pegaso\", assumendo il comando del resto della formazione composta dal \"Regolo\" e dai tre cacciatorpediniere. Marini decise di dirigere la propria formazione verso le isole Baleari, considerato che la Spagna era neutrale, sperando che avrebbe consentito lo sbarco dei feriti e fornito i necessari rifornimenti di carburante e acqua potabile, senza procedere all'internamento delle navi; le Baleari avevano anche il vantaggio di essere in posizione centrale rispetto a eventuali successivi spostamenti verso l'Italia, Tolone o l'Africa settentrionale. \nLe tre torpediniere al comando del capitano di fregata Imperiali lungo la rotta furono ripetutamente attaccate da aerei tedeschi, e perso ogni contatto con le altre navi, anche questo gruppo decise di dirigersi autonomamente verso le Baleari giungendo nel mattino del 10 settembre nella baia di Pollensa, nell'isola di Maiorca.\nMarini alle 7:10 del 10 settembre invi\u00f2 un messaggio alla VII Divisione Incrociatori in cui inform\u00f2 che avrebbe fatto rotta per Mah\u00f3n, nell'isola di Minorca, dove le altre unit\u00e0 giunsero alle 08:30. sbarcando i naufraghi della \"Roma\".\nIl giorno 11 settembre \"Mitragliere\", \"Fuciliere\", \"Carabiniere\" e \"Regolo\" vennero internati nella rada di Porto Mah\u00f3n, ove rimasero sino al 21 gennaio 1945, quando poterono rientrare in Italia e analoga sorte ebbe l\u2019\"Orsa\", mentre \"Pegaso\" e \"Impetuoso\" preferirono autoaffondarsi.\nComandanti.\nCapitano di fregata Silvio Garino (nato a Cairo Montenotte il 14 luglio 1901) (4 dicembre 1941 - 5 ottobre 1942)\nCapitano di vascello Giuseppe Marini di Buxalca (nato a Trapani il 28 aprile 1899) (6 ottobre 1942 - ottobre 1945)\nLa cessione alla Francia.\nFinita la guerra, il trattato di pace previde l'assegnazione del \"Mitragliere\" alla Francia come risarcimento dei danni di guerra.\nIl 15 luglio 1948 il \"Mitragliere\" fu ceduto con la sigla \"M 2\", alla Marine Nationale dove venne ribattezzato \"Jurien de la Graviere\". Radiato nel 1956, fu avviato alla demolizione."}
{"id": "2541454", "revid": "110157", "url": "https://it.wikipedia.org/wiki?curid=2541454", "title": "Sensenti", "text": "Sensenti \u00e8 un comune dell'Honduras facente parte del dipartimento di Ocotepeque.\nIl comune figurava come entit\u00e0 autonoma gi\u00e0 nel censimento del 1791."}
{"id": "2541455", "revid": "287204", "url": "https://it.wikipedia.org/wiki?curid=2541455", "title": "Suck! Una storia d'amore", "text": "Suck! Una Storia d'Amore (titolo originale \"You Suck! A Love Story\") \u00e8 un romanzo di Christopher Moore, edito per la prima volta nel 2007 negli Stati Uniti e nel 2009 in Italia.\nTrama.\nL'adolescente Tommy Flood si risveglia in piena notte in un grande appartamento di San Francisco dopo essere stato trasformato in vampiro dalla fidanzata ventiseienne Jodie, che in precedenza era stata vampirizzata da Elijah (un vampiro di otto secoli di et\u00e0 che Tommy aveva intrappolato all'interno di una statua di bronzo grazie all'aiuto degli \"Animali\", il suo gruppo di vecchi amici).\nTommy scopre pian piano quelli che sono i pro e i contro della sua nuova condizione di vampiro immortale, ma allo stesso tempo deve risolvere alcuni problemi: gli \"Animali\" hanno infatti scoperto della sua trasformazione in vampiro e sono di certo sulle sue tracce per eliminarlo; inoltre Tommy deve trovare uno schiavo per lui e per Jodie, ossia una persona che si occupi delle loro necessit\u00e0 nelle ore diurne, durante le quali devono stare segregati al buio (i raggi del sole infatti li ucciderebbero). Infine, i due giovani vampiri devono trovare del sangue per placare la loro sete, e per ovviare a questo problema decidono di succhiare periodicamente il sangue da un barbone e dal suo gatto, senza per\u00f2 ucciderli mai.\nIn poco tempo Tommy individua due perfetti schiavi nella giovanissima dark Alison (che preferisce farsi chiamare Abby Normal) e nel suo apatico amico gay Jared. Abby e Jared, insieme a Steve (uno studente universitario di origine asiatica che sta studiando una soluzione chimica in grado di ritrasformare i vampiri in esseri umani), aiutano Tommy e Jodie a difendersi dagli \"Animali\", da Elijah (che per la disattenzione di Tommy \u00e8 riuscito a liberarsi dalla statua di bronzo e ora vuole vendicarsi) e dai detective Rivera e Cavuto, che sospettano i due giovani vampiri di essere i colpevoli di una serie di omicidi che stanno avvenendo in citt\u00e0.\nDopo una serie di scontri e avventure, Elijah \u00e8 costretto a fuggire da San Francisco insieme a Blu, una prostituta un tempo alleata degli \"Animali\" e ora anch'essa divenuta vampiro. Gli \"Animali\", trasformati in vampiri da Blu, vengono ritrasformati in comuni mortali grazie agli esperimenti di Steve, divenuto ora il fidanzato di Abby Normal. A loro volta, Abby e Steve vanno a convivere nell'appartamento di Tommy e Jodie dopo averli intrappolati in una statua di bronzo. Steve non \u00e8 convinto che bronzare i due giovani vampiri sia stata una scelta giusta, ma Abby si giustifica in conclusione del libro affermando: \"mai c'\u00e8 stato un grande amore come il loro, sarebbe ingiusto separarli\".\nCollegamenti con altre opere di Christopher Moore.\nIn questo romanzo appaiono alcuni personaggi gi\u00e0 presenti in altre opere di Christopher Moore: per esempio i due detective Rivera e Cavuto, Abby Normal e l'Imperatore di San Francisco compaiono anche in \"Un Lavoro Sporco\". Di fatto, Suck! Una storia d'amore \u00e8 la continuazione di un precedente romanzo di Moore intitolato \"Bloodsucking Fiends: A Love Story\", pubblicato nel 1995 negli Stati Uniti e nel 2015 in Italia con il titolo 'La Vampira della porta accanto'."}
{"id": "2541465", "revid": "1543377", "url": "https://it.wikipedia.org/wiki?curid=2541465", "title": "Sinuapa", "text": "Sinuapa \u00e8 un comune dell'Honduras facente parte del dipartimento di Ocotepeque.\nIl comune figurava come entit\u00e0 autonoma gi\u00e0 nella divisione territoriale del 1889."}
{"id": "2541471", "revid": "125619637", "url": "https://it.wikipedia.org/wiki?curid=2541471", "title": "Lorenzo Herrera", "text": "Lorenzo Herrera nel 1923 con la sua famiglia, and\u00f2 a New York in cerca di nuove opportunit\u00e0 per la sua musica, nei primi anni per riuscire ad ottenere questo scopo e deve lavorare come calzolaio, ma ben presto riusc\u00ec ad ottenere un contratto per . Questa citt\u00e0 \u00e9 in una gran parte delle sue canzoni pi\u00f9 famose, che cita il famoso pasodoble, \"La Sultana del Avila\".\nLorenzo Herrera \u00e8 stato il pioniere nel portare la musica del Venezuela al di l\u00e0 della frontiera, riuscendo a firmare contratti con case discografiche internazionali, tenne concerti in Canada, Stati Uniti, Colombia, Argentina e altri paesi."}
{"id": "2541473", "revid": "767487", "url": "https://it.wikipedia.org/wiki?curid=2541473", "title": "L'insegnante al mare con tutta la classe", "text": "L'insegnante al mare con tutta la classe \u00e8 un film della Commedia sexy all'italiana del 1980 diretto dal regista Michele Massimo Tarantini.\nTrama.\nIl commendatore Ercole Cubetti dopo aver regalato al figlio Mario una lussuosa automobile per la sua promozione scopre, con enorme rammarico, che il figlio lo ha ingannato e, anzich\u00e9 essere stato promosso, \u00e8 stato rimandato in francese. Ritirata l'automobile al figlio si trasferisce nel suo hotel, in una localit\u00e0 marina vicino a Roma. Qui viene raggiunto dal figlio, dai compagni di classe del ragazzo, dalla moglie Enrichetta e dal cognato Paolo, preside della scuola frequentata da Mario.\nEnrichetta, preoccupata per i modi rozzi del commendatore, cerca in tutti i modi di nascondere i modi cafoni del marito. Ben presto alla comitiva si aggiunge Lisa Colombi, professoressa di francese procacciata dal preside Paolo per poter dare ripetizioni a Mario. Lisa \u00e8 una donna molto affascinante e porta il sobbuglio nell'albergo, soprattutto perch\u00e9 Ercole \u00e8 molto invaghito di lei.\nRiprese.\nLa maggior parte del film \u00e8 stata girata a Tirrenia, in Toscana, in particolare all'interno dell'Hotel Continental.\nDistribuzione.\nLa pellicola \u00e8 stata distribuita nelle sale cinematografiche italiane l'8 marzo 1980.\nData di uscita.\nAlcune date di uscita internazionali nel corso degli anni sono state:"}
{"id": "2541477", "revid": "37401", "url": "https://it.wikipedia.org/wiki?curid=2541477", "title": "Regno di Giuda", "text": "Il Regno di Giuda si form\u00f2 dopo la morte del re Salomone (circa 933 a.C.), quando il Regno di Giuda e Israele si scisse in due entit\u00e0 autonome:\nNumerosi Re degli Ebrei vi regnarono.\nIl regno gravit\u00f2 attorno alla capitale Gerusalemme e al suo tempio. Tutti i re furono della dinastia davidica. Venne distrutto nel 587 a.C. quando il re babilonese Nabucodonosor conquist\u00f2 Gerusalemme e deport\u00f2 gran parte della popolazione ebraica. Durante l'epoca asmonea ed erodiana venne chiamato \"Regno di Giudea\".\nLa sua storia \u00e8 documentata soprattutto dalla Bibbia, ma molte testimonianze archeologiche e letterarie sono ricavate dai documenti e resti archeologici dei popoli vissuti nella stessa area geografica (Egizi, Assiri, Babilonesi, Fenici).\nIntroduzione.\nIn seguito ad un periodo di instabilit\u00e0 in cui le lotte contro le popolazioni autoctone erano state condotte da capi detti Giudici (da cui prende nome l'omonimo libro dell'Antico Testamento), le dodici trib\u00f9 di Israele vennero riunite sotto l'autorit\u00e0 del primo re, Saul: secondo il racconto biblico, egli fu investito dal profeta Samuele su ordine divino. Saul si suicid\u00f2 dopo una sconfitta.\nIl secondo re fu Davide, genero di Saul, per un certo periodo in rivalit\u00e0 con Is-B\u00e0al, un figlio del re defunto, cui succedette Salomone, uno dei numerosi eredi di Davide; alla morte di quest'ultimo si cre\u00f2 una disputa tra le due trib\u00f9 meridionali (Giuda e Beniamino) e le dieci trib\u00f9 settentrionali (tutte le altre).\nSi arriv\u00f2 quindi alla frattura tra il regno di Giuda (a sud) e il Regno di Israele (a nord): il regno meridionale vide l'affermarsi della dinastia davidica con Roboamo figlio di Salomone, mentre al Nord divenne re l'efremita Geroboamo, e successivamente altre dinastie fino alla conquista assira.\nDa Roboamo all'esilio.\nSecondo la tradizione biblica, il regno di Giuda ebbe sorte migliore del Regno di Israele: si contamin\u00f2 in minor misura con i culti pagani cananei, egiziani o mesopotamici, e conobbe una maggior stabilit\u00e0 politica dovuta alla coesione intorno alla religione, alla dinastia davidica ed al tempio costruito da Salomone.\nIl regno di Giuda entr\u00f2 spesso in conflitto contro quello di Israele, con alterne fortune.\nIl declino fu progressivo, ma si acceler\u00f2 con la morte dell'ultimo grande re, Giosia, nella battaglia di Meghiddo (Armageddon). Ivi l'esercito ebraico, che tentava di sbarrare la strada all'esercito del faraone, sub\u00ec una grave sconfitta e il regno divenne quindi vassallo degli egizi. A breve ci fu la prima deportazione (597 a.C.) babilonese, quindi la distruzione di citt\u00e0 e del tempio unita ad una deportazione molto massiccia operata da Nabucodonosor nel 586 a.C., data in cui si fa finire il primo regno di Giuda.\nLista dei Re di Giuda.\nPer questo periodo, la maggior parte degli storici seguono la cronologia stabilita da William Albright, da Edwin R. Thiele, o da Gershon Galil, cronologie qui elencate. Tutte le date sono da intendersi a.C.\n\u00c8 necessario sottolineare che gli studiosi citati lamentano l'incoerenza di 1-2 Re e risolvono il problema introducendo le co-reggenze. Tuttavia c'\u00e8 da dire che se seguiamo la scaletta sincronica che fa riferimento all'anno di ascesa al trono, la quale riporta che il re X di Giuda regn\u00f2, ad esempio, dall'anno Z di regno del re Y d'Israele, nessuna delle tre cronologie \u00e8 valida, perch\u00e9 non tengono conto di un evidente problema di conservazione delle cifre che indicano la durata dei vari regni di Giuda e Israele.\nFine del regno.\nIn seguito alla battaglia di Karkemish del 605 a.C. tra egiziani e babilonesi, vinta da questi, la regione siro-palestinese cadde sotto il dominio babilonese. Nel 601 a.C. il re di Giuda Ioiakim (609-598 a.C.) si ribell\u00f2 confidando nell'aiuto egiziano. Il re babilonese Nabucodonosor mosse contro Giuda e conquist\u00f2 Gerusalemme il 16 marzo 597 a.C.. Deport\u00f2 il re Ioiachin (598-597 a.C.) e parte della classe dirigente del regno e nomin\u00f2 re Sedecia (597-587 a.C.). Nonostante il parere contrario del profeta Geremia e di Baruc, che consigliavano realisticamente la sottomissione a Babilonia, Sedecia si ribell\u00f2 contro Babilonia nel 589 a.C., e Nabucodonosor torn\u00f2 in Giudea e conquist\u00f2 Gerusalemme nel luglio-agosto del 587 a.C.. Il tempio fu distrutto e gran parte della classe dirigente e della popolazione esiliata. Giuda sub\u00ec la dominazione babilonese, persiana, col ritorno di molti ebrei dall'esilio, egiziana tolemaica e siriana, periodo in cui scoppi\u00f2 la rivolta nazionalista di Giuda Maccabeo.\nRegno di Giudea.\nI maccabei, rinominati Asmonei, riuscirono a riottenere l'indipendenza iniziando una nuova dinastia di re ebrei, contestata da alcuni ebrei perch\u00e9 non davidica, anche se discendente dall'eroe Giuda Maccabeo. Essa regn\u00f2 sulla Giudea, ma anche su Samaria e Galilea (territori dello scomparso Regno d'Israele). Dopo di loro vi fu la dominazione romana e i re-vassalli della dinastia erodiana.\nQuesti sovrani ebbero vari titoli a seconda del periodo: Re di Giudea, Re dei Giudei, tetrarca, etnarca, anche se la breve parte del Talmud ebraico che parla di loro definisce gli Asmonei come \"Re d'Israele\".\nLista dei Re e sovrani di Giudea.\nCasato Asmoneo.\nI due ultimi re furono deposti dal generale romano Pompeo, e nel 50 a.C. Giulio Cesare affid\u00f2 il regno vassallo di Giudea a sovrani Idumei, affiancati da procuratori romani (ovvero i prefetti e poi governatori romani della Giudea), iniziando la dinastia erodiana, contrastata, perch\u00e9 straniera, da Asmonei e altri pretendenti ebrei, evidenziati nella lista:\nCasato erodiano e vari pretendenti al trono.\nNel 135 avvenne la definitiva distruzione di Gerusalemme sostituita da \"Aelia Capitolina\"; la Giudea (\"Iudaea\") diventa Palestina (\"Syria Palaestina\") per ordine dell'imperatore Adriano."}
{"id": "2541479", "revid": "287204", "url": "https://it.wikipedia.org/wiki?curid=2541479", "title": "Personaggi di True Blood", "text": "Questa voce contiene un elenco dei personaggi presenti nella serie televisiva True Blood.\nPrincipali.\nSookie Stackhouse.\nSookie Stackhouse (Anna Paquin, ) \u00e8 una cameriera telepate, protagonista della serie, che ha perso i genitori quando era bambina ed \u00e8 stata cresciuta insieme al fratello maggiore Jason dalla nonna Adele. Convive da sempre con il dono della telepatia, che vede pi\u00f9 come un handicap, ma quando scopre di non poter ascoltare i pensieri dei vampiri, capisce che il vampiro Bill Compton pu\u00f2 essere l'uomo ideale per lei e si innamora di lui. Sookie e Bill iniziano una storia d'amore per la quale la ragazza deve lottare contro i pregiudizi degli abitanti della cittadina di Bon Temps e per la quale si trova suo malgrado a rapportarsi con un mondo soprannaturale fatto di inquietanti creature spesso in conflitto tra loro. In realt\u00e0, come scoprir\u00e0 lei stessa nel corso della serie, neanche Sookie \u00e8 del tutto umana, ma per met\u00e0 \u00e8 una fata spiegando il perch\u00e9 ha poteri telepatici (comune nelle fate). Alla fine della terza stagione lascia Bill e nella quarta stagione si innamora del vampiro Eric Northman con il quale ha una storia d'amore, fino a quando non lascia anche quest'ultimo perch\u00e9 capisce di amare entrambi i vampiri. Oltre alla telepatia possiede il potere di manipolare l'energia magica detta lumocinesi (uno dei poteri pi\u00f9 potenti delle fate) e poter lanciare incantesimi. Durante la quinta stagione conosce in maniera pi\u00f9 approfondita il mondo delle fate ed impara a gestire meglio i suoi poteri. Nella sesta stagione, affronta la minaccia del vampiro-fata Warlow ed instaura una relazione con il lupo mannaro Alcide Herveaux. Durante la settima stagione deve affrontare il lutto per la morte di Alcide e di Tara e si impegna a proteggere la citt\u00e0 dalla minaccia dei vampiri infetti. Dopo aver infettato Bill con il suo sangue, ricomincia una relazione con lui e tenta di trovare una cura per salvargli la vita, ma il vampiro decide di lasciarsi morire. Alla fine della serie uccide Bill, su richiesta di quest'ultimo, e in un salto temporale di alcuni anni si scopre che ha un nuovo compagno, dal quale aspetta il primo figlio.\nBill Compton.\nWilliam Thomas \"Bill\" Compton (Stephen Moyer, ) \u00e8 un vampiro centenario di cui Sookie si innamora. Bill \u00e8 diverso dagli altri vampiri, in quanto non manifesta lo stesso atteggiamento aggressivo dei suoi simili, predilige una vita appartata e solitaria e spesso mostra atteggiamenti e sentimenti umani. Nato a Bon Temps il 9 aprile 1835, Bill ha combattuto durante la guerra civile, e proprio in quel periodo viene vampirizzato dalla vampira Lorena Krasiki, con la quale fa coppia per circa un secolo vivendo la sua nuova vita da vampiro e rinunciando per sempre e a malincuore alla moglie Caroline e ai due figli Sarah e Thomas. Alla fine della prima stagione, per salvare la vita a Sookie \u00e8 costretto ad uccidere un altro vampiro (infrangendo la regola della sua specie secondo cui un vampiro non pu\u00f2 uccidere un proprio simile) e per questo viene condannato a vampirizzare una ragazza adolescente di nome Jessica Hamby, di cui diventa tutore e mentore nella sua vita da vampira. Nella quarta stagione diventa Re dei vampiri della Louisiana. Nella quinta stagione si unisce al movimento dei sanguinisti (setta di vampiri che predicano la superiorit\u00e0 della razza vampira su quella umana), diventa cancelliere dell'Autorit\u00e0 dei vampiri e dopo aver bevuto il sangue della dea Lilith muore per poi risorgere dal suo stesso sangue come nuovo vampiro pi\u00f9 forte e con abilit\u00e0 particolari quali la telecinesi e la capacit\u00e0 di vedere il futuro. Alla fine della sesta stagione, torna ad essere un vampiro normale e perde i suoi nuovi poteri. Nella settima stagione si ammala di epatite V, contraendo il virus dopo aver bevuto il sangue di Sookie, che provoca un progresso veloce della malattia. Nonostante le suppliche di Sookie e Jessica, Bill rifiuta di guarire e decide di accettare la vera morte. Alla fine della serie si fa uccidere da Sookie e i suoi resti vengono sepolti accanto alle tombe della moglie e dei figli. \nEric Northman.\nEric Northman (Alexander Skarsg\u00e5rd, ) \u00e8 un antico e potente vampiro di origini vichinghe, infatti nella vita umana era un principe vichingo, nato nel 1046 in Scandinavia e vampirizzato nel 1077 dall'antico vampiro Godric. Eric \u00e8 un vampiro bello, affascinante e spesso privo di sentimenti. \u00c8 lo sceriffo dell'Area 5 della Louisiana ed \u00e8 proprietario del bar gotico per vampiri chiamato Fangtasia, che si trova a Shreveport e che gestisce insieme a Pam, la vampira da lui \"creata\" alla quale \u00e8 molto legato. Dopo aver conosciuto Sookie sviluppa un interesse verso di lei, inizialmente per le abilit\u00e0 telepatiche della ragazza ma successivamente per Sookie come persona. Cos\u00ec, con vari mezzi, tenta di far lasciare Sookie e Bill e di far sua la ragazza. Nella quarta stagione \u00e8 vittima di un incantesimo che gli provoca la perdita della memoria e mostra il lato tenero e sentimentale di Eric, che colpisce notevolmente Sookie, a tal punto che i due si innamorano ed iniziano una storia d'amore, che per\u00f2 termina alla fine della medesima stagione. Durante la sesta stagione, si impegna nella lotta contro il governatore Burrell e le sue misure anti-vampiri, per proteggere se stesso e le persone a lui care. Nel finale della sesta stagione, con la morte di Warlow, tutti coloro che avevano bevuto il sangue di Bill o dello stesso Warlow perdono la facolt\u00e0 di poter vivere alla luce del sole, incluso Eric che trovandosi in uno spazio aperto sulle montagne svedesi prende fuoco. Nella settima stagione si scopre che \u00e8 ancora vivo, ma \u00e8 malato di epatite V. Convinto da Pam, torna negli Stati Uniti con l'intento di uccidere Sarah Newlin, la responsabile della diffusione dell'epidemia. Guarisce dalla malattia dopo aver bevuto il sangue di Sarah, contenente l'antidoto per l'epatite V. Alla fine della serie, in un salto temporale di alcuni anni, si scopre che Eric \u00e8 diventato un imprenditore milionario producendo il New Blood, bevanda contenente il sangue di Sarah.\nSam Merlotte.\nSam Merlotte (Sam Trammell, ) \u00e8 il proprietario del Merlotte's, il locale in cui lavora Sookie. \u00c8 un mutaforma, che pu\u00f2 assumere le sembianze di diversi animali ed \u00e8 originario di Wright (Texas), dove viveva con la famiglia adottiva, che una volta scoperta la sua natura soprannaturale lo abbandon\u00f2. Durante la prima stagione nutre dei sentimenti nei confronti di Sookie e cerca di proteggerla e tenerla lontana dal vampiro Bill, poich\u00e9 non accetta la relazione tra i due. Nella seconda stagione \u00e8 l'oggetto del desiderio della perfida e ambigua Maryann Forrester, mentre nella terza stagione conosce i suoi veri genitori e scopre di avere un fratello ventenne di nome Tommy (anch'egli mutaforma come lui e la madre) di cui si prender\u00e0 cura. Nella quarta stagione intraprende una relazione sentimentale con la mutaforma Luna Garza. Quest'ultima muore all'inizio della sesta stagione, lasciando a Sam il compito di crescere la figlia licantropo Emma. Per adempiere a questo compito entra in conflitto con il branco di lupi mannari di Shreveport. Alla fine della sesta stagione, diventa sindaco di Bon Temps e si fidanza con Nicole Wright, dalla quale aspetta una figlia. Nella settima stagione si trasferisce a Chicago su richiesta di Nicole. Alla fine della serie, in un salto temporale di alcuni anni, si vede Sam tornare a Bon Temps dai suoi amici, insieme a Nicole, la prima figlia Victoria e il secondo genito. \nJason Stackhouse.\nJason Stackhouse (Ryan Kwanten, ) \u00e8 il fratello maggiore di Sookie che come lei \u00e8 stato cresciuto dalla nonna Adele dopo la morte dei loro genitori. Jason \u00e8 un operaio dei cantieri stradali di Bon Temps ed \u00e8 un donnaiolo poich\u00e9 ha avventure sessuali con molte ragazze della citt\u00e0. Nella prima stagione la sua passione per il sesso lo porta ad essere sospettato di alcuni omicidi, quando alcune donne con cui era stato a letto vengono brutalmente uccise. Inoltre, Jason inizia ad assumere sangue di vampiro, il V, di cui diventa dipendente insieme alla fidanzata Amy Burley (anche lei poi vittima del serial killer Ren\u00e9). Nella seconda stagione, una volta disintossicato dal V, Jason si unisce alla \"Compagnia del Sole\", una chiesa anti-vampiri. Nella terza stagione intreccia una relazione con la misteriosa Crystal Norris. Nella quarta stagione diventa poliziotto, viene morso e violentato dalla comunit\u00e0 di pantere mannare di Hotshot di cui fa parte Crystal e dalle quali per\u00f2 riesce a scappare. Durante la fuga, viene trovato gravemente ferito dal migliore amico Hoyt e dalla vampira Jessica, che lo salva donandogli il suo sangue. Da allora Jason comincia a provare un'attrazione per Jessica ed instaura con lei una relazione che compromette la sua amicizia con Hoyt. Durante la sesta stagione viene rinchiuso nel campo di concentramento per vampiri, dove conosce la vampira Violet Mazurski con la quale instaura una relazione. Nella settima stagione difende la citt\u00e0 dall'attacco dei vampiri infetti, termina la relazione con Violet dopo averla tradita con Jessica, rincontra il suo amico Hoyt di ritorno dall'Alaska e fa la conoscenza della nuova fidanzata di quest'ultimo, Brigette. Alla fine della serie, in un salto temporale di alcuni anni, si scopre che Jason ha una relazione sentimentale con Brigette, dalla quale ha avuto tre figli. \nTara Thornton.\nTara Thornton (Rutina Wesley, ) \u00e8 la migliore amica di Sookie e lavora come barista al Merlotte's. Tara ha avuto un'infanzia difficile a causa dell'alcolismo della madre, questo l'ha portata ad avere un atteggiamento aggressivo e guardingo nei confronti della gente. Alla fine della prima stagione, viene arrestata per guida in stato di ebbrezza e quando la madre le nega il suo aiuto, decide di farsi aiutare dalla misteriosa Maryann Forrester, che la ospita a casa sua. Nelle lussuosa casa di Maryann incontra l'affascinante Eggs di cui si innamora, ma che poi viene ucciso alla fine della seconda stagione. Durante la terza stagione \u00e8 vittima delle violenze del vampiro psicopatico Franklin Mott, e all'inizio della quarta stagione si scopre che si \u00e8 trasferita a New Orleans, dove combatte col nome di Tony e dove ha trovato l'amore di una donna (Naomi) anch'essa combattente. Successivamente, torna a Bon Temps per rincontrare Lafayette e Sookie, e viene coinvolta nella guerra tra Marnie/Antonia e i vampiri. Alla fine della quarta stagione, viene ferita a morte da un colpo di arma da fuoco sparato da Debbie Pelt ed indirizzato a Sookie. All'inizio della quinta stagione, Tara viene vampirizzata da Pam su richiesta di Sookie che vuole salvare l'amica. Con difficolt\u00e0 e riluttanza inizia la sua nuova vita da vampira, si trasferisce al Fangtasia e instaura una relazione con la sua creatrice Pam. All'inizio della settima stagione, viene uccisa in battaglia da un gruppo di vampiri affetti da epatite V. Dopo la morte appare in alcune visioni di Lettie Mae, Lafayette e del reverendo Daniels.\nLafayette Reynolds.\nLafayette Reynolds (Nelsan Ellis, ) \u00e8 il cugino di Tara, lavora come cuoco al Merlotte's e come operaio assieme a Jason, inoltre spaccia droghe e si prostituisce. Lafayette non nasconde la propria omosessualit\u00e0, che vive alla luce del sole, truccandosi e vestendosi in modo vistoso. Egli ha un carattere molto forte e non si fa mettere i piedi in testa, soprattutto da quelli che lo prendono in giro. Lafayette spaccia sangue di vampiro, che ottiene da un suo cliente vampiro in cambio di prestazioni sessuali. Nel finale della prima stagione viene rapito e tenuto segregato dal vampiro Eric Northman, che successivamente lo libera e lo obbliga a lavorare per lui come pusher. Nella terza stagione instaura una relazione con Jesus l'infermiere della madre e nella quarta stagione scopre di essere un medium, pu\u00f2 quindi comunicare con gli spiriti e viene controllato da due di loro, prima da Mavis, una donna di colore uccisa decenni prima che voleva ritrovare il figlio perduto, e poi dalla strega Marnie che uccide Jesus per impossessarsi della sua magia e finire ci\u00f2 che aveva cominciato. Nella quinta stagione cerca di reprimere i suoi poteri da brujo. Nella settima stagione si avvicina al vampiro James Kent, con il quale si fidanza. \nJessica Hamby.\nJessica Hamby (Deborah Ann Woll, ) \u00e8 una giovane vampira \"creata\" da Bill, quando quest'ultimo viene punito per aver ucciso un altro vampiro. Prima di essere vampirizzata, all'et\u00e0 di 17 anni, si presenta come una ragazza spaventata e molto religiosa, ma quando si risveglia vampira \u00e8 molto pi\u00f9 spregiudicata e dimostra di apprezzare la sua nuova libert\u00e0 dai doveri familiari. Stringe un forte legame con Bill che gli fa da guida e da mentore. Nella seconda stagione si innamora dell'umano Hoyt Fortenberry. Nella terza stagione inizia a lavorare come cameriera al Merlotte's e va a convivere con Hoyt. Nella quarta stagione, dona il suo sangue a Jason per salvargli la vita poich\u00e9 gravemente ferito in seguito ai morsi delle pantere mannare, lascia Hoyt ed inizia a provare una forte attrazione per Jason, con il quale instaura una relazione. Nella sesta stagione, uccide tre delle quattro figlie fata di Andy Bellefleur per poi essere sopraffatta dai sensi di colpa. Rinchiusa al campo di concentramento per vampiri, si fidanza con il vampiro James Kent. Nella settima stagione, si impegna a proteggere Adilyn, la figlia fata di Andy, dalla minaccia dei vampiri infetti e termina la sua relazione con James, dopo che quest'ultimo la tradisce con Lafayette. Successivamente ha un riavvicinamento con Jason e rincontra Hoyt di ritorno dall'Alaska. Alla fine della serie si sposa con Hoyt. \nIl personaggio di Jessica non \u00e8 presente nei romanzi di Charlaine Harris, ma \u00e8 stato inventato appositamente per la serie.\nPam Swynford De Beaufort.\nPamela \"Pam\" Swynford De Beaufort (Kristin Bauer van Straten, ) \u00e8 una vampira \"creata\" da Eric nei primi del novecento. \u00c8 il braccio destro e socia in affari di Eric, al quale \u00e8 estremamente fedele. \u00c8 una vampira cinica, vanitosa e spesso priva di sentimenti. Prima di essere trasformata in vampiro era una prostituta e gestiva un bordello a San Francisco. All'inizio della quinta stagione, Pam trasforma Tara Thornton in vampiro, su richiesta di Sookie Stackhouse che vuole salvare l'amica colpita da un colpo d'arma da fuoco. Le due vampire stringono un forte legame che ben presto si trasforma in una relazione amorosa, che termina nel momento in cui Pam parte per l'Europa alla ricerca di Eric. Durante la settima stagione, scopre che Eric ha contratto l'epatite V e lo aiuta a trovare una cura per la malattia. Alla fine della serie, in un salto temporale di alcuni anni, Pam continua ad essere socia in affari di Eric ed \u00e8 diventata milionaria grazie alla produzione del New Blood. Nei romanzi di Charlaine Harris il nome del personaggio \u00e8 Pam Ravenscroft.\nAlcide Herveaux.\nAlcide Herveaux (Joe Manganiello, ) \u00e8 un licantropo che diventa amico di Sookie, dopo che Eric lo incarica di aiutare la ragazza nelle ricerche di Bill presso la citt\u00e0 di Jackson (Mississippi). Proprio a Jackson ritrova l'ex fidanzata Debbie Pelt, anch'ella licantropo, diventata dipendente dal V e legata ad un branco di lupi mannari al servizio del perfido vampiro Russell Edgington. Nella quarta stagione torna con Debbie ormai disintossicata e si unisce al branco di Shreveport, fino a quando scoperta Debbie a letto con Marcus Bozeman (capobranco dei lupi mannari) uccide l'uomo e ripudia la ragazza. Alla fine della quinta stagione diventa capobranco di Shreveport. Alla fine della sesta stagione, si fidanza con Sookie. Muore durante la settima stagione, ucciso da un colpo d'arma da fuoco per mano di un abitante di Bon Temps.\nAndy Bellefleur.\nAndrew \"Andy\" Bellefleur (Chris Bauer, ) \u00e8 il detective di Bon Temps, \u00e8 caratterialmente burbero e si sente poco apprezzato e poco amato dai suoi concittadini. Durante la prima stagione indaga sui frequenti omicidi di donne avvenuti in citt\u00e0, sospettando subito di Jason Stackhouse (che dopo varie vicissitudini riesce a far arrestare) ma quando si scopre che Ren\u00e9 \u00e8 il vero serial killer, si sente umiliato di fronte ai suoi concittadini e per questo inizia a bere. Nella seconda stagione \u00e8 l'unico di Bon Temps insieme a Jason e Sookie a non finire sotto il controllo della menade Maryann Forrester. Nella terza stagione, in seguito al pensionamento di Bud Dearborne, diventa sceriffo di Bon Temps. Nella quarta stagione diventa dipendente dal V e si disintossica solo alla fine della stagione grazie all'aiuto del cugino Terry. Nella quinta stagione instaura una relazione con la cameriera Holly Cleary e diventa padre di quattro fate avute dalla fata Maurella. Nella sesta stagione, tre delle quattro figlie vengono uccise dalla vampira Jessica e ad Andy rimane solo una figlia di nome Adilyn. Durante la settima stagione chiede ad Holly di sposarlo e affronta le gioie e i dolori della paternit\u00e0. \nArlene Fowler.\nArlene Fowler Bellefleur (Carrie Preston, ) \u00e8 una cameriera che lavora presso il Merlotte's ed \u00e8 una delle amiche di Sookie. \u00c8 stata sposata quattro volte e ha due figli, Coby e Lisa. \u00c8 una donna di buon cuore ma un po' pettegola e bigotta, non vede di buon occhio i vampiri e per questo disapprova la relazione tra Sookie e Bill. Nella prima stagione \u00e8 fidanzata con Ren\u00e9 Lenier, che poi si scoprir\u00e0 essere il serial killer colpevole degli omicidi di varie donne di Bon Temps legate a vampiri, mentre dalla seconda stagione ha una relazione con Terry Bellefleur, con il quale si sposa. Nella terza stagione scopre di essere incinta di Ren\u00e9, inizialmente pensa all'aborto ma poi incoraggiata da Terry, che si impegna a crescere il figlio con lei, decide di tenere il bambino e partorisce il piccolo Mikey. Nella quarta stagione, a causa di un incendio che distrugge la sua casa, si trasferisce insieme a Terry e ai figli nella casa di Andy Bellefleur (cugino di Terry). Nella sesta stagione, rimane vedova in seguito alla morte di Terry, e con i soldi dell'assicurazione del marito diventa proprietaria del Bellefleur's Bar Grill, nuovo locale nato in seguito alla chiusura del Merlotte's. Durante la settima stagione, viene rapita dai vampiri infetti e rischia di morire dissanguata, ma viene salvata in punto di morte da Sookie e dal vampiro Keith che le dona il suo sangue e con il quale poi instaura una relazione.\nTerry Bellefleur.\nTerence Quentin \"Terry\" Bellefleur (Todd Lowe, ) \u00e8 il cugino del detective Andy Bellefleur, \u00e8 un veterano della guerra in Iraq e lavora come barista al Merlotte's. Dai suoi comportamenti, mostra chiaramente i segni della sindrome da stress post-traumatico dovuto alla guerra, anche se caratterialmente \u00e8 altruista e di animo gentile. Dalla seconda stagione inizia una relazione con Arlene Fowler con la quale si sposa e si impegna a fare da padre ai tre figli di lei. Durante la quarta stagione si trasferisce con la moglie a casa di Andy e aiuta il cugino a disintossicarsi dal V. Nella quinta stagione scopre di essere stato maledetto durante la guerra in Iraq ma riesce a spezzare la maledizione uccidendo il suo amico ed ex commilitone Patrick Devins. Nella sesta stagione, a causa dei sensi di colpa per l'omicidio commesso, Terry chiede ad un altro suo ex commilitone di ucciderlo perch\u00e9 in seguito alla maledizione dell'Ifrit non pu\u00f2 suicidarsi. Cos\u00ec Terry muore in seguito ad un colpo di pistola alla gola. Nella settima stagione, appare in una visione di Arlene.\nHoyt Fortenberry.\nHoyt Fortenberry (Jim Parrack, ) \u00e8 il migliore amico di Jason e suo collega di lavoro nei cantieri stradali. \u00c8 un ragazzo timido e di buon cuore, che, a differenza di Jason, ha molta difficolt\u00e0 ad approcciarsi alle donne. Durante la prima stagione vive con la possessiva madre, Maxine, che lo tiene sotto stretto controllo. Nella seconda stagione, si innamora della giovane vampira Jessica con la quale inizia una relazione. I due vanno a convivere alla fine della terza stagione e si lasciano durante la quarta stagione. Nella quinta stagione diventa prima un amante dei vampiri e poi entra a far parte della comunit\u00e0 contro il soprannaturale. Alla fine della quinta stagione si fa ammaliare da Jessica per dimenticare lei e Jason e si trasferisce in Alaska. Nella settima stagione, torna a Bon Temps in occasione della morte della madre, portando con s\u00e9 la fidanzata Brigette. Arrivato nella sua citt\u00e0 natale ritrova Jason e Jessica e successivamente li salva da Violet, che li aveva rapiti assieme ad Adylin e Wade, uccidendola. Dopo aver riottenuto la memoria, lascia Brigette per tornare con Jessica. Alla fine della serie perdona Jason per il tradimento del passato e sposa Jessica. \nSecondari.\nAdele Hale Stackhouse.\nAdele Hale Stackhouse (Lois Smith, ) \u00e8 la nonna di Sookie e Jason, che ha cresciuto i due ragazzi dopo la morte dei loro genitori. \u00c8 una delle poche persone che approva sin subito la relazione tra la nipote e Bill, tanto che decide di coinvolgere il vampiro nelle attivit\u00e0 della comunit\u00e0 di Bon Temps. Durante la prima stagione, viene brutalmente assassinata dal serial killer Ren\u00e8 Lenier/Drew Marshall, che entrato in casa Stackhouse con l'intento di uccidere Sookie, in quel momento assente, uccide la nonna e il gatto. Nella quarta stagione lo spirito di Adele prima entra in contatto con Sookie tramite la strega Marnie Stonebrook e avverte la nipote dei pericoli che potrebbe correre, e successivamente appare sotto forma di spirito per convincere lo spirito di Marnie a passare nell'aldil\u00e0. Nella settima stagione, appare in un flashback sull'infanzia di Sookie. \nLettie Mae Thornton.\nLettie Mae Thornton, successivamente Daniels (Adina Porter, ) \u00e8 la madre di Tara, che a causa dei suoi problemi d'alcolismo ha reso difficile l'infanzia della figlia, con la quale ha un rapporto conflittuale. Durante la prima stagione cerca di redimersi e spinta dalla sua fervente religiosit\u00e0, si convince che il problema sia un demone che risiede dentro di lei. Per scacciare questo demone convince Tara a finanziare un esorcismo che poi si revela essere una truffa, aggravando ulteriormente in questo modo il gi\u00e0 difficile rapporto con la figlia. Dalla seconda stagione cerca in pi\u00f9 occasioni, ma sempre con scarso successo, di recuperare il rapporto con Tara ed intraprende una relazione con il reverendo Daniels, di cui poi diventa moglie. Nella quinta stagione ripudia la figlia diventata vampira. Nella sesta stagione, riprende il rapporto con la figlia e si offre di nutrirla con il suo sangue per evitare che Tara possa contrarre il virus mortale dell'epatite V. All'inizio della settima stagione, assiste alla morte di Tara, per mano di un gruppo di vampiri infetti. Caduta nella disperazione, viene assistita dal marito e da Willa Burrell, che le dona il suo sangue provocandole visioni su Tara.\nBud Dearborne.\nBud Dearborne (William Sanderson, ) \u00e8 lo sceriffo della citt\u00e0 e vecchio amico dei genitori di Sookie e Jason. Egli lavora spesso al fianco del detective Andy Bellefleur, con cui \u00e8 spesso in disaccordo. Nel corso della terza stagione decide di andare in pensione e lascia la carica di sceriffo ad Andy. Nella quinta stagione si scopre essere a capo della comunit\u00e0 contro il soprannaturale, cos\u00ec dopo essersi opposto all'arresto muore per un colpo di pistola sparato da Andy.\nRen\u00e9 Lenier/Drew Marshall.\nRen\u00e9 Lenier (Michael Raymond-James, ) \u00e8 il fidanzato di Arlene Fowler e lavora come operaio nei cantieri stradali insieme a Jason Stackhouse e Hoyt Fortenberry, di cui \u00e8 buon amico. Nel finale della prima stagione si scopre che il suo vero nome \u00e8 Drew Marshall e che \u00e8 il serial killer colpevole degli omicidi di varie donne di Bon Temps legate in qualche modo ai vampiri. Precedentemente agli eventi delle serie, Drew viveva insieme alla sorella Cindy a Bunkie, ma esasperato dai rapporti che la sorella aveva con i vampiri la uccide e in seguito assume la falsa identit\u00e0 di Ren\u00e9 e si trasferisce a Bon Temps. Dopo aver ucciso, tra le altre, Dawn Green, Amy Burley e Adele Stackhouse, alla fine della prima stagione, tenta di uccidere anche Sookie, ma quest'ultima lotta per difendersi e lo uccide con un colpo di pala alla testa. Nelle terza stagione appare nei sogni di Arlene, mentre nella quarta stagione riappare alla donna sotto forma di spirito, per avvertirla di possibili pericoli legati alla sua storia con Terry.\nDawn Green.\nDawn Green (Lynn Collins, ) \u00e8 una collega di Sookie, che lavora insieme a lei al Merlotte's. Ha una relazione sessuale con Jason e nello stesso periodo ha un'avventura di una notte con un vampiro. Quando Jason lo scopre i due litigano furiosamente e la sera stessa, dopo che il ragazzo la lascia a casa da sola, viene assassinata da Drew Marshall. Il suo cadavere viene trovato il giorno dopo da Sookie, che era stata mandata da Sam a cercare Dawn che non si era presentata al lavoro.\nAmy Burley.\nAmy Burley (Lizzy Caplan, ) \u00e8 la fidanzata boh\u00e9mien di Jason, dipendente dal sangue di vampiro. Originaria del Connecticut vive come hippie, vagabondando per gli Stati Uniti. Dopo aver incontrato Jason al Fangtasia, instaura una relazione con il ragazzo, caratterizzata dalla dipendenza di entrambi per il V, e viene assunta da Sam come nuova cameriera del Merlotte's. Con la complicit\u00e0 di Jason, rapisce un vampiro pacifico di nome Eddie, con l'intento di usarlo come fonte di V, senza dover ricorrere ai pusher. Durante la prigionia di Eddie nella cantina di Jason, in seguito ad una lite tra i due fidanzati, che si trovano in disaccordo sul trattamento da riservare al prigioniero, Amy uccide brutalmente il vampiro. Alla fine della prima stagione, Amy viene uccisa da Drew Marshall, che la strangola mentre \u00e8 priva di sensi dopo l'ennesima dose di V.\nEddie Gauthier.\nEddie Gauthier (Stephen Root, ) \u00e8 un vampiro che rifornisce di V Lafayette in cambio di favori sessuali. Eddie \u00e8 un omosessuale insicuro, con matrimonio fallito alla spalle. Nonostante il suo status di vampiro vive una vita tranquilla e appartata. Viene rapito da Amy e Jason, che vogliono appropriarsi del suo sangue. Quando Jason tenta di liberarlo, Amy lo uccide brutalmente.\nLorena Krasiki.\nLorena Krasiki (Mariana Klaveno, ) \u00e8 una vampira spietata che nel 1865 vampirizza Bill Compton, con il quale poi instaura una relazione lunga circa un secolo. Come umana, nasce nel 1759 come figlia illegittima di una ragazza nubile ma viene allevata dalle suore a Vienna, diventando cos\u00ec una bambina educata e una studentessa modello molto religiosa. Nel 1777, poco prima di prendere i voti, Lorena viene vampirizzata da Istv\u00e1n, che la plasma a sua immagine e somiglianza e la rende una vampira sadica e vendicativa. Dopo essere apparsa in dei flashback sulla trasformazione di Bill durante la prima stagione, nella seconda stagione rincontra dopo molti anni Bill e con l'aiuto di Eric cerca di mettere in crisi la relazione tra il vampiro e Sookie. Nella terza stagione tortura Bill e prima che lo uccida viene uccisa da Sookie. Nella quinta stagione, appare in un flashback che mostra la vita da umana di Pam e la sua trasformazione in vampira per mano di Eric. Nei romanzi da cui \u00e8 tratta la serie si chiama Lorena Ball.\nMaryann Forrester.\nMaryann Forrester (Michelle Forbes, ) \u00e8 una ricca e misteriosa donna che lavora nel sociale, ma che in seguito si rivela essere una menade, ovvero una creatura immortale che possiede forti poteri attraverso i quali pu\u00f2 influenzare o controllare il comportamento della gente, istigando comportamenti lascivi e lussuriosi. Inoltre, possiede degli artigli alle mani che rilasciano una potente neurotossina letale per gli umani (con i quali attacca anche Sookie) e un sangue altamente tossico e letale per i vampiri. Divenuta amica di Tara, che ospita presso la sua villa dove \u00e8 ospite anche il giovane Benedict Talley, esercita il controllo mentale su di lei e sugli altri abitanti di Bon Temps, seminando il caos nella cittadina che diverr\u00e0 preda di una vera e propria follia orgiastica. Perseguita Sam, con lo scopo di sacrificarlo al Dio Dioniso e permettere la sua ascensione sulla Terra. Alla fine della seconda stagione, viene uccisa da Sam. \u00c8 l'antagonista principale della seconda stagione.\nBenedict \"Eggs\" Talley.\nBenedict \"Eggs\" Talley (Mehcad Brooks, ) \u00e8 un ragazzo ospitato nella lussuosa casa di Maryann Forrester, sul quale la menade esercita frequentemente controllo mentale. Dopo aver conosciuto Tara, inizia una relazione con lei. Dopo la morte di Maryann, si rende conto di aver ucciso per conto della donna molte persone, quindi decide di constituirsi e va dal detective Andy Bellefleur con in mano un pugnale utilizzato in uno dei suoi ultimi omicidi, Jason assiste alla scena e credendo Eggs pericoloso, lo uccide con un colpo di pistola alla testa. Per coprire Jason, Andy si addossa la responsabilit\u00e0 dell'assassinio di Eggs, facendo passare l'accaduto per legittima difesa. La morte di Eggs getta Tara nella disperazione.\nNan Flanagan.\nNan Flanagan (Jessica Tuck, ) \u00e8 la vampira portavoce della Lega Americana Vampiri, un movimento che tutela i diritti dei vampiri e denuncia gli abusi e le ingiustizie da loro subiti. Durante le prime due stagioni porta avanti la campagna contro il movimento religioso della Compagnia del Sole, che pratica propaganda contro i vampiri. Durante la quarta stagione controlla l'operato da regnante di Bill Compton. Alla fine della medesima stagione scopre che Sookie \u00e8 una fata e per questo viene uccisa da Bill. Durante la settima stagione, appare in un flashback riguardante il passato di Eric e Pam.\nGinger.\nGinger (Tara Buck, ) \u00e8 una donna che lavora al Fangtasia alle dipendenze di Eric e Pam. Ha un'adorazione per Eric. Frivola e apparentemente poco intelligente, viene spesso coinvolta nelle vicende sovrannaturali che riguardano i due vampiri ed \u00e8 frequentemente vittima del loro controllo mentale.\nSteve Newlin.\nReverendo Steve Newlin (Michael McMillian, ) \u00e8 il capo della Compagnia del Sole, un movimento religioso anti-vampiri, creato da suo padre (anch'egli reverendo) che viene ucciso all'inizio della prima stagione. Steve \u00e8 fortemente convinto che i colpevoli dell'omicidio del padre siano i vampiri, che, essendo la rappresentazione del male, devono essere eliminati. Durante la seconda stagione, il reverendo si impegna ad organizzare una guerra tra vampiri e umani, ma il suo piano non va a compimento. Nella terza stagione appare in alcuni programmi televisivi per continuare la sua crociata contro i vampiri. Nella quarta stagione si viene a sapere che \u00e8 scomparso, fino al finale di stagione quando trasformato in vampiro ricompare alla porta di Jason (che aveva conosciuto al ritiro della Compagnia del Sole), dichiarandogli di essere orgogliosamente un vampiro gay e di essere innamorato di lui. Nella quinta stagione, diventa il nuovo portavoce della Lega Americana Vampiri e il nuovo compagno di Russell Edgington. Durante la sesta stagione viene catturato dagli uomini del governatore Burrell e rinchiuso nel campo di concentramento per vampiri, dove rincontra l'ex moglie Sarah, ormai diventata una politica collaboratrice di Burrell. Alla fine della sesta stagione, Steve muore per mano di Eric che lo fa bruciare alla luce del sole. Durante la settima stagione appare in alcune visioni dell'ex moglie Sarah.\nSarah Newlin.\nSarah Mills Newlin (Anna Camp, ) \u00e8 l\u2019ex moglie del reverendo Steve Newlin, proveniente da una ricca famiglia conservatrice di Dallas. \u00c8 la maggiore sostenitrice della lotta contro i vampiri, verso i quali prova un odio profondo nato in seguito alla vampirizzazione della sorella Amber. Insieme al marito gestiva la Compagnia del Sole, un movimento religioso anti-vampiri. Durante la seconda stagione ha avuto una relazione extra coniugale con Jason Stackhouse, durante il periodo in cui il ragazzo partecipava alle attivit\u00e0 della Compagnia del Sole. Nelle stagioni successive si scopre che Sarah ha lasciato il marito, perch\u00e9 scoperto essere omosessuale e trasformato volontariamente in vampiro. Nella sesta stagione si scopre che ha avviato una carriera politica ed \u00e8 la collaboratrice, nonch\u00e9 compagna, del governatore della Louisiana Truman Burrell, insieme hanno fondato un campo di concentramento per vampiri, segretamente. Dopo l'uccisione di Truman Burrell, Sarah si mette a capo della crociata contro i vampiri e ordina la diffusione delle bottiglie di True Blood contaminate con il virus dell'epatite V. Dopo la pubblicazione del libro di Bill sui fatti avvenuti al campo di concentramento per vampiri, Sarah Newlin \u00e8 ritenuta la principale colpevole della diffusione dell'epatite V, per questo \u00e8 costretta a nascondersi per evitare di essere arrestata e uccisa da vari nemici, tra i quali la mafia giapponese (assoldata dall'azienda produttrice di True Blood) e il vampiro Eric Northman. Successivamente, si scopre che il sangue di Sarah pu\u00f2 curare i vampiri con l'epatite V, poich\u00e9 la donna ne ha ingerito l'antidoto. Dopo aver curato la sorella Amber ed Eric, viene impringionata da quest'ultimo e da Mr. Gus, della Yakomono Corporation. Alla fine della serie continua ad essere tenuta prigioniera da Eric e Pam, che grazie al suo sangue hanno creato la bevanda New Blood per i vampiri infetti, diventando milionari.\nHolly Cleary.\nHolly Cleary (Lauren Bowles, ) \u00e8 una mamma single di due figli, Rocky e Wade, che dalla terza stagione lavora come cameriera al Merlotte's, dove stringe amicizia con Arlene e Sookie. \u00c8 una wiccan (strega apprendista) e fa parte della congrega di streghe guidata da Marnie Stonebrook. Nella quarta stagione, viene coinvolta nella guerra tra Marnie, posseduta dallo spirito della strega Antonia, e i vampiri, inizialmente per sua volont\u00e0 mentre successivamente perch\u00e9 tenuta in ostaggio dalla strega. Alla fine della quarta stagione fa un incantesimo per invocare gli spiriti dei defunti (tra cui Antonia ed Adele) e convincere lo spirito di Marnie a lasciare il corpo di Lafayette e ad andare nell'aldil\u00e0. Dalla quinta stagione instaura una relazione con Andy Bellefleur. Durante la settima stagione accetta la proposta di matrimonio di Andy.\nRussell Edgington.\nRussell Edgington (Denis O'Hare, ) \u00e8 un potente vampiro millenario ed \u00e8 il Re dei vampiri del Mississippi, stato americano in cui vive, in una lussuosa villa, insieme al fidanzato Talbot. \u00c8 spietato, senza scrupoli e progetta di scatenare una guerra tra esseri soprannaturali e umani, con lo scopo di sottomettere questi ultimi. Nella terza stagione, fa rapire Bill con l'intento di convincere la regina dei vampiri della Louisiana, Sophie-Anne, a sposarlo in modo da espandere il suo regno. \u00c8 l'oggetto della vendetta di Eric, che vuole ucciderlo per vendicare l'omicidio della sua famiglia umana, commesso da Russell secoli prima. Alla fine della terza stagione, ridotto in fin di vita, viene imprigionato sotto una colata di cemento da Eric e Bill. \u00c8 l'antagonista principale della terza stagione. Alla fine della quarta stagione, Russell viene liberato dalla vampira Salome e si unisce al movimento dei sanguinisti insieme al suo nuovo compagno, il neo-vampiro Steve Newlin. Viene ucciso definitivamente da Eric alla fine della quinta stagione.\nJesus Velasquez.\nJesus Velasquez (Kevin Alejandro, ) \u00e8 l'infermiere di Ruby Jean Reynolds, la madre di Lafayette. Durante la terza stagione si lega sentimentalmente a Lafayette, a cui rivela di essere uno stregone (brujo). Durante la quarta stagione, fa parte delle congrega di streghe guidate da Marnie Stonebrook e in seguito ad alcuni problemi con i vampiri Eric e Pam, si reca in Messico insieme a Lafayette per ottenere protezione attraverso la magia del nonno (potente stregone di magia nera). Per porre fine alla guerra tra Marnie e i vampiri, fa un potente incantesimo con cui riesce a separare lo spirito di Antonia dal corpo di Marnie. Alla fine della quarta stagione, viene ucciso da Lafayette mentre \u00e8 posseduto dallo spirito di Marnie, che vuole impossessarsi della sua magia. Nella quinta stagione appare nelle visioni di Lafayette. Il personaggio non \u00e8 presente nei romanzi di Charlaine Harris, ma \u00e8 stato inventato appositamente per la serie.\nTommy Mickens.\nTommy Mickens (Marshall Allman, ) \u00e8 il fratello minore di Sam Merlotte ed \u00e8 un mutaforma, proprio come il fratello maggiore (e la madre). \u00c8 succube del padre che lo costringe a partecipare a combattimenti tra cani sotto forma di pitbull. Quando Sam scopre la situazione familiare di Tommy, decide di prenderlo in custodia e lo assume come cameriere al Merlotte's. Tommy \u00e8 per\u00f2 un ragazzo problematico e non facile da gestire. Al termine della terza stagione, ruba dei soldi a Sam, che scoperto il furto insegue il ragazzo e gli spara ad una gamba. Nella quarta stagione, nonostante sia stato cacciato di casa da Sam, continua a vivere a Bon Temps nella casa di Maxine Fortenberry, la madre di Hoyt, che lo accudisce come un figlio. Dopo l'ennesima lite con Sam, lascia Bon Temps e torna dai suoi genitori, ma durante una lite li uccide per errore e con l'aiuto del fratello maggiore fa sparire i loro cadaveri. Da allora acquisisce la capacit\u00e0 di trasformarsi anche in esseri umani, che \u00e8 tipica dei mutaforma che uccidono un proprio parente mutaforma. Alla fine della quarta stagione, viene ucciso dai lupi mannari di Shreveport, a causa di un conflitto tra il loro capo e Sam. Il personaggio non \u00e8 presente nei romanzi di Charlaine Harris, ma \u00e8 stato inventato appositamente per la serie.\nCrystal Norris.\nCrystal Norris (Lindsay Pulsipher, ) \u00e8 una misteriosa ragazza che, durante la terza stagione, ha un legame sentimentale con Jason. Crystal \u00e8 una pantera mannara, una specie in via d'estinzione, e vive con quelli della sua specie ad Hotshot, un sobborgo malfamato vicino a Bon Temps. Nella quarta stagione tenta di trasformare Jason in una pantera mannara per continuare la stirpe di pantere di Hotshot, ma fallisce quando il ragazzo riesce a fuggire.\nReverendo Daniels.\nReverendo Daniels (Gregg Daniel, ) \u00e8 il reverendo della cittadina di Bon Temps. Nella seconda stagione, ha una relazione extra coniugale con Lettie Mae Thornton, la madre di Tara. Successivamente diventa il marito di Lettie Mae e l'aiuta a superare la dipendenza dall'alcool. Durante la settima stagione, diventa un punto di riferimento per la comunit\u00e0, nel periodo in cui la cittadina \u00e8 sotto l'assedio dei vampiri affetti da epatite V.\nMarnie Stonebrook.\nMarnie Stonebrook (Fiona Shaw, ) \u00e8 una potente strega a capo della congrega di stregoneria di Bon Temps di cui fanno parte Lafayette, Jesus, Holly e Tara. Viene posseduta dallo spirito di Antonia Gavilan de Logrono, una strega bruciata sul rogo durante l'inquisizione spagnola che prova un odio profondo per i vampiri e che attraverso Marnie lancia un incantesimo contro Eric, che provoca al vampiro la perdita della memoria, e un incantesimo di decomposizione della pelle contro Pam. Cos\u00ec, Antonia, avvalendosi dell'appoggio di Marnie (che la ospita nel suo corpo), ingaggia una guerra contro i vampiri della Louisiana. Grazie ad un incantesimo di Jesus, Antonia lascia il corpo di Marnie, che ormai malvagia e schiava della magia nera viene uccisa da Bill con un colpo di fucile alla testa. Dopo la sua morte lo spirito di Marnie si impossessa di Lafayette e uccide Jesus, con lo scopo di appropriarsi della sua magia ma poi convinta da altri spiriti (tra cui Antonia e Adele) abbandona il corpo di Lafayette e passa nell'aldil\u00e0. Marnie \u00e8 l'antagonista principale della quarta stagione.\nLuna Garza.\nLuna Garza (Janina Gavankar, ) \u00e8 una mutaforma che instaura una relazione con Sam. Ha una figlia di nome Emma avuta con Marcus Bozeman, lupo mannaro capobranco di Shreveport. Rispetto ai comuni mutaforma, che si trasformano solo in animali, ha la capacit\u00e0 di trasformarsi anche in esseri umani, dato che in passato \u00e8 stata la causa della morte di un altro mutaforma suo parente, ovvero la madre che mor\u00ec nel metterla al mondo. Alla fine della quarta stagione, dopo alcune incomprensioni, inizia una relazione stabile con Sam. Muore all'inizio della sesta stagione, lasciando a Sam il compito di crescere Emma.\nPatrick Devins.\nPatrick Devins (Scott Foley, ) \u00e8 un amico e ex commilitone di Terry, ai tempi della guerra in Iraq. Arriva a Bon Temps per avvertire Terry di una maledizione che sta uccidendo tutti i compagni della loro squadra. Viene ucciso da Terry per salvarsi dalla maledizione che li aveva colpiti.\nNora Gainesborough.\nNora Gainesborough (Lucy Griffiths, ) \u00e8 una potente vampira \"creata\" da Godric nel '600 e per questo \u00e8 considerata la \"sorella\" di Eric, con il quale ha un legame profondo. Nella quinta stagione, \u00e8 una cancelliera dell'Autorit\u00e0 dei Vampiri e viene incaricata di portare alla sede dell'Autorit\u00e0 Eric e Bill, per sottoporli a giudizio poich\u00e9 colpevoli della morte di Nan Flanagan. Nora per\u00f2 cerca di far scappare i due vampiri e per questo viene accusata di tradimento. \u00c8 profondamente devota a Lilith ed \u00e8 una seguace del movimento sanguinista, fino a quando Eric la convince che le teorie in cui crede sono solo fantasie prive di fondamento. Nella sesta stagione, per colpa di Niall Brigant (il nonno di Sookie e Jason) viene catturata dagli uomini di Burrell e rinchiusa nel campo di concentramento per vampiri, dove le viene iniettato in dose massiccia un virus letale per i vampiri chiamato Epatite V. Nonostante Eric cerchi di salvarla, Nora muore a causa della malattia.\nRoman Zimojic.\nRoman Zimojic (Christopher Meloni, ) \u00e8 un potente vampiro, figura carismatica e guardiano dell'Autorit\u00e0. Porta avanti le ideologie dell'intergrazione ed \u00e8 contro il movimento dei sanguinisti, che vorrebbe eliminare. Ha una relazione con Salome, che crede sua alleata ma in realt\u00e0 \u00e8 una sanguinista. Viene ucciso da Russell Edgington.\nSalome Agrippa.\nSalome Agrippa (Valentina Cervi, ) \u00e8 una vampira millenaria e seducente. \u00c8 una cancelliera dell'Autorit\u00e0 che fa il doppiogioco, in quanto professa le ideologie di integrazione ma in realt\u00e0 \u00e8 una sanguinista. \u00c8 colei che libera Russell Edgington dalla prigione di cemento. Profondamente devota a Lilith, dopo la morte di Roman guida il movimento dei sanguinisti a cui si unisce anche Bill. Quest'ultimo la uccide alla fine della stagione. Il personaggio \u00e8 una rivisitazione in chiave vampiresca dell'omonimo personaggio biblico.\nJackson Herveaux.\nJackson Herveaux (Robert Patrick, ) \u00e8 il padre di Alcide, anch'egli lupo mannaro. \u00c8 stato capobranco dei lupi mannari di Shreveport fino a quando \u00e8 stato mandato in isolamento dopo aver rubato i soldi del suo branco. Durante la quinta stagione si riavvicina al figlio e lo aiuta a diventare il nuovo capobranco. Nella settima stagione torna a Bon Temps in occasione della morte di Alcide.\nRikki Naylor.\nRikki Naylor (Kelly Overton, ) \u00e8 una donna lupo mannaro che fa parte del branco di Shreveport. Supporta la candidatura di Alcide come capobranco e instaura una relazione con lui. Successivamente, inizia a ribellarsi alle decisioni di Alcide e lo sfida senza successo per diventare capobranco.\nNiall Brigant.\nNiall Brigant (Rutger Hauer, ) \u00e8 il Re delle fate, bisnonno dei fratelli Stackhouse. Arriva a Bon Temps per aiutare i nipoti a fronteggiare l'antico vampiro Warlow, che secoli prima ha sterminato il suo villaggio delle fate e che vuole avere Sookie, \u00e8 in parte responsabile della morte di Nora avendo lasciato che i soldati di Burrell la catturassero. Dopo aver scoperto che Ben Flynn \u00e8 in realt\u00e0 Warlow, lo affronta ma perde lo scontro e viene spedito in una dimensione oscura. Successivamente, riesce a tornare nel mondo reale e aiuta Jason ad uccidere Warlow.\nTruman Burrell.\nTruman Burrell (Arliss Howard, ) \u00e8 il Governatore della Louisiana che dichiara guerra ai vampiri. Con i soldi pubblici, ha finanziato esperimenti sui vampiri che hanno permesso di creare armi e tecnologie utili a contrastarli. Inoltre ha costruito dei veri e propri campi di concentramento dove vengono rinchiusi i vampiri. Una delle ragioni per cui odia i vampiri \u00e8 che sua moglie l'ha lasciato per stare con un vampiro di cui era innamorata. Ha una relazione con Sarah Newlin e ha una figlia di nome Willa, che viene rapita e poi vampirizzata da Eric Northman. Viene ucciso da Bill che brutalmente lo decapita.\nMacklyn Warlow.\nMacklyn Warlow (Rob Kazinsky, ) \u00e8 un ragazzo misterioso che si presenta a Sookie come Ben Flynn e dichiara di essere met\u00e0 umano e met\u00e0 fata. I due provano subito un'attrazione l'uno per l'altra. In seguito Ben si rivela essere Macklyn Warlow, una creatura sovrannaturale unica nel suo genere in quanto \u00e8 un ibrido tra fata e vampiro. Warlow \u00e8 la progenie di Lilith e prima di essere vampirizzato dalla capostipite dei vampiri era una fata. Poco dopo la trasformazione stermina l'intero villaggio delle fate in cui viveva, risparmiando la vita solo all'allora bambino Niall Brigant. Odia la sua natura di vampiro e per questo uccise la sua creatrice Lilith. \u00c8 il responsabile della morte dei genitori di Sookie e Jason. Ha vissuto pi\u00f9 di 20 anni in una dimensione oscura ed \u00e8 tornato nel mondo reale con l'intento di rendere sua Sookie, l'unica discendente donna della famiglia reale delle fate. Nel finale della stagione cerca di trasformare Sookie in una fata-vampiro, ma viene prima bloccato da Bill e poi ucciso da Jason con l'aiuto di Niall.\nNicole Wright.\nNicole Wright (Jurnee Smollett-Bell, ) \u00e8 una giovane donna affascinata dal mondo del sovrannaturale e sostenitrice dei diritti dei vampiri. Crede che, oltre ai vampiri, anche altre creature come mutaforma e licantropi debbano rivelarsi al mondo e convivere pacificamente con gli umani. Arriva a Bon Temps, insieme ad altri tre attivisti della \"Societ\u00e0 per l'Unit\u00e0 dei Vampiri\", per avvicinare Sam Merlotte e convincerlo ad uscire allo scoperto. Dopo essere stata attaccata dai lupi mannari di Shreveport, che uccidono i suoi compagni, Nicole viene salvata da Alcide e fugge insieme a Sam ed Emma. Durante il periodo di fuga intreccia una relazione con Sam, di cui rimane incinta, cos\u00ec decide di rimanere a Bon Temps insieme al mutaforma. Durante la settima stagione viene rapita dai vampiri infetti e dopo la sua liberazione convince Sam a lasciare Bon Temps per tornare nella sua citt\u00e0, Chicago. Alla fine della serie, in un salto temporale, si vede Nicole tornare a Bon Temps insieme a Sam, la prima figlia Victoria e il loro secondo genito. \nWilla Burrell.\nWilla Burrell (Amelia Rose Blaire ) \u00e8 la giovane figlia del governatore della Louisiana Truman Burrell. Viene rapita da Eric Northman con l'intento di ricattare Burrell e fermare la sua guerra contro i vampiri. Willa si mostra collaborativa e rivela al vampiro i segreti del padre. In seguito, viene vampirizzata da Eric, che in quanto suo creatore le ordina di tornare a casa dal padre e convincerlo a fermare la sua battaglia contro i vampiri. Durante l'incontro con il padre, Willa non riesce a controllare i suoi istinti da vampira e lo attacca, cos\u00ec viene neutralizzata da Sarah Newlin e trasferita nel campo di concentramento per vampiri. Lasciato il campo, rimane a vivere a Bon Temps con Tara, con la quale instaura un rapporto di amicizia. Nella settima stagione, scioglie il legame con il suo \"creatore\" Eric, colpevole di averla abbandonata, e continua a vivere a Bon Temps aiutando la comunit\u00e0 nella battaglia contro i vampiri infetti. \nViolet Mazurski.\nViolet Mazurski (Karolina Wydra ) \u00e8 un'antica vampira prigioniera nel campo di concentramento per vampiri. \u00c8 la vampira pi\u00f9 autoritaria e temibile del blocco femminile. Si invaghisce di Jason che considera come un oggetto sessuale di sua propriet\u00e0, tant'\u00e8 che instaura una relazione con lui. Dopo aver scoperto un tradimento di Jason con Jessica, decide di vendicarsi imprigionando Adilyn Bellefleur e Wade Cleary, al fine di attirare in trappola prima Jessica e poi Jason. Nel momento in cui minaccia di torturare e uccidere i suoi quattro prigionieri, viene uccisa da Hoyt Fortenberry. \nJames Kent.\nJames Kent (Luke Grimes ; Nathan Parsons ) \u00e8 un vampiro prigioniero nel campo di concentramento per vampiri. Si distingue dagli altri vampiri per la sua bellezza, i suoi modi di fare e la sua intelligenza. Al campo conosce Jessica con la quale instaura una relazione. La storia con Jessica termina quando quest'ultima sorprende James a avere un rapporto sessuale con Lafayette. Con quest'ultimo, James stringe un legame profondo che poi sfocia in una relazione amorosa.\nAdilyn Bellefleur.\nAdilyn Braelyn Charlaine Danika Bellefleur (Bailey Noble ), inizialmente conosciuta come \"Numero 4\", \u00e8 una delle quattro figlie fata di Andy Bellefleur e della fata Maurella. Nasce alla fine delle quinta stagione e insieme alle sorelle viene abbandonata dalla madre e affidata ad Andy. In pochi giorni le quattro passano dall'essere neonate ad avere diciotto anni. Le quattro vengono rapite da Jessica e Bill, che ha intenzione di estrarre il loro sangue di fata per creare una bevanda che permetta ai vampiri di resistere alla luce del sole. Durante la prigionia a casa di Bill, Jessica non resiste alla tentazione e dissangua le quattro fate. Adilyn \u00e8 l'unica sopravvissuta e viene salvata dal padre. Come secondo nome utilizza i nomi delle sorelle, che sono stati dati postumi, in loro memoria. Nella settima stagione, accetta la protezione di Jessica e si fidanza con Wade Cleary, andando contro il volere del padre. \nRocky Cleary.\nRocky Cleary (Aaron Christian Howles, ) \u00e8 il figlio maggiore di Holly Cleary e fratello di Wade. Durante la settima stagione, partecipa alle spedizioni contro i vampiri e gli esseri sovrannaturali.\nWade Cleary.\nWade Cleary (Noah Matthews, ) \u00e8 il figlio minore di Holly Cleary e fratello di Rocky. Ha un interesse ricambiato per Adilyn Bellefleur, con la quale instaura una relazione.\nPersonaggi ricorrenti apparsi in pi\u00f9 stagioni.\nSophie-Anne Leclerq.\nSophie-Anne Leclerq (Evan Rachel Wood) \u00e8 una potente vampira, Regina della Louisiana, che incarica Bill di avvicinarsi a Sookie per scoprire l'origine del suo dono. Amante del lusso e dei gioielli, a causa di queste sue passioni contrae numerosi debiti che, durante la terza stagione, la portano alla bancarotta: per rimediare \u00e8 costretta a sposare il Re del Mississippi Russell Edgington. Durante la quarta stagione si scopre che \u00e8 stata uccisa da Bill su richiesta di Nan Flanagan e della Lega Americana Vampiri, che lo nomina nuovo Re della Louisiana.\nGodric.\nGodric (Allan Hyde) \u00e8 un antico vampiro ultramillenario dall'aspetto da adolescente, che \u00e8 nato nell'antica Gallia celtica e vissuto in giovent\u00f9 nella Repubblica Romana. Godric \u00e8 diventato un vampiro pacifico, ed \u00e8 lo sceriffo dell'Area di Dallas (Texas) e il \"creatore\" di Eric Northman e Nora Gainesborough. Durante la seconda stagione, Godric scompare ed Eric invia Sookie e Bill in missione a Dallas per trovarlo. Sookie, grazie ai suoi poteri, scopre che \u00e8 stato rapito dal movimento anti-vampiri della Compagnia del Sole guidata da Steve Newlin, che intende sacrificare Godric facendolo bruciare alla luce del sole. Dopo che viene liberato da Eric e Sookie, si suicida esponendosi ai raggi del sole, poich\u00e9 stanco della sua vita immortale, gettando Eric nella disperazione. Nonostante la sua morte, durante la terza e quarta stagione, continua ad apparire nei sogni e nei flashback dal passato di Eric Northman. Nella quinta stagione, appare in alcune visioni ad Eric e a Nora.\nMaxine Fortenberry.\nMaxine Fortenberry (Dale Raoul) \u00e8 la madre di Hoyt Fortenberry, \u00e8 una donna pettegola e bigotta che non vede di buon occhio i vampiri. \u00c8 molto protettiva nei confronti del figlio e non accetta la relazione di Hoyt con la vampira Jessica. Nella terza stagione, disconosce Hoyt come figlio quando quest'ultimo va a convivere con Jessica e durante la quarta stagione, per colmare il vuoto lasciato da Hoyt, si prende cura di Tommy Mickens, il fratello di Sam, trattandolo come un figlio fino a quando questi la lascia per tornare dai suoi genitori. Alla fine della quarta stagione \u00e8 l'unica, oltre a Sam, Luna ed Emma, ad andare al funerale di Tommy. Durante la settima stagione, fa parte del gruppo di residenti di Bon Temps che vogliono uccidere tutte le creature sovrannaturali per difendersi dai vampiri infetti. Dopo aver sparato a Jessica con l'intento di ucciderla, Maxine muore per mano di Violet Mazurski che le strappa il cuore dal petto. \nLisa &amp; Coby Fowler.\nLisa Fowler (Laurel Weber) e Coby Fowler (Alec Gray) sono i figli di Arlene Flower, avuti dal suo primo marito. Ad aiutare Arlene nella loro crescita e quindi a ricoprire il ruolo di padre vi \u00e8 prima Ren\u00e8 Lenier e poi Terry Bellefleur.\nMike Spencer.\nMike Spencer (John Billingsley) \u00e8 il medico legale di Bon Temps, \u00e8 un amico della famiglia Stackhouse ed \u00e8 cliente abituale del Merlotte's. Durante la seconda stagione, finisce sotto il controllo di Maryann Forrester e copula con Jane Bodehouse. Nella quinta stagione, diventa un vampiro e cerca di uccidere Sookie, ma muore impalato da quest'ultima.\nJane Bodehouse.\nJane Bodehouse (Patricia Bethune) \u00e8 una donna della citt\u00e0 di Bon Temps, cliente abituale del Marlotte's, dove spesso beve fino ad ubriacarsi. Durante la seconda stagione, finisce sotto il controllo di Maryann Forrester e ha un rapporto sessuale con Mike Spencer. Durante la settima stagione, viene rapita dai vampiri infetti e tenuta prigioniera nei sotterranei del Fangtasia insieme ad altri residenti di Bon Temps. \u00c8 tra le poche fortunate, insieme ad Arlene, Holly e Nicole, che sopravvivono alla prigionia.\nKenya Jones.\nKenya Jones (Tanya Wright) \u00e8 un agente di polizia al servizio dello sceriffio Bud Dearborne, che \u00e8 spesso in competizione con Andy Bellefleur. Conosce Tara fin da piccola e non \u00e8 molto contenta quando Andy viene nominato sceriffo e Jason diventa poliziotto. Muore durante la settima stagione, uccisa in battaglia da un vampiro infetto. \nKevin Ellis.\nKevin Ellis (John Rezig) \u00e8 un agente di polizia, al servizio prima dello sceriffo Bud Dearborne e poi nel nuovo sceriffo Andy Bellefleur. \u00c8 fidanzato con Rosie. Nella settima stagione, viene rapito e ucciso dai vampiri infetti.\nRosie.\nRosie (Tess Alexandra Parker) \u00e8 la centralinista della stazione di polizia. Durante la seconda stagione, sotto l'influsso di Maryann Forrester prova a sedurre Jason. Successivamente, si fidanza con Kevin Ellis. Muore durante la settima stagione, uccisa da Eric Northman che si nutre di lei fino a dissanguarla. \nChow.\nChow (Patrick Gallagher) \u00e8 un vampiro, partner in affari di Eric e Pam dopo la morte del vampiro Longshadow.\nDr. Patricia Ludwig.\nDr. Patricia Ludwig (Marcia de Rousse) \u00e8 una dottoressa appartenente alla razza degli gnomi e specializzata nella cura delle creature sovrannaturali. Nella seconda stagione aiuta Eric e Pam per curare il veleno della menade Maryann Forrester, mentre nella quarta stagione aiuta Pam a fermare il processo di decomposizione avviato con l'incantesimo di Marnie. Nella settima stagione viene chiamata da Sookie per visitare Bill, malato di epatite V.\nMagister.\nJorje Alonso de San Diego, conosciuto come Magister (\u017deljko Ivanek) \u00e8 un vampiro che rappresenta l'autorit\u00e0 giudiziaria dei vampiri ed \u00e8 colui che impone a Bill Compton di vampirizzare la diciassettene Jessica Hamby, come punizione per l'uccisione del vampiro Longshadow. Nella terza stagione, tortura Pam per avere informazioni sulla scomparsa di Bill ed in seguito viene torturato ed ucciso da Russell Edgington.\nBarry Horowitz.\nBarry Horowitz (Chris Coy) \u00e8 un ragazzo telepate che lavora nell'hotel per vampiri di Dallas, dove conosce Sookie che rimane molto sorpresa di scoprire che vi \u00e8 anche un'altra persona con le sue stesse capacit\u00e0. Nella prima puntata della quarta stagione si scopre che anche lui \u00e8 una fata, poich\u00e9 Sookie lo incontra nel mondo delle fate, nel quale Barry rimane intrappolato dopo aver mangiato dei frutti magici.\nHadley Hale.\nHadley Hale (Lindsey Haun) \u00e8 la cugina di Sookie e Jason Stackhouse. Nella seconda stagione, vive al palazzo della regina Sophie-Anne, con la quale ha un legame particolare. Ha un figlio di nome Hunter Savoy, che \u00e8 una fata come Sookie. Nella terza stagione, quando Sophie-Anne \u00e8 costretta a sposare Russell Edgington, Hadley scappa dalla citt\u00e0 per mettere in salvo il figlio, che a causa della sua natura rischia di diventare vittima di Russell e degli altri vampiri assetati di sangue di fata. Durante la quinta stagione, lavora come cameriera nel night club delle fate e durante una serata incontra Andy e Jason, al quale dice di mettere in salvo Sookie dai vampiri e di portarla nel mondo delle fate.\nCaroline Compton.\nCaroline Compton (Shannon Lucio) \u00e8 la moglie di Bill Compton, madre dei suoi figli Sarah e Thomas, che appare solo nei flashback del 1800. Dopo la guerra civile e la trasformazione in vampiro, Bill \u00e8 costretto a dirle addio. \nDebbie Pelt.\nDebbie Pelt (Brit Morgan) \u00e8 un lupo mannaro che appartiene al branco guidato da Coot e al servizio di Russell Edgington. Ha una dipendenza dal V. Durante la terza stagione rincontra l'ex fidanzato Alcide e cerca di uccidere Sookie. Durante la quarta stagione torna con Alcide, si disintossica dal V ed insieme al fidanzato si unisce al branco di lupi mannari di Shreveport. Ma a causa della gelosia nei confronti di Sookie, che vede come una minaccia al suo rapporto con Alcide, ricade nella dipendenza da V e copula con il suo capobranco, Marcus Bozeman. Per questo viene ripudiata da Alcide. Alla fine della quarta stagione, si presenta a casa Stackhouse con lo scopo di uccidere Sookie, ma il proiettile sparato colpisce alla testa Tara, uccidendola, e Sookie uccide a sua volta Debbie. Nei serie romanzi di Charlaine Harris la sua vera natura \u00e8 quella di lince mannara.\nMelinda Mickens.\nMelinda Mickens (J. Smith-Cameron) \u00e8 la madre di Sam e Tommy, ed \u00e8 una mutaforma come loro. \u00c8 succube del marito Joe Lee Mickens, che in passato la costringeva a partecipare a combattimenti tra cani sotto forma di pitbull, fino a quando non venne sostituita da Tommy. Nella terza stagione ritrova Sam e insieme al marito e al figlio minore va a vivere a Bon Temps. Ma quando Sam scopre la vicenda dei combattimenti tra cani a cui \u00e8 obbligato a partecipare Tommy, Melinda lascia la citt\u00e0 insieme a Joe Lee. Nella quarta stagione torna a partecipare ai combattimenti tra cani. Viene uccisa da Tommy dopo una lite e il suo corpo e quello di Joe Lee vengono gettati sul fondo del lago di Bon Temps da Sam e Tommy. Il personaggio non \u00e8 presente nei romanzi di Charlaine Harris, ma \u00e8 stato inventato appositamente per la serie.\nJoe Lee Mickens.\nJoe Lee Mickens (Cooper Huckabee) \u00e8 il padre di Sam e Tommy, ed \u00e8 l'unico umano della sua famiglia. \u00c8 un nullafacente e alcolizzato che obbliga prima la moglie poi il figlio Tommy a trasformarsi in cane pitbull e a partecipare a combattimenti tra cani, con lo scopo di vincere denaro. Ha un rapporto conflittuale sia con Sam, di cui vuole approfittarsi per ricevere sostegno economico, sia con Tommy. Nella quarta stagione, viene ucciso da Tommy dopo una lite e il suo corpo e quello della moglie Melinda vengono gettati sul fondo del lago di Bon Temps da Sam e Tommy. Il personaggio non \u00e8 presente nei romanzi di Charlaine Harris, ma \u00e8 stato inventato appositamente per la serie.\nRuby Jean Reynolds.\nRuby Jean Reynolds (Alfre Woodard) \u00e8 la madre di Lafayette con problemi mentali. Per questo \u00e8 ricoverata in una clinica di cura, dove viene accudita dall'infermiere Jesus che poi diventa il fidanzato del figlio. Il personaggio non \u00e8 presente nei romanzi di Charlaine Harris, ma \u00e8 stato inventato appositamente per la serie.\nClaudine Crane.\nClaudine Crane (Lara Pulver) \u00e8 la fata madrina di Sookie, che in varie occasioni protegge la ragazza dai pericoli. Non \u00e8 d'accordo sul rapporto che Sookie ha con i vampiri e alla fine della terza stagione la teletrasporta nel mondo delle fate. Nella quarta stagione, viene uccisa da Eric che si ciba del suo sangue fatato fino a prosciugarla. Nella quinta stagione, Claudine appare in una visione di Sookie.\nClaude Crane.\nClaude Crane (Neil Hopkins ; Giles Matthey ) \u00e8 il fratello gemello di Claudine, la fata madrina di Sookie, ed \u00e8 anch'egli una fata. Con il suo fascino riesce a catturare l'attenzione di molte donne, nonostante egli preferisca la compagnia degli uomini. Nella quarta stagione, aiuta Sookie a fuggire dal mondo delle fate, in cui rischiava di rimanere intrappolata per sempre. Nella quinta stagione, aiuta Sookie e Jason a scoprire l'identit\u00e0 del vampiro che ha ucciso i loro genitori e aiuta la ragazza a gestire i suoi poteri da fata. Muore nella sesta stagione, in seguito all'attacco di Warlow che uccide tutte le fate della sua comunit\u00e0.\nMaurella.\nMaurella (Kristina Anapau) \u00e8 una fata che, nella quarta stagione, incontra nel bosco Andy Bellefleur e ha un rapporto sessuale con lui. Nella quinta stagione rincontra Andy nello strip club delle fate. Alla fine della quinta stagione, rivela ad Andy di essere incinta, partorisce quattro fate e lascia allo sceriffo il compito di crescerle.\nFelton Norris.\nFelton Norris (James Harvey Ward) \u00e8 una pantera mannara del gruppo di Hotshot ed \u00e8 il cugino e fidanzato designato di Crystal Norris. Gestisce il traffico di droga di Hotshot ed \u00e8 profondamente ostile nei confronti del rapporto tra Crystal e Jason. Nella terza stagione, diventa il capobranco delle pantere mannare e si mette con Crystal. Nella quarta stagione, scopre di essere sterile e per questo, insieme a Crystal, rapisce Jason e cerca di trasformarlo in pantera mannara in modo da farlo accoppiare con Crystal e le altre donne della sua specie per continuare la stirpe, ma fallisce e viene ucciso da Jason.\nPortia Bellefleur.\nPortia Bellefleur (Courtney Ford) \u00e8 sorella di Andy Bellefleur che lavora come avvocato. Viene ingaggiata da Sookie che vuole riavere la propriet\u00e0 sulla sua casa, acquistata in sua assenza da Eric Northman. Instaura un rapporto sentimentale con Bill, che prosegue fino a quando il vampiro non scopre di essere un suo avo e non volendo stare con una sua pronipote la lascia, dopo averla ipnotizzata facendo in modo che la donna stia per sempre lontana da lui. Nella sesta stagione, si occupa di organizzare la sepoltura del cugino Terry.\nCaroline Bellefleur.\nCaroline Bellefleur (Katherine Helmond ; Helen Slayton-Hughes ) \u00e8 la nonna di Andy, Terry e Portia. \u00c8 il membro pi\u00f9 anziano della famiglia Bellefleur. \u00c8 una donna autoritaria, bigotta e razzista.\nEmma Bozeman.\nEmma Bozeman (Chloe Noelle) \u00e8 la figlia della mutaforma Luna Garza e del lupo mannaro Marcus Bozeman. Durante la quinta stagione si scopre la sua natura di lupo mannaro. Viene rapita e tenuta prigioniera presso l'Autorit\u00e0 dei vampiri da Russell Edgintgon che la regala come animale domestico a Steve Newlin, ma successivamente viene liberata da Luna e Sam. Dopo la morte di Luna, rimane orfana e viene contesa tra Sam e il branco di lupi di Shreveport di cui fa parte la nonna Martha. Dopo un periodo con Sam, Emma viene affidata alla nonna Martha e le due partono insieme lontano dalla Louisiana.\nMartha Bozeman.\nMartha Bozeman (Dale Dickey) \u00e8 la madre di Marcus nonch\u00e9 nonna di Emma, che arriva a Bon Temps in cerca di verit\u00e0 e vendetta per la morte del figlio. Anche lei \u00e8 un lupo mannaro e appartiene al branco di Shreveport. Non ha un bel rapporto con l'ex nuora Luna Garza. Dopo la morte di quest'ultima, entra in contrasto con Sam Merlotte per avere l'affidamento della nipote. Sam le permette di crescere Emma dopo che Martha abbandona il branco di Shreveport. Cos\u00ec nonna e nipote partono insieme lontano dalla Louisiana.\nCorbett Stackhouse.\nCorbett James Stackhouse (Jeffrey Nicholas Brown) \u00e8 il padre di Jason e Sookie. \u00c8 stato ucciso, insieme alla moglie, dall'antico vampiro Warlow. A partire dalla quinta stagione, appare a Jason e lo incita all'odio verso i vampiri e a proteggere Sookie. Successivamente, si scopre che Warlow ha ucciso lui e Michelle per salvare Sookie, poich\u00e9 i due volevano uccidere la figlia per proteggerla dal vampiro e da una futura vampirizzazione. Nella sesta stagione, durante una seduta spiritica, Corbett si impossessa del corpo di Lafayette e tenta di nuovo di uccidere Sookie ma viene fermato da Warlow.\nMichelle Stackhouse.\nMichelle Turner Stackhouse (Jenni Blong) \u00e8 la madre di Jason e Sookie. \u00c8 stata uccisa, insieme al marito, dall'antico vampiro Warlow. A partire alla quinta stagione, appare a Jason e lo incita all'odio verso i vampiri e a proteggere Sookie. Nella sesta stagione, si scopre che Warlow ha ucciso lei e Corbett per salvare Sookie, poich\u00e9 i due volevano uccidere la figlia per proteggerla dal vampiro e da una futura vampirizzazione.\nLilith.\nLilith (Jessica Clark) \u00e8 la vampira capostipite della razza dei vampiri. Secondo la bibbia dei vampiri Lilith \u00e8 stata creata da Dio e per questo viene venerata dai vampiri religiosi. Nella quinta stagione, un'ampolla con il suo sangue viene costodita presso la sede dell'Autorit\u00e0. Quando Salome fa bere il sangue della divinit\u00e0 ai cancellieri dell'Autorit\u00e0 e a Bill ed Eric, Lilith appare loro spingendoli ad uccidere gli umani. Mentre Eric \u00e8 scettico e non crede nella religione, Bill diventa devoto a Lilith e alla fine della stagione beve tutto il sangue contenuto nell'ampolla, muore e poi risorge come nuovo vampiro. Nella sesta stagione appare nuovamente a Bill. Lilith \u00e8 la \"creatrice\" di Warlow.\nPersonaggi ricorrenti della 1\u00aa stagione.\nBartlett.\nBartlett (Cheyenne Wilbur) \u00e8 lo zio di Sookie e Jason. In passato, tent\u00f2 di molestare la nipote e per questo Adele lo mand\u00f2 via da casa. Bill viene a conoscenza di quanto avvenuto in passato e uccide Bartlett. Dopo la sua morte Sookie e Jason ereditano tutti i suoi averi.\nMiss Jeanette.\nNancy LeGuare alias Miss Jeanette (Aisha Hinds) \u00e8 una donna che lavora presso una farmacia e che esegue dei falsi esorcismi per assicurare un sostegno economico alla sua famiglia. Tara e sua madre Lettie Mae sono vittime di una delle sue truffe. All'inizio della seconda stagione, viene trovata, priva di vita e senza pi\u00f9 il cuore, nella macchina di Andy Bellefleur. Poi si scoprir\u00e0 che Miss Jeanette \u00e8 la prima vittima della menade Maryann Forrester, che voleva vendicare il torto subito da Tara.\nLongshadow.\nLongshadow (Raoul Trujillo) \u00e8 un vampiro che lavora come barista al Fangtasia. In seguito ad un furto subito al locale, Eric chiede a Sookie di scoprire il colpevole attraverso i suoi poteri. Quando la ragazza scopre che il ladro \u00e8 Longshadow, questi l'aggredisce e per salvarla Bill \u00e8 costretto ad ucciderlo. Nel libro \u00e8 Eric ad ucciderlo.\nDiane, Malcolm e Liam.\nDiane Harwicke (Aunjanue Ellis), Malcolm Beaumarchais (Andrew Rothenberg) e Liam McKnight (Graham Shiels) sono un gruppo di vampiri che arrivano a Bon Temps e terrorizzano gli abitanti della citt\u00e0. Muoiono nell'incendio della loro casa, appiccato da Royce Williams, insieme all'umano Neil Jones.\nNeil Jones.\nNeil Jones (Kevin McHale) \u00e8 l'assistente del coroner della citt\u00e0 nonch\u00e9 cercavampiri. Muore nell'incendio della casa di Liam, Diane e Malcolm, insieme ai tre vampiri.\nRoyce Williams.\nRoyce Williams (Caleb Moody) \u00e8 un abitante di Bon Temps che odia i vampiri e per questo incendia la casa di Diane, Liam e Malcolm. Alla fine della prima stagione viene rapito da Eric Northman che, dopo averlo torturato, lo uccide all'inizio della seconda stagione.\nMack &amp; Denise Rattray.\nMack Rattray (James Parks) e Denise Rattray (Karina Logue) sono una coppia di spacciatori di Bon Temps, specializzati nello smercio di V. Legano Bill con l'argento e tentano di rapirlo, per prendere il suo sangue, ma vengono fermati da Sookie, con la quale hanno una lotta che lascia la ragazza in fin di vita. Vengono uccisi da Bill. In seguito si scoprir\u00e0 che hanno attaccato Sookie sotto ordine di Bill cos\u00ec che il vampiro potesse dare il suo sangue alla ragazza e stabilire un legame con lei.\nCindy Marshall.\nCindy Marshall (Stacie Rippy) \u00e8 la sorella di Drew Marshall (Ren\u00e9 Lenier) che, nel periodo precedente ai fatti della serie, \u00e8 stata uccisa dal fratello perch\u00e9 colpevole di aver avuto una storia con un vampiro. Compare solamente nei flashback che mostrano il modo in cui viene uccisa da Ren\u00e9.\nMaudette Pickens.\nMaudette Pickens (Danielle Sapia) \u00e8 una cercavampiri che ha una storia passionale con Jason. \u00c8 la prima vittima del serial killer Ren\u00e9 Lenier.\nDavid Finch.\nDavid Finch (John Prosky) \u00e8 un senatore repubblicano, segretamente omosessuale e cliente abituale di Lafayette. \u00c8 a favore della legge contro i vampiri.\nPersonaggi ricorrenti della 2\u00aa stagione.\nDaphne Landry.\nDaphne Landry (Ashley Jones) \u00e8 una nuova cameriera del Merlotte's, che si rivela essere una mutaforma. Ha una relazione sentimentale con Sam. In segreto lavora per Maryann Forrester, che la uccide una volta che Daphne non \u00e8 pi\u00f9 utile ai suoi piani. Il suo cadavere, senza il cuore, viene fatto trovare a Sam nella camera frigorifera del Merlotte's.\nKarl.\nKarl (Adam Leadbeater) \u00e8 l'assistente e maggiordomo di Maryann Forrester, ma pur stando al servizio della menade non mostra alcun segno di possessione mentale. Viene ucciso per sbaglio da una pallottola sparata da Lafayette contro Maryann.\nLuke McDonald.\nLuke McDonald (Wes Brown) \u00e8 un membro della Compagnia del Sole, che diventa amico/nemico di Jason durante il periodo del campo di addestramento a Dallas. Crede fortemente nel movimento religioso del reverendo Newlin ed odia profondamente i vampiri. Muore come kamikaze, facendo esplodere una bomba attaccata al suo corpo, per eliminare un gruppo di vampiri.\nIsabel Beaumont.\nIsabel Beaumont (Valerie Cruz) \u00e8 una vampira sottotenente di Godric, al quale \u00e8 fedele collaboratrice da oltre quarant'anni. Quando il suo superiore scompare, pianifica insieme ad Eric il modo in cui ritrovarlo. Ha un fidanzato umano di nome Hugo, del quale \u00e8 molto innamorata. Dopo la morte di Godric viene nominata sceriffo dell'Area 9 del Texas.\nHugo.\nHugo (Christopher Gartin) \u00e8 un umano fidanzato della vampira Isabel Beaumont. Viene mandato insieme a Sookie nel covo della Compagnia del Sole per scoprire dove Godric \u00e8 tenuto prigioniero. In realt\u00e0 si rivela essere un membro della compagnia del reverendo Newlin, mandato come spia nel covo dei vampiri di Dallas. Dopo aver scoperto la sua vera identit\u00e0, Isabel chiede a Godric di punirlo, ma il vampiro anzich\u00e9 ucciderlo decide di lasciarlo andare.\nStan Davis.\nStan Davis (Ed Quinn) \u00e8 un vampiro tenente di Godric, che in realt\u00e0 \u00e8 poco interessato a ritrovare il suo superiore ma ha come obiettivo quello di uccidere tutti i membri della Compagnia del Sole. Rimane ucciso nell'esplosione provocata da Luke McDonald.\nGabe.\nGabe (Greg Collins) \u00e8 il personal trainer della Compagnia del Sole. Viene ucciso da Godric.\nLutis.\nLutis (Jack Krizmanich) \u00e8 un umano membro della corte di Sophie-Anne.\nPersonaggi ricorrenti della 3\u00aa stagione.\nTalbot Angelis.\nTalbot Angelis (Theo Alexander) \u00e8 un affascinante vampiro omosessuale fidanzato di Russell Edgington. Viene sedotto e ucciso da Eric Northman per vendetta contro Russell.\nFranklin Mott.\nFranklin Mott (James Frain) \u00e8 un vampiro psicopatico al servizio di Russell Edgington. Stringe un legame morboso con Tara, di cui \u00e8 ossessionato e che tiene come ostaggio presso la villa di Russell. Cerca di vampirizzare Tara, ma la ragazza riesce a fuggire. Viene ucciso con un colpo di fucile con proiettili di legno da Jason.\nCoot.\nCooter, detto \"Coot\" (Grant Bowler) \u00e8 il lupo mannaro leader del branco di licantropi al servizio del vampiro Russell Edgington. \u00c8 dipendente dal V e ha una relazione con Debbie Pelt. Viene ucciso da Alcide. Il personaggio non \u00e8 presente nei romanzi di Charlaine Harris, ma \u00e8 stato inventato appositamente per la serie. Nell'edizione italiana della serie il nome del personaggio viene cambiato in Cool.\nGus.\nGus (Don Swayze) \u00e8 un lupo mannaro appartenente al branco di Coot ed al servizio di Russell Edgington.\nYvetta.\nYvetta (Natasha Alam) \u00e8 una ballerina del Fangtasia proveniente dall'Europa dell'Est. Ha relazioni sessuali sia con Eric sia con Pam. Il personaggio non \u00e8 presente nei romanzi di Charlaine Harris, ma \u00e8 stato inventato appositamente per la serie.\nSummer.\nSummer (Melissa Rauch) \u00e8 una ragazza di chiesa che esce con Hoyt Fortenberry dietro consiglio di Maxine, che vuole distrarre il figlio dalla vampira Jessica. Esce con Hoyt fino a quando questi la lascia perch\u00e9 innamorato di Jessica.\nCalvin Norris.\nCalvin Norris (Gregory Sporleder) \u00e8 il capobranco delle pantere mannare di Hotshot. \u00c8 il padre di Felton e zio di Crystal. Gestisce il traffico di droga e di V di Hotshot. Viene ucciso dal figlio con un colpo di pistola alla testa.\nJanice Herveaux.\nJanice Herveaux (Dawn Olivieri) \u00e8 la sorella di Alcide ed anche lei \u00e8 un lupo mannaro. Lavora come parrucchiera e aiuta Sookie a vestirsi in modo adatto per entrare nel club di Coot, in modo da confondersi tra i licantropi senza essere scoperta.\nHunter Savoy.\nHunter Savoy (Max Charles) \u00e8 il figlio di Hadley, la cugina di Jason e Sookie. Come quest'ultima, anche Hunter \u00e8 met\u00e0 umano e met\u00e0 fata. La madre lo nasconde nel mondo delle fate per salvarlo dai vampiri.\nPersonaggi ricorrenti della 4\u00aa stagione.\nEarl Stackhouse.\n Francis Earl Stackhouse (Gary Cole) \u00e8 il nonno di Jason e Sookie e marito di Adele. Come la nipote \u00e8 una fata e ha il potere della telepatia. Scomparso da oltre vent'anni, e ormai creduto morto dai suoi familiari, si ritrova con Sookie nel mondo delle fate, dove Earl \u00e8 ormai intrappolato da decenni. Riesce a scappare con Sookie e a tornare nel mondo reale, ma muore poco dopo il suo ritorno a causa dei frutti magici che ha mangiato. Il suo corpo svanisce avvolto da una forte luce bianca.\nAntonia Gavilan de Logrono.\nAntonia Gavilan de Logrono (Paola Turbay) \u00e8 una strega spagnola vissuta durante il XV secolo, resa schiava dai vampiri e giustiziata durante l'inquisizione spagnola. Attraverso il suo spirito entra in contatto con la strega di Bon Temps Marnie Stonebrook e si impossessa del suo corpo, ingaggiando una guerra contro i vampiri della Louisiana. Lancia un incantesimo contro Eric, che fa perdere la memoria al vampiro, ed un incantesimo di decomposizione della pelle contro Pam. Il suo piano di vendetta termina quando Jesus, attraverso un incantesimo, riesce a far uscire il suo spirito dal corpo di Marnie.\nKaterina Pelham.\nKaterina Pelham (Alexandra Breckenridge) \u00e8 un membro della congrega di streghe di Marnie Stonebrook, ma in realt\u00e0 \u00e8 una spia di Bill, con il compito di controllare le arti magiche praticate dalle streghe. Ha una relazione sessuale con Bill. Katerina aiuta i vampiri a catturare ed imprigionare Marnie. Viene uccisa dal vampiro Luis Patino, tenuto sotto il controllo mentale di Marnie/Antonia.\nNaomi.\nNaomi (Vedette Lim) \u00e8 la fidanzata di Tara che vive e combatte con lei a New Orleans. Naomi non conosce la vita passata e la vera identit\u00e0 di Tara, che a lei si \u00e8 presentata con il nome di Tony. Una volta scoperta la bugia della fidanzata, la raggiunge a Bon Temps, dove si trova subito in una situazione di pericolo poich\u00e9, insieme a Tara, viene attaccata da Pam. Una volta in salvo dalla vampira, Tara decide di lasciare Naomi, per evitare che sia coinvolta in altri pericoli legati ai vampiri, cos\u00ec la ragazza va via dalla citt\u00e0 e fa ritorno a New Orleans.\nMavis.\nMavis (Nondumiso Tembe) era una cittadina nera di Bon Temps, che nella prima met\u00e0 del Novecento fu uccisa dal suo amante, un uomo bianco con il quale aveva avuto un figlio. L'uomo uccise lei e il bambino per non rendere pubblica la relazione con Mavis, poich\u00e9 a quel tempo era una vergogna per un bianco stare con una donna nera. Il suo spirito torna a Bon Temps con l'intento di ritrovare suo figlio, a cui Mavis non aveva potuto dare un ultimo saluto, ed infesta la casa di Arlene e Terry fino a provocare un incendio. Si impossessa del corpo di Lafayette e rapisce il piccolo Mikey, figlio di Arlene, che crede essere il suo bambino. Quando Jesus trova la fossa dove giacciono i cadaveri scheletrici di Mavis e del figlio, lo spirito della donna esce dal corpo di Lafayette e con il cadavere del figlio ritrovato se ne va in pace nell'aldil\u00e0.\nMarcus Bozeman.\nMarcus Bozeman (Daniel Buran) \u00e8 un lupo mannaro capobranco di Shreveport. \u00c8 l'ex marito di Luna Garza, con la quale ha una figlia di nome Emma, e il figlio di Martha Bozeman. Non accetta la relazione tra l'ex moglie e Sam Merlotte. Insieme ad alcuni membri del suo branco uccide Tommy (trasformato in Sam) dopo averlo massacrato di botte. Dopo aver rapito la figlia ed essere andato a letto con Debbie Pelt, viene picchiato a sangue da Sam e poi ucciso da Alcide che gli spezza il collo. Nonostante la sua storia personale, sembrerebbe essere stato un buon capobranco.\nDon Bartolo.\nDon Bartolo (Del Zamora) \u00e8 il nonno di Jesus che vive in Messico con la giovane moglie Maria (Valenzia Algarin). \u00c8 un potente stregone (brujo) ed \u00e8 a lui che si rivolgono Jesus e Lafayette per avere protezione contro i vampiri. Muore nella quinta stagione ucciso dalla giovane moglie durante un rituale.\nBlackburn.\nBlackburn (Aaron Perilo) \u00e8 un vampiro sceriffo di un'Area della Louisiana. Finisce sotto il controllo mentale di Marnie, che lo spinge ad attaccare Bill e Nan Flanagan. Viene ucciso da Nan.\nLouis Patino.\nLouis Patino (Peter Macdissi) \u00e8 un vampiro sceriffo di un'Area della Louisiana. Originario della Spagna, viveva nel villaggio spagnolo di Logro\u00f1o sotto le mentite spoglie di un prete. Violent\u00f2 ripetutamente Antonia, la strega che si impossessa di Marnie. Scamp\u00f2 alla vendetta della strega che costrinse i vampiri a uscire alla luce del sole mentre lei era sul rogo. Si rincontra con Antonia nella cella della villa di Bill dove \u00e8 tenuta prigioniera Marnie, l\u00ec la strega lo ipnotizza, lo costringe ad uccidere Katerina Pelham e lo spinge ad uccidere senza successo Bill. Viene ucciso da Bill in combattimento.\nRoy.\nRoy (Dean Chekvala) \u00e8 un abitante di Bon Temps che si unisce alla congrega di streghe di Marnie/Antonia, della quale diventa il braccio destro. \u00c8 l'unico ad essere d'accordo con i metodi d'azione della strega. Viene ucciso da Eric che gli strappa il cuore.\nNate.\nNate (Brendan McCarthy) \u00e8 un lupo mannaro membro dei lupi di Shreveport al servizio prima di Marcus e poi di JD. Muore nella quinta stagione cercando di proteggere Russell dall'attacco di Eric, Bill e Alcide.\nCasey.\nCasey (Fiona Dourif) \u00e8 una wiccan che fa parte della congrega di streghe di Marnie. Non \u00e8 d'accordo con i metodi d'azione di Marnie e viene uccisa dalla strega quando tenta di scappare.\nTimbo.\nTimbo (Dane DeHaan) \u00e8 un giovane ragazzo membro delle pantere mannare di Hotshots.\nPersonaggi ricorrenti della 5\u00aa stagione.\nDieter Braun.\nDieter Braun (Christopher Heyerdahl) \u00e8 un antico vampiro cancelliere dell'Autorit\u00e0. Viene ucciso da Russell Edgington.\nKibwe Akinjide.\nKibwe Akinjide (Peter Mensah) \u00e8 un vampiro cancelliere dell'Autorit\u00e0. Viene ucciso da Bill poich\u00e9 entrambi erano convinti di essere stati scelti da Lilith.\nRosalyn Harris.\nRosalyn Harris (Carolyn Hennesy) \u00e8 una vampira cancelliera dell'Autorit\u00e0. Originaria di Praga, ha vissuto gli ultimi 500 anni in Texas. Ha 204 progenie, di cui una era Elijah Stormer, nuovo sceriffo dell'Area 5. Viene uccisa da Sam.\nAlexander Drew.\nAlexander Drew (Jacob Hopkins) \u00e8 un vampiro cancelliere dell'Autorit\u00e0. \u00c8 stato vampirizzato all'et\u00e0 di nove anni, per questo mantiene eternamente l'aspetto di un bambino. Viene ucciso da Roman Zimojic perch\u00e9 membro dei sanguinisti.\nMolly.\nMolly (Tina Majorino) \u00e8 una vampira che lavora presso l'Autorit\u00e0 con l'incarico di controllare la tecnologia. Si oppone al movimento dei sanguinisti e per questo muore impalata per tradimento.\nNigel Beckford.\nNigel Beckford (Henri Lubatti) \u00e8 un vampiro prigioniero dell'Autorit\u00e0, che dopo essere stato liberato da Salome si unisce ai sanguinisti. Ha una malsana preferenza per il sangue di bambino.\nJD Carson.\nJD Carson (Louis Herthum) \u00e8 un lupo mannaro che dopo la morte di Marcus diventa il nuovo capobranco di Shreveport. \u00c8 dipendente da V e lavora al servizio di Russell Edgington. Viene ucciso da Alcide che diventa il nuovo capobranco.\nClaudette Crane.\nClaudette Crane (Camilla Luddington) \u00e8 una fata, sorella di Claudine, Claude e Claudia. Aiuta Sookie a capire cosa significa essere una fata e a scoprire l'identit\u00e0 del vampiro che ha ucciso i suoi genitori.\nClaudia Crane.\nClaudia Crane (Emma Greenwell) \u00e8 una fata, sorella di Claudine, Claude e Claudette. Aiuta Sookie a capire cosa significa essere una fata e a scoprire l'identit\u00e0 del vampiro che ha ucciso i suoi genitori.\nElijah Stormer.\nElijah Stormer (Keram Malicki-Sanchez) \u00e8 il nuovo sceriffo dell'Area 5, designato in sostituzione di Eric quando questi viene fatto prigioniero dall'Autorit\u00e0. La sua creatrice era Rosalyn Harris. Viene ucciso da Ginger e Tara al Fangtasia.\nFata anziana.\nLa Fata anziana (Erica Gimpel) \u00e8 la pi\u00f9 vecchia delle fate che compaiono nel covo vicino ad una fattoria di Bon Temps. Avendo miliardi di dati nella sua mente, talvolta ha problemi di comunicazione. Viene uccisa da Russell Edgington, che ne beve il sangue fino a dissanguarla.\nPersonaggi ricorrenti della 6\u00aa stagione.\nDr. Overlack.\nDr. Overlack (John Fleck) \u00e8 un dottore che collabora con il governatore Burrell e conduce esperimenti sui vampiri rinchiusi nel campo di concentramento. Alla fine della stagione, viene prima ferito mortalmente da Eric che lo lascia appositamente in agonia e poi finito da Bill che gli fracassa il cranio.\nFinn.\nFinn (Pruitt Taylor Vince) \u00e8 uno psichiatra che lavora come terapista nel campo di concentramento per vampiri. Analizza la psicologia dei vampiri pi\u00f9 interessanti come Eric e Pam. Quest'ultima lo uccide alla fine della stagione.\nHido Takahashi.\nHido Takahashi (Keone Young) \u00e8 lo scienziato giapponese creatore del True Blood. Viene catturato da Jessica Hamby su ordine di Bill, che segrega lo scienziato e lo obbliga a sintetizzare il sangue di fata per creare una nuova bevanda che permetta ai vampiri di resistere alla luce del sole. Successivamente viene liberato da Bill, che gli cancella tutti i ricordi della prigionia.\nFate Bellefleur.\nNumero 1 (Natalie Dreyfuss), Numero 2 (Hannah Kasulka) e Numero 3 (Jordan Monaghan) sono le figlie di Andy Bellefleur e della fata Maurella, nonch\u00e9 sorelle di Adilyn. Nascono insieme a quest'ultima alla fine della quinta stagione e nel giro di pochi giorni passano dall'essere neonate ad avere diciotto anni. Vengono rapite da Jessica e tenute prigioniere a casa di Bill. Durante la prigionia vengono attaccate da Jessica che non riuscendo a controllare i propri istinti le dissangua fino ad ucciderle. L'unica sopravvissuta \u00e8 Adilyn, che in loro memoria, utilizza come secondo nome i nomi dati postumi alle tre fate, ovvero Brealyn, Danika e Charlaine.\nDanielle.\nDanielle (Jamie Gray Hyder) \u00e8 una giovane donna licantropo del branco di Shreveport. Inizialmente \u00e8 una fedele alleata del capobranco Alcide, ma successivamente si allea con Rikki Naylor e si ribella ad Alcide. \nMary Wright.\nMary Wright (Valarie Pettiford) \u00e8 la madre di Nicole Wright. Arriva in Louisiana per riportare la figlia a casa, ma le due vengono rapite da Rikki e dal branco di lupi mannari di Shreveport. Dopo la brutta esperienza con i licantropi, Mary decide di tornare a casa lasciando la figlia Nicole a Bon Temps con Sam.\nPersonaggi ricorrenti della 7\u00aa stagione.\nMr. Gus.\nKatsurou Ryouichi, soprannominato Mr. Gus Jr. (Will Yun Lee), \u00e8 un uomo d'affari senza scrupoli, presidente della Yakomono Corporation, ruolo ereditato dal padre. Vuole trovare ed uccidere Sarah Newlin, che ritiene responsabile del fallimento della sua azienda dopo che ha contaminato il Tru Blood con l'epatite V. Per un breve periodo diventa socio in affari di Eric e Pam e avvia la produzione del New Blood, bevanda creata sintetizzando il sangue di Sarah Newlin, utile a curare l'epatite V. Viene ucciso da Eric.\nBrigette.\nBrigette (Ashley Hinshaw) \u00e8 la fidanzata di Hoyt Fortenberry, che lavora come microbiologa in Alaska. Accompagna Hoyt a Bon Temps in occasione della morte della madre Maxine. Poco dopo l'arrivo a Bon Temps viene lasciata da Hoyt e si rifugia a casa di Jason. Alla fine della serie, in un salto temporale di alcuni anni, si scopre che Brigette \u00e8 rimasta a vivere a Bon Temps e ha intrapreso una relazione con Jason, dal quale ha avuto tre figli.\nKeith.\nKeith (Riley Smith) \u00e8 un vampiro amico di James Kent. Partecipa alla missione per liberare Arlene, Nicole e Jane Bodehouse dal covo dei vampiri infetti. Salva la vita ad Arlene donandole il suo sangue ed in seguito instaura una relazione sentimentale con lei. \nVince McNeil.\nVince McNeil (Brett Rickaby) \u00e8 un cittadino di Bon Temps che ha perso le elezioni per diventare sindaco contro Sam Merlotte. Dopo l'attacco alla citt\u00e0 da parte dei vampiri infetti, diventa il leader di un gruppo di cittadini per dare la caccia ai vampiri e ad ogni altro essere sovrannaturale. Viene ucciso da Bill. \nKaren.\nKaren (Paula Jai Parker) \u00e8 una residente di Bon Temps, tra le principali alleate di Vince nella crociata contro i vampiri e contro Sookie e gli altri esseri sovrannaturali della citt\u00e0.\nJerome.\nJerome (Eugene Byrd) \u00e8 il leader dei vampiri infetti che attaccano la citt\u00e0 di Bon Temps e rapiscono alcuni dei suoi abitanti (tra cui Arlene, Holly e Nicole) con l'intento di nutrirsi del loro sangue. Viene ucciso da Alcide.\nRonnie.\nRonnie (Dustin Ingram) \u00e8 uno dei vampiri infetti che attaccano la citt\u00e0 di Bon Temps e rapiscono alcuni dei suoi abitanti (tra cui Arlene, Holly e Nicole). Viene ucciso in battaglia dai vampiri sani di Bon Temps.\nBetty Harris.\nBetty Harris (Lily Knight) \u00e8 una dei vampiri infetti che attaccano la citt\u00e0 di Bon Temps e rapiscono alcuni dei suoi abitanti (tra cui Arlene, Holly e Nicole). Prima di diventare vampira era l'insegnante dei figli di Arlene e Holly. Riconosciute le due donne, Betty cerca di farle scappare ma muore a causa dell'epatite V prima ancora di poterle liberare.\nAmber Mills.\nAmber Mills (Natalie Hall) \u00e8 la sorella di Sarah Newlin ed \u00e8 una vampira, trasformata durante gli anni del liceo dal suo fidanzato vampiro. Dopo la trasformazione ha perso i contatti con la sua famiglia, ad eccezione di Sarah con cui ha mantenuto contatti telefonici. Odia i suoi genitori e sua sorella, che considera bigotti e conservatori. \u00c8 malata di epatite V e per questo aiuta Eric e Pam a rintracciare la sorella colpevole dell'epidemia. Amber \u00e8 il primo vampiro a guarire dall'epatite V grazie alla cura contenuta nel sangue della sorella Sarah e per questo, rifiutandosi di rivelare la sua attuale posizione, viene uccisa da Eric.\nPaul Mills.\nPaul Mills (Brett Rice) \u00e8 un ricco uomo d'affari di Dallas, padre di Sarah Newlin. Repubblicano e conservatore, ha rinnegato la figlia vampira Amber. Viene ucciso dalla mafia giapponese. \nNancy Mills.\nNancy Mills (Bess Armstrong) \u00e8 la madre di Sarah Newlin. Viene uccisa durante un gal\u00e0 mentre tenta di aiutare la figlia Sarah a scappare dalla mafia giapponese. "}
{"id": "2541480", "revid": "1924342", "url": "https://it.wikipedia.org/wiki?curid=2541480", "title": "The Cranberries", "text": "I Cranberries sono stati un gruppo musicale rock irlandese, che ha avuto grande successo negli anni novanta, al punto di diventare una vera e propria icona rock in quel decennio. Si stima che la band abbia venduto attorno ai 40 milioni di album nel mondo.\nI Cranberries sono diventati famosi a livello internazionale negli anni '90 con il loro album di debutto \"Everybody Else Is Doing It, So Why Can't We?\", che divenne un successo commerciale e raggiunse i cinque migliori 20 album nella classifica della \"Billboard\" 200: \"Everybody Else Is Doing It, So Why Can't We?\", \"No Need to Argue,\" \"To the Faithful Departed\", \"Bury the Hatchet\" e \"Stars: The Best of 1992-2002\" oltre ad avere otto tra i primi 20 singoli nella classifica dei Modern Rock Tracks: \"Linger\", \"Dreams\", \"Zombie\", \"Ode to my family\", \"Ridiculous Thoughts\", \"Salvation\", \"Free to Decide\" e \"Promises\". Il loro quinto album in studio \"Wake Up and Smell the Coffee\" \u00e8 stato pubblicato nell'ottobre 2001.\nAll'inizio del 2009, dopo una pausa di sei anni, i Cranberries si riunirono e iniziarono un tour in Nord America, seguito da spettacoli in America Latina ed Europa. La band registr\u00f2 il loro sesto album \"Roses\" nel maggio 2011 e lo pubblic\u00f2 nel febbraio 2012. \"Something Else\", un album che copriva molte delle canzoni pi\u00f9 popolari della band insieme a nuovi accompagnamenti orchestrali forniti dalla Irish Chamber Orchestra, \u00e8 stato pubblicato nell'aprile 2017. L'album includeva anche tre nuove canzoni: \"The Glory\", \"Rupture\" e \"Why?\".\nIl 15 gennaio 2018, la cantante Dolores O'Riordan \u00e8 stata trovata morta in una stanza d'albergo a Londra. I Cranberries hanno confermato a settembre 2018 che non avrebbero continuato come band, pubblicando il loro ultimo album \"In the End\" nell'aprile 2019.\nStoria del gruppo.\nNoel e Mike Hogan, due fratelli di Limerick, formarono la band con il batterista Fergal Patrick Lawler e il cantante Niall Quinn nel 1989. Il nome originale era \"The Cranberry-Saw-Us\", un gioco di parole derivato da un alimento, la \"cranberry sauce\". L'anno seguente Quinn lasci\u00f2 il gruppo, segnalando un'amica della sua ragazza che avrebbe potuto sostituirlo: Dolores O'Riordan. La sua audizione impression\u00f2 favorevolmente i tre musicisti e O'Riordan divenne la nuova cantante. Il gruppo cambi\u00f2 poco dopo il suo nome nel pi\u00f9 semplice \"The Cranberries\".\nA qualche concerto in piccoli locali segu\u00ec la registrazione di una demo intitolata \"Nothing Left at All\", che vendette bene localmente e permise loro di firmare un contratto con la \"major\" Island Records. Il loro primo pezzo, \"Uncertain\", contenuto nell'omonimo EP, fu un insuccesso, cos\u00ec come pass\u00f2 inizialmente inosservato il primo album \"Everybody Else Is Doing It, So Why Can't We?\" con i singoli \"Dreams\" e \"Linger\".\nIl grande successo arriv\u00f2 nel 1993 in seguito a un tour negli Stati Uniti come sostenitore dei Suede. Singoli e album entrarono nelle \"top ten\" delle classifiche di vendita d'oltreoceano e solo in seguito furono rivalutati dal pubblico europeo.\nDurante il tour nacquero i pezzi del successivo \"No Need to Argue\", pubblicato nel 1994, a tutt'oggi il pi\u00f9 grande successo di critica e di vendite della band con oltre 16 milioni di copie vendute. L'album contiene \"Zombie\", la canzone pi\u00f9 famosa del gruppo, sul conflitto in Irlanda del Nord. \"Zombie\" fu premiata agli MTV Europe Music Awards nel 1995 come migliore canzone dell'anno. Parteciparono al festival di Woodstock nel 1994 cantando Dreams, Linger e Zombie. Dopo un tour mondiale, che incluse una partecipazione a \"MTV Unplugged\", il gruppo ritorn\u00f2 in studio per il successivo album \"To the Faithful Departed\".\nIl gruppo fu ospite per la prima volta a Sanremo 1996.\nLo stress dovuto alla pressione crescente da parte di discografici e fan si tradusse in un disco pi\u00f9 cupo e tormentato dei precedenti, complice anche il cambio di produttore, da Stephen Street a Bruce Fairbairn. Le tensioni accumulate esplosero durante il tour successivo, che fu sospeso pi\u00f9 volte, prima di essere definitivamente interrotto a causa delle precarie condizioni di salute della O'Riordan.\nDopo un lungo periodo di pausa, i Cranberries si ripresentarono sulle scene nel corso della cerimonia per la consegna dei premi Nobel a Stoccolma nel dicembre 1998, suonando anche \"Promises\", che sarebbe divenuto il primo singolo di \"Bury the Hatchet\". L'album vede i Cranberries orientati pi\u00f9 verso orizzonti pop e alternative, distaccandosi dunque sempre pi\u00f9 dal genere dei due album di esordio. Il successo del disco non fu pari a quello dei precedenti, soprattutto nel Regno Unito e negli Stati Uniti, ma incoraggi\u00f2 comunque il gruppo a proseguire con il successivo \"Wake Up and Smell the Coffee\".\nLa band fu ospite nel corso della finale di Sanremo 2002, eseguendo il brano \" Analyse\".\nPer vari motivi, fra cui le frequenti dichiarazioni di O'Riordan sulla sua esigenza di sperimentare nuovi percorsi musicali, la band interruppe la propria attivit\u00e0 nel 2003.\nVoci di un possibile scioglimento della band erano infatti cresciute negli anni, e dopo la pubblicazione della raccolta \"Stars\" nel 2002 e gli ultimi concerti come supporto dei Rolling Stones nell'estate successiva, divenne ufficiale la decisione del gruppo di prendersi un periodo di pausa per dedicarsi ad altri progetti. O'Riordan intraprese la carriera solista con un album uscito nel maggio 2007, \"Are You Listening?\", e col secondo album \"No Baggage\", uscito nell'agosto 2009. Noel realizz\u00f2 l'album \"Mono Band\", uscito nel 2005, frutto di collaborazioni con altri artisti.\nLa band nel settembre 2009 con un comunicato ufficiale sui siti internet di Dolores O'Riordan e dei Cranberries annunci\u00f2 il suo ritorno con un nuovo tour, il \"Reunion Tour\", tra la fine del 2009 e l'inizio del 2010. Nel febbraio 2011 cominci\u00f2 la registrazione del nuovo album \"Roses\" nei Metalworks Studios di Toronto. Il 23 novembre 2011 fu estratto il primo singolo \"Tomorrow\", che raggiunse la quinta posizione nella classifica \"airplay\" italiana. L'album usc\u00ec il 27 febbraio 2012 in tutto il mondo e il 21 in Italia.\nIl 18 febbraio 2012 furono tra gli ospiti speciali alla finale di Sanremo 2012. Il 15 marzo 2012, dopo la promozione negli Stati Uniti e in Europa in radio e televisione, part\u00ec il \"Roses Tour \"da Auckland in Nuova Zelanda. La prima parte del tour tocc\u00f2 Nuova Zelanda, Australia, Asia e Stati Uniti fino al maggio 2012, nonostante fin dalle prime date si siano verificati continui rinvii e cancellazioni, anche improvvisi, dei quali non fu data spiegazione.\nIl 2 giugno 2012 un comunicato ufficiale della Cooking Vinyl rese noto che il tour estivo europeo del gruppo, che sarebbe dovuto partire da Londra il 18 giugno, era stato rinviato all'autunno. Alcune date relative a festival estivi erano state definitivamente cancellate. La cantante Dolores O'Riordan cos\u00ec espresse le sue scuse: \u00abPer motivi personali che preferisco mantenere privati, non mi \u00e8 possibile in questo momento partire per questo tour estivo. Mi dispiace per tutti i fan che aspettavano i concerti e prometto che i Cranberries torneranno al loro meglio il prossimo autunno\u00bb.\nIl tour partir\u00e0 effettivamente nell'autunno di quell'anno con tre concerti in Italia a Roma, Milano e Padova.\nIl gruppo sar\u00e0 in tour anche nell'estate del 2016 con alcune partecipazioni a festival europei. Il 28 aprile 2017 \u00e8 stato pubblicato un nuovo album dal titolo \"Something Else\", contenente brani classici della band arrangiati con la 'Irish Chamber Orchestra' oltre a tre inediti.\nNel corso dell'anno 2017 era prevista una serie di 52 concerti, tra Europa e America del Nord. Alcuni di essi, tuttavia, sono stati annullati a causa di problemi di salute di Dolores O'Riordan. Il 15 gennaio 2018 la cantante muore improvvisamente, portando il gruppo a cancellare le tappe residue del tour.\nNell'ottobre 2018 viene pubblicata la riedizione dell'album \"Everybody Else Is Doing It, So Why Can't We?\" contenente l'inedito \u00cdosa.\nIl 15 gennaio 2019, in occasione del primo anniversario della morte di Dolores O'Riordan viene pubblicato il singolo \"All over Now\", di cui il 6 marzo viene pubblicato il video ufficiale, che anticipa l'ultimo album della band \"In the End\", pubblicato il 26 aprile 2019. \nDopo il rilascio del disco, la band si scioglie definitivamente.\nIl 20 novembre 2019 l'album \"In the End\" viene nominato ai Grammy Awards 2020 nella categoria \"Miglior album rock\" che si sono svolti il 26 gennaio 2020 a Los Angeles.\nIl 13 novembre 2020 viene pubblicata la riedizione del leggendario \"No Need to Argue\".\nInfluenze.\nI musicisti dei Cranberries hanno citato diversi gruppi inglesi come influenze come the Cure, Joy Division, Siouxsie and the Banshees, Echo &amp; the Bunnymen, the Clash, e the Smiths; O'Riordan ha anche menzionato Sinead O'Connor e Siouxsie Sioux come riferimenti.\nBibliografia.\nNel febbraio 2021 Arcana Edizioni ha pubblicato quella che \u00e8 probabilmente la prima monografia al mondo su Dolores O'Riordan."}
{"id": "2541482", "revid": "767487", "url": "https://it.wikipedia.org/wiki?curid=2541482", "title": "Grand Prix Hassan II 1997", "text": "Il Grand Prix Hassan II 1997 \u00e8 stato un torneo di tennis giocato sulla terra rossa.\n\u00c8 stata la 13\u00aa edizione del Grand Prix Hassan II,\nche fa parte della categoria World Series nell'ambito dell'ATP Tour 1997.\nSi \u00e8 giocato al Complexe Al Amal di Casablanca in Marocco, dal 24 al 31 marzo 1997.\nCampioni.\nSingolare.\n Hicham Arazi ha battuto in finale Franco Squillari 3-6, 6-1, 6-2\nDoppio.\n Jo\u00e3o Cunha e Silva / Nuno Marques hanno battuto in finale Karim Alami / Hicham Arazi 7-6, 6-2"}
{"id": "2541484", "revid": "2373", "url": "https://it.wikipedia.org/wiki?curid=2541484", "title": "Snallygaster", "text": "Lo snallygaster \u00e8 una creatura leggendaria di grossa taglia che si dice viva presso i Monti Blue Ridge vicino a Braddock Heights, nella Contea di Frederick in Maryland, Stati Uniti d'America. \nSarebbe dotato di ali, di corna e zampe da uccello, con caratteristiche in parte da rettile e in parte da uccello ed emetterebbe un verso acuto e terrificante.\nNella cultura di massa.\nLo snallygaster \u00e8 un tipo di nemico presente nel videogioco \"Fallout 76.\""}
{"id": "2541485", "revid": "767487", "url": "https://it.wikipedia.org/wiki?curid=2541485", "title": "Juticalpa", "text": "Juticalpa \u00e8 un comune dell'Honduras, capoluogo del dipartimento di Olancho.\nIl comune risulta come entit\u00e0 autonoma gi\u00e0 nel censimento del 1791 con la denominazione \"San Juan de Juticalpa\"."}
{"id": "2541491", "revid": "287204", "url": "https://it.wikipedia.org/wiki?curid=2541491", "title": "Gli enigmi dei Vedovi Neri", "text": "Gli enigmi dei Vedovi Neri (\"Puzzles of the Black Widowers\") \u00e8 una raccolta di racconti gialli scritti da Isaac Asimov, quinto volume dedicato ai Vedovi Neri."}
{"id": "2541493", "revid": "108793799", "url": "https://it.wikipedia.org/wiki?curid=2541493", "title": "Yousif Latif Jaralla", "text": "Biografia.\nStabilitosi in Italia dal 1980, realizza spettacoli sulla guerra, l'Iraq, le condizioni del Sud del mondo, la spiritualit\u00e0 mediorientale.\nHa collaborato con il puparo Mimmo Cuticchio - con il quale ha messo in scena gli spettacoli \"Storie di santi e sultani\", \"Il risveglio di Don Chisciotte\", e \"Aladino di tutti i colori\" - i musicisti Gianni Gebbia e Lelio Giannetto, l'attrice Miriam Palma, e il giornalista e scrittore Alberto Samon\u00e0, dal quale ha tratto lo spettacolo \"Le orme delle nuvole\"."}
{"id": "2541497", "revid": "599013", "url": "https://it.wikipedia.org/wiki?curid=2541497", "title": "Billy Birrell", "text": "Carriera.\nGiocatore.\nDa giocatore, Birrell ha disputato le proprie stagioni con il Raith Rovers e con il , vincendo con quest'ultimo la Second Division del 1927, ritirandosi lo stesso anno.\nAllenatore.\nDopo il suo ritiro, Birrell divenne allenatore del Raith Rovers, per poi spostarsi sulla panchina del Bournemouth nel 1930 e su quella del Queens Park Rangers nel 1935. Dopo aver conseguito nel 1938 un terzo posto nella Terza Division Sud col QPR, venne ingaggiato nel 1939 dal , dove rimase fin dopo la seconda guerra mondiale.\nAlla guida dei \"Blues\" si \u00e8 piazzato costantemente a met\u00e0 classifica di First Division, rischiando la retrocessione in Second Division nel 1951. Nonostante ci\u00f2, ha condotto la squadra a due semifinali di FA Cup (1950 e 1952), perdendole entrambe contro l'. Si dimise dall'incarico di allenatore dopo quest'ultima sconfitta. Dopo il suo ritiro dal ruolo di manager, per molto tempo support\u00f2 economicamente il settore giovanile della squadra con molte donazioni."}
{"id": "2541501", "revid": "1226", "url": "https://it.wikipedia.org/wiki?curid=2541501", "title": "Men che perfetto", "text": ""}
{"id": "2541503", "revid": "1226", "url": "https://it.wikipedia.org/wiki?curid=2541503", "title": "Un buco con due estremit\u00e0", "text": ""}
{"id": "2541507", "revid": "729019", "url": "https://it.wikipedia.org/wiki?curid=2541507", "title": "Carlo Vetrugno", "text": "Dopo essersi occupato, negli anni ottanta, dei palinsesti della nascente Rete 4 e di Odeon TV, \u00e8 diventato direttore di Italia 1 il 14 settembre 1992 mantenendo la carica fino all'11 maggio 1997, quando \u00e8 passato al settore delle reti tematiche curando le emittenti satellitari Mediaset.\nBiografia.\nDopo aver iniziato negli anni settanta la sua attivit\u00e0 collaborando con il quotidiano \"Gazzetta del Popolo\", immediatamente dopo ha esordito nel mondo della televisione con le prime emittenti private e via cavo come TeleTorinoCavo, TeleStudio Torino, divenendo poi direttore di Gruppo Editrice Torino, comprendente anche Telestudio, TV Alessandria e Quinta Rete.\nDal 1982 ha collaborato con Rete 4, occupandosi di servizi sportivi e dei programmi per ragazzi. Con il passaggio dell'emittente in Fininvest, dal 1983 al 1987 \u00e8 stato direttore dei programmi di Euro TV, fino alla cessata attivit\u00e0 dell'emittente e alla conseguente nascita di Italia 7 e Odeon TV, quando ha assunto la direzione di quest'ultima assieme a Lillo Tombolini. \u00c8 entrato nel gruppo Fininvest nel 1989 come vicedirettore di Italia 1, di cui \u00e8 successivamente diventato direttore a partire dal 14 settembre 1992, subentrando a Carlo Freccero. Sotto la direzione di Vetrugno, la rete ha vissuto un periodo particolarmente fortunato grazie ai programmi di punta \"Non \u00e8 la RAI\", \"Beverly Hills 90210\", \"Karaoke\", \"X-Files\" e \"Mai dire gol\".\nRimase in carica come direttore fino al maggio 1997, quando gli venne affidato il compito di creare una serie di progetti esterni con reti tematiche da diffondere via satellite. Nel 1998 ha portato cos\u00ec al debutto la prima rete satellitare del gruppo Mediaset, Happy Channel, del quale era anche direttore, prodotta per la piattaforma TELE+ DIGITALE. Dal 2000 \u00e8 diventato vicedirettore di Mediadigit, occupandosi nello specifico delle reti tematiche. Nel corso degli anni ha quindi contribuito al lancio degli altri canali satellitari del gruppo, Comedy Life e Duel TV, (1\u00ba aprile 2000) MT Channel (8 gennaio 2001) e Italia Teen Television (30 settembre 2003), ruolo che ha ricoperto fino al 1\u00ba gennaio 2006, data della chiusura dei canali in seguito ad una ridefinizione contrattuale tra Mediaset e SKY Italia.\nA partire dal 21 settembre 2009 \u00e8 alla direzione di Canale Italia ma lascia l'incarico dopo sei mesi. Nel 2010 svolge attivit\u00e0 di consulenza e gestione di varie societ\u00e0 di produzioni.\n\u00c8 morto a Milano all'et\u00e0 di 67 anni."}
{"id": "2541509", "revid": "709565", "url": "https://it.wikipedia.org/wiki?curid=2541509", "title": "Pandora (Cronache dei vampiri)", "text": "Pandora \u00e8 una vampira creata dalla scrittrice statunitense Anne Rice, che compare come personaggio di supporto in diversi romanzi nella serie fantasy/horror \"Cronache dei vampiri\", e poi come protagonista nell'omonimo romanzo \"Pandora\" che apre un'altra serie: \"Le nuove cronache dei vampiri\".\nIl suo vero nome \u00e8 Lydia."}
{"id": "2541511", "revid": "438678", "url": "https://it.wikipedia.org/wiki?curid=2541511", "title": "Libor Pe\u0161ek", "text": "Biografia.\nHa studiato direzione d'orchestra, pianoforte, violoncello e trombone presso l'Accademia delle Arti Musicali con insegnanti quali V\u00e1clav Smet\u00e1\u010dek e Karel Ancerl.\nHa lavorato presso l'Opera di Pilsen a Praga\ndal 1958 al 1964; \u00e8 stato il fondatore e direttore della Camera Harmony di Praga.\n\u00c8 stato direttore d'orchestra della Filarmonica Slovacca nel 1981-1982, e dal 1982 al 1990 \u00e8 direttore\nresidente della Filarmonica Ceca.\nNel Regno Unito \u00e8 stato direttore musicale della Royal Liverpool Philharmonic Orchestra (RLPO) dal 1987 al 1998, e attualmente ne ricopre la carica di Direttore Onorario. Il suo lavoro con la RLPO ha incluso la direzione della prima esecuzione del Concerto per Corno, di Anthony Powers (Michael Thompson, solista).\nHa inoltre diretto l'Orchestra Filarmonica di Brno.\n\u00c8 molto conosciuto per le sue interpretazioni di musica ceca. Ha contribuito a far conoscere compositori\npoco conosciuti di musica ceca, in particolare Josef Suk e Vitezslav Novak.\nLe sue registrazioni includono composizioni di Pavel Josef Vejvanosky.\nOnorificenze.\nNel marzo del 1996 la Regina Elisabetta II ha nominato Libor Pe\u0161ek \"Cavaliere dell'Impero Britannico\".\nIl primo grado ceco: Medaglia al Merito nel 1997.\nSempre nel 1997 ha ricevuto una borsa ad honorem dalla University of Central Lancashire."}
{"id": "2541515", "revid": "36426", "url": "https://it.wikipedia.org/wiki?curid=2541515", "title": "Partigiane", "text": ""}
{"id": "2541518", "revid": "1543377", "url": "https://it.wikipedia.org/wiki?curid=2541518", "title": "Reginald Skelton", "text": "Primi anni.\nNato a Long Sutton nel Lincolnshire, entra nella Royal Navy nel 1887. Tra il 1894 ed il 1897 \u00e8 in Cina sulla \"HMS Centurion\" mentre tra il 1899 ed il 1900 \u00e8 assegnato alla \"HMS Majestic\" dove conosce Robert Falcon Scott che nel 1901 lo incarica della supervisione della costruzione della \"RRS Discovery\".\nIn Antartide.\nScott, impressionato dalle qualit\u00e0 di ingegnere di Skelton, lo prende con s\u00e9 per la spedizione Discovery in Antartide dandogli anche compiti di fotografo.\nDopo l'Antartide.\nTornato nella \"Navy\", tra il 1906-12 ed il 1916-18, Skelton viene impiegato su sottomarini. Spera di esser scelto da Scott come secondo in comando per la spedizione Terra Nova del 1910-11, ma questi gli preferisce Edward Evans che altrimenti avrebbe intrapreso una spedizione autonoma in Antartide.\nDurante la prima guerra mondiale Skelton si guadagna un Distinguished Service Order per la sua partecipazione alla battaglia dello Jutland del 31 maggio 1916. Insignito dell'ordine del bagno nel 1919 continua il suo servizio nella Royal Navy anche dopo il conflitto sino ad arrivare al grado di ammiraglio ingegnere capo della flotta nel 1928. Nel 1931 \u00e8 cavaliere dell'Impero Britannico e nel 1932 lascia il servizio attivo.\nRiconoscimenti.\nA lui sono dedicati un inlet, un ghiacciaio, un icefall ed un l\u00e9v\u00e9."}
{"id": "2541519", "revid": "21921", "url": "https://it.wikipedia.org/wiki?curid=2541519", "title": "Il cavaliere dell'intelletto", "text": "Il cavaliere dell'intelletto \u00e8 la terza opera lirica composta da Franco Battiato. \nRappresentazioni.\nRealizzata su commissione della Regione Siciliana, in occasione dell'ottavo centenario della nascita dell'imperatore Federico II, su libretto del filosofo Manlio Sgalambro&lt;ref name=\"http://sgalambro.altervista.org\"&gt;&lt;/ref&gt;, \u00e8 andata in scena in prima nazionale il 20 settembre del 1994 nella suggestiva cornice della Cattedrale di Palermo. \nIl successivo 7 ottobre ha la prima scenica nel Teatro Giovanni Battista Pergolesi di Jesi.\nL'opera \u00e8 stata poi rappresentata, tra l'altro, nel Teatro Rendano di Cosenza, nel Teatro comunale di Modena, nel Teatro municipale di Piacenza, nel Teatro Regio di Parma e nella Corte Malatestiana di Fano.\nOrganico.\nL'opera \u00e8 stata composta per quattro attori, soli (un soprano, un basso e una voce non lirica), coro e orchestra con l'utilizzo di sonorit\u00e0 elettroniche.\nAttore protagonista, nei panni di Federico II, \u00e8 stato Alessandro Vantini. Insieme a lui, in scena anche Tania Rocchetta (che interpreta Costanza d'Aragona e Isabella di Brienne, le due mogli di Federico II), Giancarlo Ilari (nella parte di Michele Scoto, filosofo occidentale) e Toni Servillo (nella parte di Ibn Sab'in, filosofo orientale).\nLe coreografie furono affidate a Raffaella Rossellini.\nAd eseguire le musiche l'Orchestra sinfonica di Palermo diretta da Marco Boni e il coro diretto da Filippo Maria Bressan unitamente ai solisti Cristina Barbieri, Stefano Rinaldi e allo stesso Battiato.\nContenuto.\nL'opera non segue una vera e propria narrazione, n\u00e9 racconta didascalicamente la storia del sovrano, ma si sviluppa per quadri successivi. Rispetto alle opere precedenti di Battiato \u00e8 pi\u00f9 marcato l'utilizzo della parola recitata. Come dichiara lo stesso Battiato a Francesco Giambrone de Il giornale della musica: \"Ci sono recitativi puri, recitativi con sotto musica d'accompagnamento e poi vere e proprie arie liriche\".\nDa un punto di vista musicale l'opera presenta suoni elettronici che si sposano con l'orchestrazione classica, mischia in un dosaggio molto elaborato arie cantate, recitativi, balletti, cori, canti gregoriani, silenzi, nenie arabe in un intreccio di linguaggi sempre godibile e spesso felice, e sembra che abbia per obiettivo finale il silenzio, la sospensione temporale con contaminazioni tra i suoni acustici dell'orchestra, quelli elettronici delle tastiere, i campionamenti e i rumori che appaiono straordinariamente riuscite, senza asprezze di alcun genere.\nIl cavaliere dell'intelletto \u00e8 strutturato con un prologo (intitolato \"Teoria della Sicilia\", l'unico brano dell'opera ad essere stato pubblicato ufficialmente nel sesto CD della versione \"super deluxe edition\" della compilation con inediti Anthology - Le nostre anime, in questa occasione il recitato \u00e8 stato affidato a Manlio Sgalambro) seguito da due atti.\nNel primo si distinguono i brani \"Christus vincit\", \"Vol\u00f2 con le ali della durabilit\u00e0\", \"Il buffone\", \"Algeri\", \"Aria di Isabella\", \"Lettera di Federico Scoto\", \"Aria di Costanza\" e la conclusiva \"Oi lasso\"&lt;ref name=\"http://sgalambro.altervista.org\"&gt;&lt;/ref&gt;.\nIl secondo atto si apre con \"Ragioni metafisiche\" e prosegue con \"Ser\u00e9nade sicilienne\", \"Il falcone\", \"Lamento\", \"Aria di Federico\" per chiudersi con \"Florebat olim\"&lt;ref name=\"http://sgalambro.altervista.org\"&gt;&lt;/ref&gt;.\nPubblicazioni.\nQuest'opera non \u00e8 mai stata pubblicata discograficamente, ma la Casa Musicale Sonzogno ne ha pubblicato lo spartito. \nSecondo quanto dichiarato in una intervista del 2021 da Filippo Destrieri, l'intera opera sarebbe per\u00f2 stata registrata a suo tempo in uno studio professionale a Roma."}
{"id": "2541523", "revid": "1356", "url": "https://it.wikipedia.org/wiki?curid=2541523", "title": "Luigi, il Grande Delfino", "text": ""}
{"id": "2541524", "revid": "146644", "url": "https://it.wikipedia.org/wiki?curid=2541524", "title": "Reginald William Skelton", "text": ""}
{"id": "2541528", "revid": "1442080", "url": "https://it.wikipedia.org/wiki?curid=2541528", "title": "Grand Prix Hassan II 1997 - Singolare", "text": "Il singolare del Grand Prix Hassan II 1997 \u00e8 stato un torneo di tennis facente parte dell'ATP Tour.\nHicham Arazi ha battuto in finale Franco Squillari 3-6, 6-1, 6-2."}
{"id": "2541531", "revid": "104458", "url": "https://it.wikipedia.org/wiki?curid=2541531", "title": "Mathieu Razanakolona", "text": "Biografia.\n, competeva nelle gare di slalom gigante e slalom speciale. Attivo in gare FIS dal dicembre del 2004, il 24 gennaio 2006 corse la sua unica gara in Coppa del Mondo, a Schladming in Austria, senza concludere la prima manche dello slalom gigante in programma.\nPrimo malgascio a partecipare ai Giochi olimpici invernali, fu l'unico rappresentante del Madagascar ai XX Giochi olimpici invernali di in Italia dove, dopo esser stato portabandiera durante la cerimonia di apertura, si classific\u00f2 39\u00b0 nello slalom gigante e non concluse lo slalom speciale. . Disput\u00f2 la sua ultima competizione, una gara FIS a Le Relais in Canada, nell'aprile di quello stesso anno."}
{"id": "2541534", "revid": "122402384", "url": "https://it.wikipedia.org/wiki?curid=2541534", "title": "Houyhnhnm", "text": "Uno Houyhnhnm \u00e8 un essere immaginario della razza di cavalli intelligenti descritti nella quarta e ultima parte del romanzo satirico-fantastico \"I viaggi di Gulliver\" dell'irlandese Jonathan Swift.\nDescrizione.\nSecondo il dizionario della pronuncia inglese edito dall'Universit\u00e0 di Cambridge la parola \"Houyhnhnm\" va pronunciata . Essa imita in modo evidente il nitrito del cavallo.\nJonathan Swift, irlandese di nascita, pastore anglicano e sferzante polemista settecentesco, descrive gli Houyhnhnms come cavalli razionali che vivono in una societ\u00e0 affidabile e pacifica. Essi vivono in stalle e capanne che costruiscono da soli e coltivano i campi con l'aiuto di buoi ed altri animali da tiro. Nella loro terra sono la razza predominante e si contrappongono fortemente agli Yahoos, gli umani locali, che vivono selvaggiamente e in schiavit\u00f9, disprezzati da tutti, soprattutto dagli Houyhnhnms stessi.\nLemuel Gulliver, dopo essere arrivato da solo nell'isola, probabilmente a sud dell'Australia, conosce la superiorit\u00e0 morale degli Houyhnhnms e anche lui inizia a disprezzare gli Yahoos, bench\u00e9 essi siano della sua stessa specie, poich\u00e9 vede in loro la stessa brutalit\u00e0 e lo stesso carattere violento degli uomini europei, che si ritengono invece pi\u00f9 moralmente elevati degli altri viventi.\nBandito dagli Houyhnhnms poich\u00e9, essendo uno Yahoo, non pu\u00f2 vivere al loro pari, Gulliver se ne va dall'isola molto malvolentieri, e dopo alcune vicende viene preso a bordo da un capitano portoghese, Pedro de Mendez. Egli non \u00e8 intenzionato affatto a tornare a vivere tra i suoi Yahoo, ma il temperamento altruista e socievole del capitano riesce a fargli da tramite e ad attutire l'impatto. Quando Gulliver ritorna in Inghilterra \u00e8 profondamente cambiato e non riesce a tollerare l'odore e l'aspetto dei suoi simili. Ritiene chiunque gli stia attorno uno Yahoo, anche i membri della sua famiglia, e trascorre molto del suo tempo isolato dai familiari, nella sua stalla, vicino ai suoi cavalli, con i quali tenta di conversare.\nMorale e costumi.\nLa societ\u00e0 degli Houyhnhnms \u00e8 basata solo e soltanto sulla ragione, perci\u00f2 essi praticano una sorta di eugenetica basata sulle loro analisi di beneficio e costo. Poich\u00e9 il loro unico valore morale \u00e8 la difesa della ragione, non sono mossi particolarmente da piet\u00e0 o una credenza nel valore intrinseco della vita, e quindi non hanno religione alcuna. Ad esempio, essi non mancano di fornire Gulliver di pelle di Yahoo scorticato per costruire le vele della sua imbarcazione.\nGli Houyhnhnms non provano sentimenti o passioni e non sanno cosa siano la tristezza e il dispiacere. Non conoscono l'assassinio e se uno di loro muore \u00e8 per una disgrazia naturale. Quando un loro caro o conoscente muore, non provano sentimenti per la sua dipartita, e quando sono prossimi alla morte non provano alcun dispiacere. Un episodio curioso ne \u00e8 la prova: una cavalla viene invitata a mangiare presso la casa del cavallo che accoglie Gulliver, giunge in ritardo e si scusa riferendo che suo marito \u00e8 morto qualche ora prima e che lei ha dovuto trattenersi a casa per discutere coi suoi servi sul luogo pi\u00f9 adatto a seppellirlo. L'equina mangia il suo pranzo coi suoi figli, come ogni altro Houyhnhnm, e non \u00e8 colpita affatto dalla sua perdita. Gulliver asserisce poi che qualche mese dopo sarebbe morta anche lei.\nLa mancanza di sentimenti negli Houyhnhnms si nota anche nelle loro leggi sulla famiglia: infatti la norma vuole che ogni coppia generi non meno e non pi\u00f9 di due bambini, che siano un maschio e una femmina. Nel caso in cui questi abbiano lo stesso sesso, invece, i genitori devono portarli all'assemblea generale annuale e devono scambiare uno di essi con quello di un'altra famiglia che ne abbia avuti due del sesso opposto. Ci\u00f2 pu\u00f2 essere visto come una critica all'ideale che vuole la famiglia perfetta come genitrice di due figli di sesso opposto.\nFilosofia e lingua.\nGli Houyhnhnms hanno una societ\u00e0 ordinata e pacifica. Possiedono una filosofia che si basa sull'osservazione della natura e ha una lingua che \u00e8 completamente priva di parole che indicano sentimenti, fatti o cose negative. Poich\u00e9 non hanno, per esempio, nessuna parola che significhi \"mentire\", devono sostituire il verbo con l'espressione \"dire la cosa che non \u00e8\". A testimonianza di quanto disprezzino gli Yahoos, gli Houyhnhnms sono soliti posporre la parola \"Yahoo\" a un termine qualsiasi quando vogliono dargli un'accezione negativa (ad esempio \"Hhnm Yahoo\" significa \"servo stolto\"). Di seguito alcune parole della lingua degli Houyhnhnms ritrovabili nel libro:\nInterpretazione.\nSul significato satirico della figura degli Houyhnhnms si sono fatte molte ipotesi. \u00c8 possibile, per esempio, considerare ci\u00f2 una critica velata di Swift all'Impero britannico sul trattare dei non-bianchi come creature umane inferiori, in quanto gli Yahoo sono disprezzati e schiavizzati dai cavalli razionali, e addirittura gli Houyhnhnms stessi sono divisi in classi a seconda del colore del loro manto.\nD'altronde dalla figura degli Yahoo, disprezzati per la loro indole brutale estranea agli Houyhnhnms, emerge indubbiamente l'accusa generale agli uomini per il loro carattere, che d\u00e0 luogo a guerre e misfatti (uno Yahoo, se si impossessa di una pietra, del valore che i cavalli non conoscono, \u00e8 capace di lottare fino all'ultimo sangue con altri Yahoo per tenersela, e languire e piangere se la perde; uno Yahoo che trova molto pi\u00f9 cibo di quello che lo sazia non ha problemi a litigare e uccidere altri Yahoo vicini per avere tutto il cibo, invece di mangiare calmo e lasciare a loro il resto; inoltre \u00e8 capace di mangiare all'inverosimile e poi procurarsi un'erba purgante ed emetica, sprecando tutto ci\u00f2 che ha mangiato) e il monito a seguire degli ideali pi\u00f9 moralmente elevati come quelli di pacifica convivenza e di sincerit\u00e0 propri degli Houyhnhnms."}
{"id": "2541536", "revid": "1305772", "url": "https://it.wikipedia.org/wiki?curid=2541536", "title": "Osservatorio Lowell", "text": "L'osservatorio Lowell (Lowell Observatory) \u00e8 un osservatorio astronomico che si trova a Flagstaff (Arizona). \u00c8 uno dei pi\u00f9 antichi osservatori degli Stati Uniti, dal 1965 \u00e8 nella lista dei monumenti storici nazionali.\nStoria.\nL'osservatorio \u00e8 stato fondato nel 1894 dall'astronomo Percival Lowell. Il primo telescopio installato \u00e8 stato un rifrattore da 61\u00a0cm costruito da Alvan Clark &amp; Sons, noto costruttore di telescopi. Il telescopio Clark, costato nel 1896 20.000 dollari, \u00e8 ancora in uso ai giorni nostri, anche se solo a scopo educativo a beneficio degli oltre 70.000 visitatori annuali dell'osservatorio.\nAd amministrare il telescopio si sono succeduti vari membri della famiglia Lowell, prestigiosa famiglia di Boston. Oltre al fondatore, Percival Lowell, si sono occupati dell'osservatorio l'architetto Guy Lowell e Roger Lowell Putnam, che lo ha guidato per 40 anni. L'attuale amministratore \u00e8 William Lowell Putnam, figlio di Roger e pronipote del fondatore.\nImportanti scoperte.\nL'osservatorio Lowell ha permesso importanti scoperte astronomiche, tra cui:\nTelescopi.\nL'osservatorio gestisce diversi telescopi in due localit\u00e0.\nLa storica struttura principale si trova sulla collina \"Mars Hill\", poco distante del centro di Flagstaff. Questa localit\u00e0 ospita il telescopio Clark originario e anche il telescopio da 33\u00a0cm usato da Clyde Tombaugh per scoprire il pianeta nano Plutone, oltre ad altri piccoli telescopi dedicati alla ricerca.\nL'altra struttura, chiamata \"Stazione Anderson Mesa\", si trova a circa 20\u00a0km a sudest di Flagstaff; comprende il Telescopio Perkins da 1,8 metri e il Telescopio John S. Hall da 1,05 m. In questa localit\u00e0 \u00e8 anche ospitato il Navy Prototype Optical Interferometer (NPOI), un progetto in collaborazione con lo United States Naval Observatory.\nIl Lowell Observatory ha ultimato nel 2012 la costruzione del Telescopio Discovery Channel da 4,2 metri in collaborazione con Discovery Communications Inc.\nAd autunno 2018 la direzione dell'osservatorio ha annunciato un programma di espansione con la costruzione del \"Giovale Open Deck Observatory\" (GODO), consistente in un'area a cielo aperto integrata da una serie di telescopi amatoriali avanzati per l'osservazione diretta, aree preposte alla divulgazione scientifica e di intrattenimento.\nElenco dei telescopi dell'osservatorio Lowell:\nAttuali ricerche.\nGli astronomi dell'osservatorio Lowell conducono ricerche in vasti campi dell'astrofisica e nello studio del sistema solare, usando telescopi terrestri, aviotrasportati e spaziali.\nTra i molti programmi attualmente in corso c'\u00e8 la ricerca di asteroidi near-Earth, lo studio della fascia di Kuiper, la ricerca di pianeti extrasolari, uno studio decennale sulla stabilit\u00e0 della luminosit\u00e0 solare e una serie di indagini sulla formazione stellare e altri processi nelle galassie distanti. Inoltre lo staff dell'osservatorio progetta e costruisce strumenti personalizzati da usare all'osservatorio o anche altrove. Per esempio il personale dell'osservatorio ha costruito la sofisticata fotocamera ad alta velocit\u00e0 usata nello Stratospheric Observatory for Infrared Astronomy (SOFIA), un progetto delle agenzie spaziali americana (NASA) e tedesca (DLR) che consiste in un telescopio da 2,5 metri trasportato da un Boeing 747 SP."}
{"id": "2541541", "revid": "253269", "url": "https://it.wikipedia.org/wiki?curid=2541541", "title": "Linus Roache", "text": "Biografia.\nFiglio degli attori William Roache e Anna Cropper, si fa conoscere al pubblico nel 1994 per l'interpretazione di padre Greg nel film di Antonia Bird \"Il prete\" in cui interpreta la drammatica parte di un sacerdote cattolico a Liverpool. Nel 2002 ha vinto il Satellite Award come \"miglior attore non protagonista in una miniserie o film per la televisione\" per il suo ruolo in \"Guerra imminente\", mentre nel 2003 \u00e8 stato candidato al Golden Globe per il miglior attore in una mini-serie o film per la televisione per il suo ruolo in \"RFK\".\nNel 2005 ricopre il ruolo di Thomas Wayne in \"Batman Begins\", mentre a partire dal 2008 fa parte del cast di \"Law &amp; Order - I due volti della giustizia\", nel ruolo dell'assistente Procuratore Distrettuale Michael Cutter e dal 2014 entra in quello di \"Vikings\" nel ruolo di re Ecbert di Wessex.\n\u00c8 sposato dal 2003 con l'attrice Rosalind Bennett."}
{"id": "2541543", "revid": "105049659", "url": "https://it.wikipedia.org/wiki?curid=2541543", "title": "Alfredo Peyretti", "text": "Biografia.\nSi diploma in \"Organizzazione della Produzione\" al Centro Sperimentale di Cinematografia. Post-Graduated Student in Producing all'Australian Film, Television and Radio School. Produce, scrive e dirige \"Brave\", un cortometraggio pluripremiato e distribuito dal UIP prima di \"Clockers\" di Spike Lee.\nHa avuto anni di gavetta nei cortometraggi. Nel 2001 dirige il film TV \"Il terzo segreto di Fatima\". Tra le sue fiction di successo si ricordano la prima stagione di \"Gente di mare\" (Rai Uno) con protagonista Lorenzo Crespi e Vanessa Gravina (nel 2005), \"Joe Petrosino\" con Beppe Fiorello, \"Graffio di tigre\" nel 2006, con Giuseppe Zeno, Gabriella Pession e Sergio Assisi, il film televisivo del 2007 \"Fuga con Marlene\" con protagonista Monica Guerritore, il film televisivo \"Moana\" con Violante Placido trasmessa da Sky Cinema nel 2009. Del 2012 \u00e8 \"L'olimpiade nascosta\", miniserie trasmessa da Rai 1."}
{"id": "2541544", "revid": "112063203", "url": "https://it.wikipedia.org/wiki?curid=2541544", "title": "Sala della Giustizia", "text": "La Sala della Giustizia \u00e8 il quartier generale immaginario dei Superamici, nell'omonima serie animata. Successivamente fu inglobata nell'Universo DC come nuovo quartier generale della Justice League of America.\n\"I Superamici\".\nLa Sala comparve nel primo episodio della serie \"I Superamici\", che ebbe inizio l'8 settembre 1973. Fu originariamente disegnata da Al Gmuer, supervisore di scena per Hanna &amp; Barbera per pi\u00f9 di 30 anni. Il disegno dell'edificio si basa sul disegno dell'Union Terminal building in Cincinnati, Ohio, una volta una stazione ferroviaria ed ora museo.\nLa Sala, situata a Metropolis, serve come punto d'incontro per i Superamici. La Sala contiene il Trubalert, una stazione di monitoraggio computerizzata che avverte gli eroi delle eventuali minacce. La Sala ospita anche un gigantesco computer che i Superamici utilizzano per analizzare gli indizi. Dalla met\u00e0 degli anni ottanta, la Sala della Giustizia sub\u00ec dei restauri, cos\u00ec come i Superamici cambiarono il nome del gruppo in \"Super Powers Team\".\nNell'episodio \"Universe of Evil\", i malvagi Supernemici da un Universo parallelo si incontrarono nella \"Sala del Male\". L'edificio \u00e8 identico a quello dei Superamici, con l'aggiunta di una testa a forma di gargoyle di fronte all'entrata.\n\"Lois &amp; Clark : Le Nuove Avventure di Superman\".\nIn \"Lois &amp; Clark - Le nuove avventure di Superman\", il termine \"Sala della Giustizia\" viee regolarmente utilizzato per riferirsi al quartier generale del Dipartimento di Polizia. L'edificio comparve, come fulcro di un complotto criminale, nell'episodio della quarta stagione \"Lethal Weapon\". Mentre il criminale Mr. Gadget tenta di elevare l'edificio utilizzando un'arma sonora, il nome \"Sala della Giustizia\" compare chiaramente sulla facciata. Somiglia vagamente alla Sala della Giustizia dei Superamici, ma era piuttosto un edificio con le sembianze greco-romane degli edifici pubblici statunitensi prima della seconda guerra mondiale.\n\"Le avventure di Superman\".\nNella seconda parte dell'episodio \"Apokolips...Now\" di \"Le avventure di Superman\", si vede Superman combattere i Parademoni di fronte ad un edificio che somiglia alla Sala della Giustizia.\n\"Teen Titans\" (serie animata).\nNella serie animata televisiva \"Teen Titans\", un edificio somigliante alla Sala della Giustizia viene mostrata nella sequenza d'apertura dello spettacolo, nella citt\u00e0, dietro la Titans Tower.\n\"Justice League Unlimited\".\nNell'episodio \"Ultimatum\" della serie animata \"Justice League Unlimited\", gli Ultimen possiedono un quartier generale in un alto grattacielo. La sommit\u00e0 dell'edificio ricorda la Sala della Giustizia dei Superamici della serie televisiva. In seguito, con il proseguire degli episodi, la Justice League apre un'ambasciata sulla Terra chiamata Metropower che somiglia alla Sala della Giustizia.\n\"The Batman\".\nNel cartone animato \"The Batman\", il quartier generale della Justice League somiglia alla Sala della Giustizia. Tuttavia, non \u00e8 un edificio sulla Terra, bens\u00ec un satellite orbitante sopra la Terra. Questo quartier generale sebbene simile nell'aspetto alla Sala della Giustizia, viene identificato come la \"Torre di Guardia\".\nNei fumetti.\nDopo gli eventi di \"Crisi infinita\" e \"One Year Later\", la Sala della Giustizia fu introdotta nella \"continuity\" della DC Comics in \"Justice League of America\" n. 7. Dopo che la precedente Torre di Guardia fu distrutta e la League fu sciolta, un anno dopo, la JLA si riform\u00f2 e con essa un nuovo satellite Torre di Guardia fu costruito nello spazio, insieme ad una nuova versione della Sala della Giustizia sulla Terra. La nuova Sala si trova in Washington, sulla cima della localit\u00e0 dell'ex base della Justice Society of America e dell'All-Star Squadron.\nLa Sala fu disegnata e costruita da John Stewart e Wonder Woman e finanziata da Bruce Wayne. Diversamente dalla Sala dei Superamici, non \u00e8 progettata per essere un quartier generale per supereroi, ma piuttosto una sorta di museo cos\u00ec da permettere alla gente che lo visita di vedere cosa fano gli eroi della Terra. Ci sono molte mostre, incluse stanze da trofeo in cui sono esposte le armi usate dai criminali e dagli eroi. Contiene un'aula magna in cui hanno luogo gli incontri e le riunioni della Justice League, con Black Canary come presidente. La Sala funziona anche da stazione di trasferimento per gli eroi, via porte \"scivolo\", per il satellite Torre di Guardia, che \u00e8 considerato un luogo pi\u00f9 sicuro per le riunioni della League.\nIn \"Kingdom Come\", il quartier generale delle Nazioni Unite ricorda fortemente la Sala della Giustizia come raffigurata in \"I Superamici\", cos\u00ec come la prigione per metaumani somiglia al quartier generale del cartone animato della Legione del destino.\nGiocattoli.\nLa Sala della Giustizia venne fabbricata come giocattolo associato alla linea Kenner della \"Jack Kirby's Super Power Collection\". Il gioco comprendeva tre parti, nessuna somigliante con gli interni della Sala come vista nei cartoni animati. L'esterno era giallo e mancava la profondit\u00e0 del palazzo come visto nella serie. La sezione centrale era blu con un ascensore rosso che portava al tetto. C'erano varie camere di teletrasporto disegnate prevalentemente per permettere al giocattolo di fare da bagaglio da portare.C'era anche una cella da prigione per il contenimento di uno o due supercriminali. Insieme ai vari articoli d'arredamento vi erano anche orologi che fornivano l'ora di Metropolis, Gotham City, Midway City, Central City, Atlantide e New York; ed era la pi\u00f9 grande base d'operazione per i suoi componenti."}
{"id": "2541546", "revid": "1924342", "url": "https://it.wikipedia.org/wiki?curid=2541546", "title": "Rihanna", "text": "Si \u00e8 trasferita negli Stati Uniti d'America all'et\u00e0 di 16 anni grazie a un contratto discografico, sotto la guida di Evan Rogers. Ha debuttato nel 2005 all'et\u00e0 di 17 anni con l'album \"Music of the Sun\", entrato alla decima posizione della Billboard 200, e il singolo di successo \"Pon de Replay\", che ha raggiunto la seconda posizione della Billboard Hot 100. Un anno dopo ha pubblicato il secondo album \"A Girl like Me\", il cui singolo \"SOS\" \u00e8 divenuto la sua prima numero uno nella classifica statunitense, mentre nel 2007 ha consolidato la sua fama grazie al terzo album \"Good Girl Gone Bad\" e alle sue riedizioni, da cui sono stati estratti i singoli \"Umbrella\", \"Don't Stop the Music\", \"Disturbia\" e \"Take a Bow\".\nDopo \"Rated R\", uscito nel 2009, portato al successo grazie ai singoli \"Russian Roulette\" e \"Rude Boy\", \u00e8 tornata nel 2010 con il quinto album \"Loud\", da cui vengono estratti i singoli di successo \"Only Girl (in the World), What's My Name?\" e \"S&amp;M\". Nel 2011 ha pubblicato il sesto album \"Talk That Talk\", contenente il singolo \"We Found Love\" con Calvin Harris, diventato il pi\u00f9 venduto della cantante. Nel 2012 \u00e8 stata la volta del settimo album \"Unapologetic\", contenente le hit mondiali \"Diamonds\" e \"Stay\". Dopo una pausa di quattro anni, nel 2016 \u00e8 tornata sulle scene musicali con l'ottavo album \"Anti\".\nIn tutta la sua carriera ha venduto oltre 60 milioni di album, 215 milioni di tracce digitali di cui 100 milioni solo entro i confini statunitensi, che la pongono tra gli artisti di maggior successo nel panorama discografico internazionale. Il primo singolo dell'ottavo album, \"Work\", diviene il quattordicesimo singolo della cantante ad arrivare al primo posto della Billboard Hot 100, facendo di Rihanna la terza artista in assoluto ad avere pi\u00f9 hit al numero uno della classifica statunitense, superando Michael Jackson (13 singoli) e ponendosi dietro solo a Mariah Carey (19 singoli) e ai Beatles (20 singoli). Ad agosto 2021 Rihanna risulta essere l'artista femminile pi\u00f9 ricca del mondo secondo la rivista \"Forbes\", che le attribuisce un patrimonio stimato di circa 1,7 milardi di dollari.\nNel corso della sua carriera Rihanna ha accumulato nove Grammy Award (prima artista della sua nazione ad aggiudicarsi il prestigioso riconoscimento), tredici American Music Awards, un ugual numero di Billboard Music Award e due BRIT Award, oltre ad aver ricevuto un riconoscimento speciale, l\"'Icon Award\", agli American Music Awards del 2013 per aver influenzato profondamente la cultura pop a livello globale e il \"Fashion Icon Award\" del 2014 dal Council of Fashion Designers of America. Il 21 settembre 2018 Mia Mottley, primo ministro di Barbados, ha nominato Rihanna ambasciatrice straordinaria e plenipotenziaria, affidandole la responsabilit\u00e0 di promuovere il sistema educativo, il turismo e gli investimenti per l'isola. Il 30 novembre 2021, nell'ambito della cerimonia di proclamazione della repubblica di Barbados, Rihanna viene nominata \u00aberoina nazionale\u00bb dalla Presidente Sandra Mason.\nBiografia e carriera musicale.\nInfanzia ed esordi.\nRihanna \u00e8 nata a Bridgetown, nell'isola di Barbados, il 20 febbraio 1988 da Ronald Fenty, un capo magazziniere met\u00e0 afro-barbadiano e met\u00e0 irlandese, e Monica Braithwaite Fenty, una contabile nativa della Guyana, ma per met\u00e0 afro-americana. Rihanna ha due fratelli minori di nome Rorrey e Rajad ed ha, inoltre, due sorelle ed un fratello dal lato paterno (Kandy, Samantha e Jamie) nati da tre madri diverse prima del matrimonio dei genitori della cantante.\nLa sua infanzia \u00e8 stata profondamente segnata dalla dipendenza da cocaina del padre e dal divorzio dei suoi genitori, avvenuto quando lei aveva quattordici anni. Ha frequentato le scuole elementari nel suo paese natale, presso l'istituto Charles F. Broome Memorial School, dove molto spesso \u00e8 stata vittima di atti di bullismo a causa del suo colorito di pelle troppo \u00abchiaro\u00bb rispetto ai compagni. \u00c8 cresciuta ascoltando musica reggae ed ha iniziato a cantare all'et\u00e0 di 7 anni. Successivamente ha studiato presso la Combermere School, dove ha formato un trio musicale con due sue compagne di classe all'et\u00e0 di quindici anni. Ha prestato servizio nei Barbados Cadet Corp, il corpo d'addestramento basico delle forze di difesa barbadiane, dove aveva come sergente istruttore la cantante Shontelle.\nNel 2003 Rihanna e il suo gruppo sono stati presentati al produttore Evan Rogers, che trascorreva le vacanze a Barbados con sua moglie. Il gruppo si esib\u00ec con il singolo delle Destiny's Child \"Emotions\". L'anno successivo, si \u00e8 recata con la madre a Stamford in Connecticut per raggiungere l'abitazione di Rogers. Appena compiuti i sedici anni, la ragazza si \u00e8 trasferita negli Stati Uniti d'America seguendo gli spostamenti di Evan e sua moglie. In seguito Carl Sturken l'ha aiutata a incidere quattro canzoni demo, tra le quali la ballata \"Last Time\", la reinterpretazione di Whitney Houston \"For the Love of You\" e quello che sarebbe divenuto il suo primo successo, \"Pon de Replay\". I demo sono stati spediti a varie case discografiche. Alcune sue incisioni arrivarono alla Def Jam Recordings, che le ha offerto un contratto per sei album.\n2005-2006: \"Music of the Sun\" e \"A Girl like Me\".\nDopo aver firmato un contratto discografico con la Def Jam, Rihanna ha passato i tre mesi successivi a completare il suo album di debutto. Il suo album di debutto, \"Music of the Sun\", \u00e8 stato pubblicato il 12 agosto 2005 negli Stati Uniti d'America. Prodotto da Evan Rogers, Carl Sturken, Stargate e Poke &amp; Tone, l'album ha debuttato alla posizione numero 10 della Billboard 200, vendendo circa 69.000 copie nella prima settimana. A distanza di cinque mesi dall'uscita, l'album \u00e8 stato certificato disco d'oro dalla Recording Industry Association of America per le oltre 500.000 copie vendute; \"Music of the Sun\" ha venduto due milioni di copie in tutto il mondo, di cui 623.000 negli Stati Uniti d'America.\nIl suo singolo di debutto nonch\u00e9 primo estratto dall'album, \"Pon de Replay\", \u00e8 stato pubblicato il 22 agosto 2005 ed ha raggiunto la seconda posizione sia della Billboard Hot 100 che della Official Singles Chart. Il singolo \u00e8 diventata una hit in poco tempo, raggiungendo la top 10 di quindici paesi, tra cui anche l'Italia. Il secondo singolo estratto, \"If It's Lovin' that You Want\" \u00e8 stato pubblicato il 2 dicembre 2005 ed ha avuto meno successo del precedente, arrivando alla posizione 36 della Billboard Hot 100 e all'undicesima della Official Singles Chart; raggiungendo comunque la Top 10 in Australia, Irlanda e Nuova Zelanda.\nUn mese dopo la pubblicazione di \"Music of the Sun\", Rihanna ha iniziato a comporre materiale per il suo secondo album in studio, primo ad essere distribuito in tutto il mondo. Rihanna ha composto l'album insieme a Evan Rogers, Carl Sturken, Stargate, J. R. Rotem e Ne-Yo. \"A Girl like Me\" \u00e8 stato pubblicato il 21 aprile 2006 in Italia. L'album ha raggiunto la posizione 5 della Billboard 200, vendendo circa 115.000 copie nella prima settimana. L'album \u00e8 stato certificato disco di platino dalla RIAA per aver venduto circa un milione di copie.\nIl singolo di lancio, \"SOS\", \u00e8 stato pubblicato il 7 marzo 2006 ed ha raggiunto la vetta della Billboard Hot 100, diventando la sua prima numero uno. Il secondo singolo, \"Unfaithful\", \u00e8 stato pubblicato il 14 luglio 2006 in Italia. Rivelatosi un successo come il precedente, \"Unfaithful\" ha raggiunto la top-ten in diciotto paesi, anche negli Stati Uniti dove ha raggiunto la sesta posizione, e la vetta in Canada, Svizzera e Ungheria. Il 21 agosto 2006 esce nelle radio statunitensi \"We Ride\", il terzo singolo. Il singolo non ebbe un buon successo, rimanendo sconosciuto negli Stati Uniti e fermandosi alla posizione 17 nel Regno Unito. Per ovviare a questo inconveniente esce negli Stati Uniti il 14 dicembre 2006 il brano \"Break It Off\", cantato insieme a Sean Paul. \"Break It Off\" ha raggiunto la nona posizione della Billboard Hot 100. Tra il 1\u00ba giugno 2006 e il 29 settembre 2006 Rihanna ha tenuto il suo primo tour, il \"\".\nTra novembre 2006 e febbraio 2007 ha tenuto, nel Regno Unito, un concerto insieme alle Pussycat Dolls intitolato \"Roc Tha Block Tour\". Sempre in questo periodo ha debuttato anche come attrice con un cameo nel film \"Ragazze nel pallone - Tutto o niente\" e in un episodio della soap opera \"La valle dei pini\", inoltre ha interpretato s\u00e9 stessa in una puntata di \"My Sweet Sixteen\", in onda su MTV, e si \u00e8 esibita in un episodio del telefilm \"Numb3rs\" con il singolo \"Pon de Replay\".\n2007-2008: il successo di \"Good Girl Gone Bad\", la ristampa e i remix.\nIl 30 maggio 2007 esce il terzo album di Rihanna, \"Good Girl Gone Bad\", prodotto principalmente da Timbaland, will.i.am e Sean Garrett. \"Good Girl Gone Bad\" \u00e8 composto da brani dance e up-tempo, si allontana molto dai suoi primi due album, dal ritmo carabico. L'album \u00e8 arrivato in testa alle classifiche in Regno Unito, Canada, Irlanda, Giappone e in Russia e alla seconda negli Stati Uniti e in Australia. Il singolo di lancio, \"Umbrella\", cantato insieme a Jay-Z, \u00e8 stato pubblicato il 29 marzo 2007 negli Stati Uniti e il 25 maggio in Europa ed ha raggiunto la vetta di 13 paesi mondiali e la top-five in Italia, dove si \u00e8 piazzato alla seconda posizione. Il singolo \u00e8 stato alla numero uno in Regno Unito per dieci settimane consecutive, divenendo il primo singolo a stare pi\u00f9 tempo alla numero uno nel Paese da \"Love Is All Around\" dei Wet Wet Wet che era stato per quindici settimane in vetta nel 1994.\nIl 12 giugno esce negli Stati Uniti il secondo singolo, il brano \"Shut Up and Drive\". Questo brano ha raggiunto la quinta posizione della chart britannica e la quindicesima di quella statunitense. Il relativo video musicale \u00e8 stato pubblicato il 25 giugno 2007. Come terzo singolo esce \"Hate That I Love You\", scritto da Ne-Yo e cantato insieme a quest'ultimo. Il brano \u00e8 stato pubblicato il 21 agosto 2007 negli Stati Uniti. Tuttavia il singolo riesce ad avere un buon successo piazzandosi alla settima posizione della chart statunitense. Il suo video \u00e8 stato pubblicato il 28 settembre 2007. Come quarto singolo esce \"Don't Stop the Music\" il 7 settembre 2007 ed ha tuttavia avuto un ottimo successo globale arrivando in vetta a 9 classifiche mondiali.\nIl suo video \u00e8 stato pubblicato il 26 luglio 2007. L'8 maggio 2008 esce \"If I Never See Your Face Again\" cantato insieme ai Maroon 5, estratto come primo singolo dalla riedizione di \"Good Girl Gone Bad\", \"Good Girl Gone Bad: Reloaded\". Il singolo riesce tuttavia ad avere un discreto successo soprattutto in Australia, dove ha raggiunto l'undicesima posizione. Il suo videoclip \u00e8 stato pubblicato il 23 aprile 2008. La promozione di \"Good Girl Gone Bad: Reloaded\" va avanti con il singolo \"Take a Bow\", ballata di grande successo pubblicato il 6 maggio 2008. \"Take a Bow\" ha raggiunto la vetta della classifica statunitense, diventando la sua terza numero uno. Il terzo e ultimo singolo estratto da Good Girl Gone Bad: Reloaded \u00e8 Disturbia, pubblicato il 26 settembre 2008. Questo singolo ha raggiunto nuovamente la vetta della Billboard Hot 100, diventando la sua quarta numero uno. La promozione di \"Good Girl Gone Bad\" \u00e8 terminata con \"Rehab\", cantato insieme a Justin Timberlake, pubblicato il 12 dicembre 2008.\nRihanna ha anche duettato con il rapper T.I. in un nuovo singolo, \"Live Your Life\", che ha raggiunto la numero uno in Nuova Zelanda e Stati Uniti, dove \u00e8 stato per sei settimane non consecutive. \"Good Girl Gone Bad\" ha venduto oltre sette milioni di copie nel mondo. Il 15 settembre 2007 \u00e8 partito il \"The Good Girl Gone Bad Tour\", secondo tour di Rihanna composto da 80 spettacoli; la tourn\u00e9e \u00e8 terminata il 24 gennaio 2009 a Citt\u00e0 del Messico. L'8 febbraio 2009, in seguito al successo del suo terzo album e dei relativi singoli, avrebbe dovuto partecipare alla cinquantunesima cerimonia per l'assegnazione dei Grammy Awards, ma ha dovuto rinunciare per alcuni problemi insorti con l'ex fidanzato Chris Brown, successivamente accusato di violenza domestica e d'aggressione nei confronti della cantante.\nIl 4 maggio 2009 ha partecipato al gal\u00e0 del Costume Institute tenutosi al Metropolitan Museum di New York dopo mesi d'assenza dalle scene. Il progetto legato al suo terzo album \u00e8 terminato con la pubblicazione, nel gennaio 2009, di \"\", contenente versioni remix delle canzoni che componevano l'album originale. Rihanna ritorna sulla scena musicale dopo la violenta lite con Chris Brown lanciando \"Run This Town\", una collaborazione con Jay-Z e Kanye West che ha raggiunto la numero due nella \"Billboard\" Hot 100, la numero uno in Regno Unito e i primi posti in classifica di alcuni Paesi.\n2009-2011: il ritorno con \"Rated R\" e \"Loud\".\nRihanna ha iniziato a registrare il suo nuovo album in studio a marzo 2009. Questo \u00e8 stato concepito nell'arco di circa otto mesi, da marzo 2009 a novembre dello stesso anno. Per comporre il nuovo album Rihanna ha collaborato con Chuck Harmony, The-Dream, Christopher Stewart, Chase &amp; Status, Stargate e Justin Timberlake. L'uscita del nuovo album, intitolato \"Rated R\", \u00e8 avvenuta il 23 novembre 2009. Ha debuttato alla posizione numero 4 della Billboard 200, ottenendo la certificazione di disco di platino da parte della RIAA per aver venduto oltre un milione di copie. Inoltre, \u00e8 arrivato in vetta in Norvegia e Svizzera.\nIl 26 ottobre 2009 \u00e8 stato pubblicato il singolo promozionale dell'album, \"Wait Your Turn\" e il 16 ottobre il corrispettivo videoclip. Il primo singolo estratto dall'album \u00e8 stato invece \"Russian Roulette\", scritto e prodotto da Ne-Yo e pubblicato il 2 novembre 2009, che ha raggiunto il successo planetario arrivando a collocarsi entro le prime dieci posizioni in molti Paesi. \"Russian Roulette\" si piazza alla seconda posizione nel Regno Unito e alla nona negli Stati Uniti. Come secondo singolo viene scelto \"Hard\", anche se solo per il mercato statunitense. Il brano \u00e8 stato pubblicato il 19 gennaio 2010. \"Hard\" riesce a riscuotere un modesto successo mondiale arrivando alla numero otto della graduatoria statunitense. Il terzo singolo estratto, secondo in Europa, \u00e8 stato \"Rude Boy\", reso disponibile a livello mondiale il 19 febbraio 2010. Esso diviene in breve tempo una hit planetaria, capace di surclassare i predecessori estratti dal progetto \"Rated R\": \u00e8 infatti arrivato in vetta in Australia e anche Stati Uniti. Sean Kingstone e Details ne hanno creato una cover dal titolo \"Rude Girl\", sulla quale \u00e8 stato girato anche un videoclip. Il brano vanta anche un discreto successo in Italia, dove ha raggiunto l'ottava posizione.\nIl 18 maggio 2010 \u00e8 il turno del brano \"Rockstar 101\", quarto singolo solo negli Stati Uniti. Il brano non ha avuto il successo sperato. Il 7 giugno 2010 esce un nuovo singolo, quinto in totale: \"Te amo\", non destinato al mercato statunitense. Esso \u00e8 stato dotato di un moderato successo mondiale soprattutto nel continente europeo. In particolare, in Italia, \"Te amo\" ha raggiunto la settima posizione, mentre nel Regno Unito la quattordicesima. Il 16 aprile 2010 viene inaugurato il \"Last Girl on Earth Tour\", tour di Rihanna a sostegno di \"Rated R\". Protrattosi per oltre un anno si \u00e8 concluso il 12 marzo 2011 a Perth, in Australia. Ancor prima, la versione remixata di \"Rated R\" intitolata \"\" \u00e8 stata messa in commercio il 24 maggio 2010.\nNel frattempo, nell'agosto 2010, dall'album \"Recovery\" del rapper Eminem \u00e8 stato estratto come secondo singolo internazionale il brano \"Love the Way You Lie\", in collaborazione proprio di Rihanna. Il singolo stesso ha esordito nella classifica Billboard Hot 100 alla seconda posizione per poi raggiungerne la vetta che ha mantenuto per sette settimane consecutive, divenendo la settima numero uno di Rihanna fino ad allora in carriera. Inoltre ha raggiunto la vetta delle classifiche di diverse altre nazioni, venendo consacrato come una delle hit pi\u00f9 fortunate di sempre ed \u00e8 il singolo pi\u00f9 venduto dell'anno 2010 in Regno Unito oltre che il primo di Rihanna ad aver distribuito pi\u00f9 di un milione di copie nel Paese. La cantante, nell'autunno dello stesso anno, ha prestato la voce anche per \"All of the Lights\", una collaborazione incisa con Kanye West, estratta come quarto singolo dall'album del rapper statunitense, \"My Beautiful Dark Twisted Fantasy\". Il brano viene acclamato dalla critica, che ne ha elogiato prevalentemente il suono \u00abcoinvolgente\u00bb.\nNell'autunno 2010 \u00e8 stato pubblicato anche il singolo \"Who's That Chick?\", collaborazione della cantante con il disc-jockey francese David Guetta tratta dall'album di quest'ultimo \"One Love\", che ha ottenuto un buon responso commerciale. Il suo quinto album in studio, \"Loud\", \u00e8 stato pubblicato il 12 novembre 2010 e ha debuttato alla terza posizione della classifica statunitense, vendendo 207.000 copie nella sua prima settimana. Inoltre \"Loud\" \u00e8 giunto primo in Canada, Irlanda, Norvegia, Regno Unito e Svizzera. Il singolo di lancio, \"Only Girl (in the World)\", \u00e8 stato pubblicato a livello mondiale il 13 settembre 2010.\nIl singolo si \u00e8 piazzato alla numero uno in una decina di Paesi di tutto il globo, dall'Australia al Canada, dal Regno Unito all'Italia. In Italia diviene il primo singolo dell'artista alla numero uno. Negli Stati Uniti, il brano restituisce alla cantante la sua nona numero uno nella Hot 100. Il secondo singolo estratto \u00e8 \"What's My Name?\", collaborazione con Drake, pubblicato digitalmente il 26 ottobre 2010 in attesa della pubblicazione del disco di provenienza. Il singolo ha raggiunto la numero uno sia negli Stati Uniti sia in Regno Unito, dove Rihanna \u00e8 divenuta la prima cantante solista a piazzare cinque singoli alla numero uno anno dopo anno. Negli Stati Uniti, il brano ha raggiunto il primo posto nella Hot 100 due settimane prima del precedente estratto, \"Only Girl (in the World)\" e grazie a ci\u00f2 la cantante si rivela esser la prima nella storia della musica statunitense a collezionare un singolo apri-pista al vertice della graduatoria dopo esser stato preceduto da un secondo estratto. Inoltre, \u00e8 la prima artista a godere di tre brani al vertice della classifica in un unico anno sin dal 2008, anno in cui la stessa aveva posto un altro trio di canzoni composto da \"Take a Bow\", \"Disturbia\" e \"Live Your Life\". Il 7 dicembre 2010 esce \"Raining Men\", singolo promozionale dell'album che vede la partecipazione di Nicki Minaj.\nIl 14 febbraio 2011 Rihanna porta a casa un Grammy per \"Only Girl (in the World)\" come miglior brano dance ai cinquantatreesimi Grammy Awards. La promozione dell'album prosegue con la pubblicazione del terzo singolo internazionale (quarto negli Stati Uniti d'America) del brano \"S&amp;M\", pubblicato il 21 gennaio 2011 negli Stati Uniti e l'11 aprile 2011 in Italia. Tuttavia ha subito alcune censure nel testo a causa di alcune parole ritenute volgari e nel titolo, in Regno Unito modificato in \"Come On\". Il video musicale della canzone venne censurato in quasi l'intera Asia per i contenuti poco consoni, e, in altri Paesi, per essere visto su YouTube bisogna tuttora dichiarare di essere maggiorenni.\nQuesto singolo ha avuto un grande successo entrando nei primi dieci posti di tantissimi paesi di tutto il mondo. Ne fu creato anche un remix con l'aggiunta della voce della collega statunitense Britney Spears, pubblicato in rete l'11 aprile 2011. Esso arriv\u00f2 in testa alla Billboard Hot 100. Il 3 maggio 2011 viene pubblicato negli Stati Uniti il brano \"Man Down\", il quale si presenta in Italia solo il 5 agosto dello stesso anno. \"Man Down\" non ha avuto il successo sperato nell'America del Nord, ma ha ricevuto un maggiore impatto in Francia, dove ha raggiunto la vetta, e in Italia dove si \u00e8 stanziato all'ottava posizione Pochi giorni dopo, \u00e8 il turno del brano \"California King Bed\", distribuito in Italia il 13 maggio 2011. \u00c8 arrivato alla vetta in Polonia e in Slovacchia, ma \u00e8 stato anche fortemente commercializzato in Italia, dove ha raggiunto la decima posizione, ed \u00e8 divenuto colonna sonora per i nuovi spot Nivea, di cui Rihanna era testimonial allora.\nIl 2 agosto 2011 viene pubblicato un altro singolo, \"Cheers (Drink to That)\", il settimo in totale e il 26 agosto 2011 il suo corrispettivo video, nel quale svolge un breve cameo anche la cantante canadese Avril Lavigne, il cui brano \"I'm with You\" \u00e8 servito da campionamento durante la produzione della canzone. Il 4 giugno 2011 la cantante d\u00e0 il via alla promozione del suo disco con il \"Loud Tour\", che fa tappa in tutto il mondo, tranne in Asia ed Oceania. Le ultime tre date del tour, nelle quali la cantante si \u00e8 esibita alla O2 Arena di Londra, sono state filmate pera pubblicazione di un DVD, chiamato proprio \"Loud Tour Live at the O2\". Il 30 agosto 2011 esce sul mercato il singolo \"Fly\", un secondo duetto della rapper Nicki Minaj con Rihanna, tratto dall'album d'esordio della prima artista, \"Pink Friday\", dove ha riscosso un buon successo in Nuova Zelanda.\n2011-2013: \"Talk That Talk\" e \"Unapologetic\".\nIl 2 giugno 2011 il produttore e cantante Kevin Rudolf ha dichiarato ai microfoni di \"Rap-Up\" di essere al lavoro su nuovo materiale per Rihanna. La stessa Rihanna, inizialmente, aveva confermato su Twitter di essere al lavoro su una riedizione dell'album \"Loud\", per poi smentire la notizia annunciando invece di essere al lavoro a un nuovo album.\nIl 2 ottobre 2011 \u00e8 stato annunciato il titolo del sesto albim in studio,\"Talk That Talk\", la cui uscita \u00e8 avvenuta il 21 novembre 2011. Il singolo apripista dell'album, \"We Found Love\", prodotto dal DJ e cantante Calvin Harris, viene pubblicato il 22 settembre 2011. Il brano \u00e8 arrivato in vetta in moltissimi Paesi, anche negli Stati Uniti dove ha dominato la classifica per un totale di dieci settimane, divenendo il singolo di Rihanna che \u00e8 stato pi\u00f9 tempo alla numero uno e il singolo con pi\u00f9 settimane alla numero uno nel 2011, e undici in Canada. Rihanna ha trionfato agli MTV Video Music Awards 2012, ricevendo l'ambito titolo di video dell'anno per il video di \"We Found Love\", divenendo la prima donna a portarsi a casa questo riconoscimento per la seconda volta.\nIl secondo singolo estratto dall'album \u00e8 stato \"You Da One\", pubblicato il 14 novembre 2011 il cui videoclip, girato nell'Irlanda del Nord, \u00e8 stato presentato un mese pi\u00f9 tardi. \"You Da One\" ha avuto un discreto successo, arrivando alla decima posizione in Nuova Zelanda e alla quattordicesima negli Stati Uniti. Il terzo singolo estratto, l'omonimo \"Talk That Talk\", \u00e8 stato pubblicato negli Stati Uniti il 17 gennaio 2012. Il brano era gi\u00e0 riuscito ad entrare in svariate classifiche musicali nel dicembre 2011 grazie al grande successo digitale ottenuto dall'album. Nel febbraio 2012 la cantante diffonde un documentario in quattro parti chiamato \"The Road To Talk That Talk\", dove si pu\u00f2 vedere il processo di creazione dell'album con spezzoni di tour, monologhi dell'artista, e scene di Rihanna insieme al suo entourage.\nIl 6 marzo 2012 viene messo in commercio il quarto singolo, \"Birthday Cake\", che vede la collaborazione del cantante Chris Brown. Il brano \u00e8 arrivato alla ventiquattresima posizione della Billboard Hot 100 senza video o promozione. L'8 maggio 2012 viene pubblicato \"Where Have You Been\" come terzo singolo per il resto del mondo e come quinto singolo in totale. Per la canzone \u00e8 stato girato un videoclip musicale. Il brano, rispetto ai precedenti tre, ha registrato un maggiore successo commerciale, soprattutto in Francia dove ha raggiunto la seconda posizione, oltre ad aver raggiunto la top ten di molti Paesi, tra cui Stati Uniti e il Regno Unito, rispettivamente alla 5 e 6 posizione. Il 7 settembre 2012 entra in rotazione radiofonica il sesto ed ultimo singolo estratto dall'album, ovvero \"Cockiness (Love It)\". Il 12 febbraio 2012 Rihanna viene decretata vincitrice di un terzo Grammy per la miglior collaborazione con un artista rap ed \u00e8 protagonista dei BRIT Awards 2012 venendo incoronata come miglior artista femminile internazionale per il secondo anno di fila.\nA febbraio 2012 vengono pubblicate due nuove collaborazioni, \"Princess of China\", inciso con i Coldplay ed estratta dal fortunato album \"Mylo Xyloto\", e \"Take Care\", duetto con il rapper Drake tratto dall'album omonimo. A fine anno \"Forbes\" la nomina la quarta celebrit\u00e0 pi\u00f9 rilevante dell'anno, con un utile di 53 milioni di dollari fatturati nell'arco temporale che va da maggio 2011 e maggio 2012; nello stesso anno la rivista \"TIME\" l'ha nominata come una delle cento persone pi\u00f9 influenti del mondo.\nIl 19 agosto successivo, la cantante si \u00e8 aperta pubblicamente per la prima volta sulla questione legata a Chris Brown per poi scoppiare a piangere durante un'intervista concessa alla nota conduttrice Oprah Winfrey in una puntata della seconda edizione del programma televisivo \"Oprah's Next Chapter\". La puntata ha avuto un forte impatto mediatico, tanto da divenire la seconda pi\u00f9 seguita nella storia della rete televisiva di propriet\u00e0 della Winfrey.\nIl 20 giugno 2012 Rihanna ha cominciato a registrare il suo settimo album in studio a Londra, collaborando con produttori di rilievo quali Nicky Romero, Burns e David Guetta. Il 27 settembre dello stesso anno viene pubblicato e mandato in rotazione radiofonica \"Diamonds\", singolo di lancio al nuovo album di inediti. \"Diamonds\" decolla rapidamente nelle classifiche mondiali e si stanzia alla numero uno in Paesi di pi\u00f9 continenti, anche in Canada e negli Stati Uniti, divenendo la dodicesima numero uno di Rihanna nella Billboard Hot 100. L'11 ottobre 2012 vengono presentati la cover e il titolo del settimo album, cio\u00e8 \"Unapologetic\", disponibile dal 19 novembre. La settimana di pubblicazione dell'album, la cantante intraprende il \"777 Tour\", un mini tour composto da sette concerti avvenuti in sette giorni e in sette diverse citt\u00e0 del mondo. Per il tour, \u00e8 stato realizzato un documentario, intitolato \"Rihanna 777 Documentary... 7Countries7Days7Shows\", trasmesso il 6 maggio 2013 in anteprima dalla Fox e distribuito sotto forma di album video a partire dal giorno seguente. Negli Stati Uniti, \"Unapologetic\" si piazza alla numero uno nella Billboard 200 nella prima settimana di vendita con oltre 238.000 copie vendute, divenendo il primo album della cantante a conseguire tale posizione. Rihanna mette a segno anche un nuovo record per numero di vendite nella prima settimana, superando quelle del suo quinto album \"Loud\".\nIl 30 novembre la cantante ha anche annunciato che il nuovo singolo estratto sarebbe stato \"Stay\", messo in commercio a partire dalla settimana successiva. Il giorno dopo la pubblicazione di \"Stay\", \u00e8 stato lanciato per le radio urban americane il terzo singolo \"Pour It Up\". Quest'ultimo ha avuto un ottimo successo negli Stati Uniti d'America, dove ha raggiunto il doppio disco di platino senza promozione. \"Right Now\" viene estratto come il terzo singolo mondiale (quarto in territorio americano) e mandato in rotazione radiofonica a partire dal 28 maggio 2013. Per promuovere l'album, Rihanna \u00e8 stata impegnata con il \"Diamonds World Tour\", composto da 96 spettacoli eseguiti nelle arene di tutto il mondo, tranne nell'America Meridionale. Ha preso inizio negli Stati Uniti, precisamente a Buffalo, l'8 marzo 2013 concludendosi, sempre nel territorio statunitense, esattamente sei mesi dopo, a novembre dello stesso anno. Si tratta del quinto tour con il maggiore dell'anno, con un guadagno di oltre 141 milioni di dollari.\nRihanna ha poi collaborato col rapper Wale al remix di una canzone contenuta nel suo nuovo album \"The Gifted\", \"(Bad Remix)\", presentato il 3 giugno. Era stata registrata anche \"Put It Up\", un duetto che vedeva Rihanna affiancata a Chris Brown. La canzone sarebbe dovuta essere stata inclusa nella lista tracce dell'album di Brown \"X\", ma in seguito alla rottura dei due, si \u00e8 infine deciso di escludere il pezzo. Sempre a inizio giugno vengono certificate sia \"Diamonds\" che \"Stay\" triplo disco di platino negli Stati Uniti d'America, entrando a far parte della classifica dei 350 pi\u00f9 grandi successi di tutti i tempi secondo Mediatraffic, rispettivamente alle posizioni 130\u00aa e 306\u00aa. Il 29 luglio viene estratto (per le radio francesi in tale data, mentre nel resto del mondo il 1\u00ba ottobre) \"What Now\" come quinto singolo, dato il grande successo che ha avuto in Oceania. Esattamente un mese dopo, il 29 agosto, vengono presentati dieci remix del brano, frutto soprattutto del lavoro del DJ R3hab. In questo periodo \"What Now\" viene certificato disco di platino, come sperato, in Australia. Il 2 ottobre Rihanna pubblica il video di \"Pour It Up\" dopo ben dieci mesi della sua pubblicazione come singolo.\nIn seguito il rapper Eminem ha pubblicato la lista traccia del suo album \"The Marshall Mathers LP 2\" e per la realizzazione della traccia dodici, intitolata \"The Monster\", ha collaborato nuovamente con Rihanna. \"The Monster\" \u00e8 stato scelto come quarto singolo estratto dall'album del rapper, pubblicato il 29 ottobre 2013. Il 15 novembre 2013 \u00e8 stato invece pubblicato su Vevo il video di \"What Now\", come preannunciato dalla cantante gi\u00e0 alcuni giorni prima sui suoi profili social. Nello stesso mese riceve l'Icon Award, un premio alla carriera unicamente dedicato a lei, e consegnato dalla madre durante gli American Music Awards. Il 16 dicembre 2013 viene pubblicato il video musicale di \"The Monster\" sul canale Vevo di Eminem e poco dopo la cantante colombiana Shakira annuncia la data di uscita del suo nuovo singolo intitolato \"Can't Remember to Forget You\", brano d'apertura al suo nuovo album, in collaborazione con Rihanna, che viene pubblicato il 13 gennaio 2014.\n2014-2017: inediti e \"Anti\".\nDopo le varie collaborazioni con artisti come Eminem e Shakira, \u00e8 stato annunciato che Rihanna sta lavorando al suo ottavo album in studio. La cantante infatti dall'inizio del 2014 collabor\u00f2 con produttori come David Guetta, Mustard, Darkchild, Nicky Romero e Kiesza, e con artisti come Future, Kanye West e i Coldplay. Il 25 febbraio 2014 la DreamWorks Animation annunci\u00f2 che Rihanna avrebbe pubblicato una colonna sonora per il nuovo film d'animazione 3D \"Home - A casa\", nel quale la stessa cantante sarebbe stata tra i protagonisti del doppiaggio, insieme ad altre star tra cui Jennifer Lopez e Steve Martin. L'album fu pubblicato il 23 marzo 2015.\nNel maggio 2014 Rihanna \u00e8 passata dalla casa discografica Def Jam Recordings alla Roc Nation, gi\u00e0 produttrice dei suoi album dal 2010, e nello stesso periodo la cantante \u00e8 divenuta la prima artista musicale ad aver raggiunto i cinque miliardi di visualizzazioni su YouTube.\nIl 7 agosto 2014 Rihanna ed Eminem inaugurarono a Pasadena in California il loro \"The Monster Tour\", eseguito negli stadi di tre citt\u00e0 dell'America del Nord e risultando essere sold out. Il 12 novembre 2014 Rihanna si \u00e8 esibita al \"Concert for Valor\", un evento celebrativo del Veterans Day tenutosi a Washington per celebrare il sacrificio dei militari americani. Durante questo evento Rihanna si \u00e8 esibita sulle note di \"Diamonds\", \"Stay\" e per finire \"The Monster\", insieme a Eminem.\nIl 25 gennaio 2015 Rihanna ha pubblicato per il download digitale un singolo inedito intitolato \"FourFiveSeconds\", inciso con Paul McCartney e Kanye West; ad esso ha fatto seguito il relativo videoclip, uscito su Vevo il 3 febbraio. Il singolo \u00e8 arrivato alla quarta posizione dei singoli pi\u00f9 scaricati negli Stati Uniti d'America e nel Regno Unito. Circa due mesi dopo, il 26 marzo, la cantante pubblica un nuovo singolo, intitolato \"Bitch Better Have My Money\". Il 4 aprile la cantante ha invece presentato dal vivo l'inedito \"American Oxygen\" in occasione dell'annuale March Madness; tale brano \u00e8 stato pubblicato come singolo il giorno seguente attraverso la piattaforma musicale Tidal. Il 14 maggio il brano inedito \"Goodnight Gotham\" viene utilizzato per sponsorizzare la nuova campagna di Dior, \"Secret Garden IV\". Il 1\u00ba luglio 2015 viene pubblicato il videoclip di \"Bitch Better Have My Money\", in concomitanza all'annuncio pubblicato dalla RIAA che vede il trionfo di Rihanna come prima artista della storia ad essere riuscita a vendere 100 milioni di canzoni certificate negli Stati Uniti. A fine settembre, Rihanna \u00e8 tornata ad esibirsi in America del Sud con due concerti, di cui il primo avvenuto nell'ambito dell'ottava edizione del noto festival brasiliano Rock in Rio e il secondo tenutosi allo Stadio Nazionale del Cile di Santiago. L'esibizione a Rock in Rio, in particolare, he registrato il tutto esaurito in soli 57 minuti ed ha rappresentato l'evento musicale pi\u00f9 seguito dell'anno in diretta streaming, con oltre 7.5 milioni di telespettatori, superando anche gli annuali MTV Video Music Awards.\nIl 7 ottobre Rihanna ha annunciato il titolo e la copertina del suo ottavo album in studio, \"Anti\", e per la sua promozione \u00e8 stato lanciato il sito ANTIdiaRy.com in collaborazione con Samsung. Il 25 gennaio 2016 la cantante ha comunicato di aver completato definitivamente l'album, mentre due giorni pi\u00f9 tardi ha pubblicato il singolo apripista \"Work\", inciso in collaborazione con il rapper canadese Drake; il brano registra un buon successo commerciale, divenendo una hit immediata in tutto il mondo: negli Stati Uniti d'America ha raggiunto la prima posizione della Billboard Hot 100, regalando alla cantante il suo quattordicesimo singolo in grado di raggiungere tale posizione, superando in tal modo il precedente primato detenuto da Michael Jackson. Il 28 gennaio Rihanna ha pubblicato esclusivamente su Tidal l'edizione standard di \"Anti\", scaricabile gratuitamente nelle prime 24 ore. A distanza di appena un giorno dalla sua pubblicazione, \"Anti\" \u00e8 stato certificato disco di platino dalla RIAA per aver venduto oltre un milione di copie negli Stati Uniti. Nonostante un tiepido avvio, a partire dalla seconda settimana di disponibilit\u00e0, il disco ha raggiunto la vetta sia negli Stati Uniti che in Canada, venendo eletto, insieme a \"Views\" di Drake, come il miglior album di met\u00e0 anno secondo la RIAA, grazie a una vendita superiore a due milioni di copie nei soli Stati Uniti.\nNel mese di marzo 2016 la cantante ha intrapreso l\"'Anti World Tour\", esibendosi in America del Nord, Europa e Asia, mentre il 30 dello stesso mese sono stati pubblicati contemporaneamente negli Stati Uniti i singoli \"Kiss It Better\" e \"Needed Me\", il primo dei quali \u00e8 stato accompagnato dal relativo videoclip il giorno successivo; il videoclip per \"Needed Me\" \u00e8 stato invece reso disponibile il 20 aprile ed \u00e8 stato diretto da Harmony Korine.\nIl 29 aprile 2016 il DJ britannico Calvin Harris ha pubblicato il singolo \"This Is What You Came For\", inciso con Rihanna. Il brano ha sancito la loro terza collaborazione dopo \"We Found Love\" e \"Where Have You Been\" (singoli tratti dall'album della cantante \"Talk That Talk\" del 2012) ed \u00e8 stato accompagnato da un videoclip, pubblicato il 17 giugno e che vede come unica protagonista la cantante barbadiana e un cameo di pochi secondi di Harris. Il 27 giugno Rihanna ha pubblicato per il download digitale il singolo inedito \"Sledgehammer\", composto insieme a Sia ed impiegato come colonna sonora del film \"Star Trek Beyond\"; il relativo videoclip \u00e8 stato pubblicato tre giorni pi\u00f9 tardi attraverso il canale Vevo della cantante.\nIl 27 settembre 2016 e il 3 febbraio 2017 sono stati pubblicati rispettivamente \"Love on the Brain\" e \"Sex with Me\" come quarto e quinto singolo estratti dall'album. \"Love on the Brain\" ha ottenuto un buon successo commerciale, in particolare in territorio statunitense, dove ha raggiunto il quinto posto in classifica. Il 16 giugno 2017 DJ Khaled ha pubblicato il singolo \"Wild Thoughts\", inciso con Rihanna e Bryson Tiller, in contemporanea con il relativo videoclip. Oltre a questa collaborazione, Rihanna \u00e8 presente nei singoli \"Loyalty\" di Kendrick Lamar, vincitore del Grammy Award alla miglior collaborazione con un artista rap nel 2018, e \"Lemon\" dei N.E.R.D.\n2019-presente: nono album in studio.\nNell'agosto 2019, sul sito Broadcast Music Incorporated viene registrata una nuova canzone della cantante intitolata \"Private Loving\", mentre il mese seguente Rihanna firma un nuovo contratto discografico con la Sony/ATV Music Publishing. Il 27 marzo 2020 il rapper PartyNextDoor pubblica il singolo \"Believe It\", in collaborazione con Rihanna; si tratta del primo brano che vede la partecipazione dell'artista in oltre tre anni di assenza dalle scene musicali.\nStile musicale.\nCelebrit\u00e0 della musica pop che ha battuto i terreni del contemporary R&amp;B e del dance pop, Rihanna ha fuso tendenze urban e reggae a ritmi ripresi dalla dancehall. Dopo tre album di pop leggero, l'artista \u00e8 passata al suono pi\u00f9 R&amp;B e rap del cupo \"Rated R\" (2009) e alle sonorit\u00e0 ballabili di \"Loud\" (2010), che ritorna al dance pop degli esordi. Dopo la pubblicazione di \"Unapologetic\" (2012), pi\u00f9 vicino alla musica urban, la cantante barbadiana ha preso le distanze dalle sue influenze R&amp;B e dance che l'hanno sempre distinta come conferma il pi\u00f9 atipico \"Anti\" (2016), che segna una virata verso la psichedelia, il soul e il funk.\nEstensione vocale.\nL'estensione vocale di Rihanna \u00e8 da mezzosoprano in grado di spaziare da B2 a C6. Durante la lavorazione all'album \"Good Girl Gone Bad\" la cantante ha confessato di aver preso per la prima volta lezioni di canto, facendosi aiutare in quel caso dal collega Ne-Yo. L'interpretazione vocale offerta dalla cantante nell'album \"Loud\" \u00e8 stata particolarmente apprezzata dalla critica; James Skinner di BBC, nel recensire il brano \"Love the Way You Lie (Part II)\", ha definito la voce di Rihanna come potente ed esaltato la stessa a \u00abcollante della canzone e di tutto l'album\u00bb, mentre Andy Gill del \"The Independent\" ha ritenuto che \"California King Bed\" sia la traccia che maggiormente la valorizza.\nInfluenze.\nRihanna ha definito Madonna come il suo idolo e la sua pi\u00f9 grande fonte di ispirazione dal punto di vista musicale; di Madonna, la cantante ha lodato soprattutto la capacit\u00e0 di reinverntarsi continuamente nel corso della propria longeva carriera. Insieme a Madonna, anche Mariah Carey costituisce un'influenza significativa per la cantante barbadiana, che ha rivelato che \"Vision of Love\" sia stata la canzone che l'ha spinta a dedicarsi all'attivit\u00e0 musicale.\nRihanna \u00e8 cresciuta ascoltando principalmente Bob Marley, per via delle sue radici caraibiche, e Whitney Houston, la cui celebre reinterpretazione di \"I Will Always Love You\" \u00e8 stata di aiuto a sviluppare negli anni la sua passione per la musica. Altri artisti di riferimento sono Janet Jackson, Beyonc\u00e9 e le Destiny's Child, C\u00e9line Dion, Alicia Keys, Prince e Brandy Norwood. Seppur abbia avviato la propria carriera seguendo un'impostazione essenzialmente raggae e dancehall, Rihanna incorpora all'interno dei propri progetti influenze provenienti anche da generi musicali differenti da quelli da lei espressi; una volta trasferita negli Stati Uniti d'America, desiderosa di conoscere nuova musica, \u00e8 diventata una convinta sostenitrice del rock.\nVita privata.\nDopo aver brevemente frequentato l'attore Josh Hartnett, ha avuto una relazione con Chris Brown. Nel 2009 Brown viene denunciato dalla cantante per maltrattamento e violenza, a seguito della divulgazione di foto ritraenti la propria persona con lesioni gravi al viso e sul corpo. Qualche mese dopo, tuttavia, Rihanna ritir\u00f2 le accuse e non procedette legalmente. Successivamente Brown ammise che quella sera era sotto effetto di sostanze stupefacenti.\nNel 2009 ha avuto un flirt con il giocatore di baseball Mamuka Labadze e successivamente nel 2010 con Drake. Con quest'ultimo \u00e8 stata nuovamente legata sia nel 2014 che nel 2016.\nDopo essere stata avvistata con Brown in un locale di New York e durante un concerto del rapper statunitense Jay-Z, Rihanna si \u00e8 recata a Berlino per assistere alla data del \"Carpe Diem Tour\" di Brown nel periodo di novembre 2012. Nel mese di gennaio 2013, Brown aveva confermato la relazione e lo stesso ha rivelato qualche mese pi\u00f9 tardi nel maggio 2013, di essersi definitivamente lasciati.\nNel giugno del 2015 ha intrapreso una relazione con il calciatore francese Karim Benzema, terminata ad ottobre dello stesso anno. Dal 2017 \u00e8 stata sentimentalmente legata all'imprenditore saudita Hassan Jameel, la cui relazione era stata pubblicamente confermata dalla stessa Rihanna durante un'intervista concessa a \"Vogue\". Come ufficialmente riportato da una fonte anonima molto vicina alla coppia, dopo quasi tre anni di relazione, Rihanna e Jameel si sono separati nel gennaio 2020.\nDal 2020 ha una relazione con il rapper ASAP Rocky, da cui aspetta il suo primogenito.\nControversie legate al caso di violenza domestica.\nNel mese di marzo 2018, la nota applicazione Snapchat aveva ospitato all'interno della propria piattaforma la pubblicit\u00e0 di un gioco per smartphone con una foto di Rihanna e del suo ex fidanzato Chris Brown con scritto \u00abpreferiresti schiaffeggiare Rihanna o dare un pugno a Chris Brown?\u00bb, alludendo all'episodio di violenza domestica subita dalla cantante nel 2009. La cantante, attraverso il proprio profilo Instagram si \u00e8 pubblicamente sfogata contro l'applicazione, dichiarando: \u00abSnapchat, sai di non essere la mia app preferita, ma sto cercando di capire qual \u00e8 l'intento di questo disastro. Vorrei chiamarla ignoranza, ma so che non siete cos\u00ec stupidi\u00bb. La cantante ha quindi proseguito puntando il dito contro una campagna poco rispettosa per le vittime di violenze ed abusi: \u00abNon si tratta solo di miei sentimenti personali, ma di tutte le donne, bambini e uomini che sono stati vittime di violenza domestica in passato e soprattutto di quanti non ne sono ancora usciti. Ci avete deluso. Vergognatevi\u00bb.\nNonostante le scuse da parte dei vertici di Snapchat e la rimozione dello spot dalla piattaforma, le lamentele di Rihanna hanno avuto un effetto immediato sulle quotazioni in borsa dell'app, che poco dopo la pubblicazione della storia della cantante ha perso il 4,5% delle proprie azioni per un valore di 800 milioni di dollari.\nAttivit\u00e0 benefiche.\nNel 2006 Rihanna ha istituito la fondazione \"Believe\", con lo scopo di aiutare i bambini ammalati in stato terminale. Ha organizzato diversi concerti per raccogliere fondi per la fondazione. A fine agosto 2008 \u00e8 stato pubblicato il singolo \"Just Stand Up!\", una canzone per raccogliere fondi per la ricerca contro il cancro. Alla canzone partecipano altre quattordici cantanti R&amp;B, pop e country: Nicole Scherzinger, Beyonc\u00e9, Carrie Underwood, Miley Cyrus, Sheryl Crow, Fergie, Leona Lewis, Keyshia Cole, LeAnn Rimes, Natasha Bedingfield, Mary J. Blige, Ciara, Mariah Carey e Ashanti.\nIl 2 settembre la canzone \u00e8 stata pubblicata come download digitale e il 5 eseguita live da tutte le cantanti alla campagna promozionale \"Stand Up to Cancer\". Rihanna, insieme ad altre popstar come Timbaland e i Good Charlotte, ha partecipato alla realizzazione, organizzata dall'azienda H&amp;M di \"Fashion against AIDS\", una collezione di abiti, i cui introiti sono stati devoluti alla ricerca per l'AIDS.\nIl 27 ottobre 2008, a Londra, ha preso parte all'evento \"Divas II\" insieme ad Anastacia, Dionne Warwick, Leona Lewis, Pink, Gabriella Cilmi e le Sugababes.\nNel 2010 Rihanna ha inciso \"Redemption Song\", cover di una canzone di Bob Marley, che ha interpretato all\"Oprah Winfrey Show\". Il brano, reso disponibile sulla piattaforma iTunes degli Stati Uniti per qualche tempo, ha visto i propri profitti devolversi a favore delle diverse associazioni che aiutano i disagiati sopravvissuti al Terremoto di Haiti del 2010.\nSempre per la stessa causa la cantante ha inciso il brano \"Stranded (Haiti Mon Amour)\" insieme a Bono, The Edge (che sono rispettivamente il cantante e il chitarrista degli U2) e a Jay-Z. La canzone ha raccolto oltre cinquantasette milioni di dollari di introiti, poi devoluti. Il brano ha raggiunto la posizione numero tre nelle classifiche di paesi quali Irlanda e Svezia, anche se negli Stati Uniti d'America, dopo il debutto alla sedicesima posizione, il pezzo \u00e8 sceso in classifica alla posizione numero ottantaquattro per poi sparire.\nAlla fine del 2012 la cantante ha donato quasi 2 milioni di dollari all'ospedale Queen Elizabeth di Bridgetown, che come ringraziamento ha rinominato \"Centro Clara Braithwaite per l'Oncologia e la Medicina Nucleare\" con il proprio reparto di radiologia, commemorando il nome della nonna di Rihanna, Clara Dolly Braithwaite, defunta a giugno dello stesso anno.\nAgli inizi del 2014 Rihanna ha deciso di intraprendere il ruolo di portavoce del progetto di sostegno alla lotta contro l'AIDS, che da anni l'azienda di cosmetici MAC porta avanti.\nIl risultato \u00e8 il lancio di due cosmetici della linea \"MAC Viva Glam\", dei quali il 100% del ricavato di vendita sar\u00e0 donato al MAC AIDS Fund, per supportare concretamente le persone affette da HIV/AIDS in tutto il mondo.\nIl primo dicembre 2014 la cantante ha inaugurato la prima edizione di un evento benefico chiamato Diamond Ball a Beverly Hills, condotto da Jimmy Kimmel e organizzato con lo scopo di raccogliere fondi per la Clara Lionel Foundation. L'attore Brad Pitt l'ha introdotta sul palco; Rihanna ha poi cantato alcuni dei suoi pi\u00f9 famosi brani davanti 600 invitati, accompagnata da un'orchestra sinfonica. Tra gli ospiti presenti, oltre i gi\u00e0 precedentemente citati, vi erano Kim Kardashian, il rapper Big Sean, Ellen Pompeo, Nikki Reed e il cantante Justin Timberlake. Dopo la seconda edizione dell'evento, tenutasi nel 2015, il Diamond Ball si \u00e8 spostato a New York per le altre tre edizioni avvenute tra il 2017 e il 2019. Rihanna ha giustificato questa scelta dichiarando: \u00abNew York offre sempre il perfetto stimolo per l'organizzazione di un evento entusiasmante, motivo per cui sono emozionata che il Diamond Ball si svolga qui. \u00c8 un bel modo per celebrare gli sforzi compiuti dalla Clara Lionel Foundation e diffondere la consapevolezza della nostra missione a livello globale\u00bb.\nAttivit\u00e0 imprenditoriali.\nOltre alla propria carriera musicale, negli ultimi anni Rihanna \u00e8 anche particolarmente attiva nel campo dell'imprenditoria. Il 30 marzo 2015 viene annunciata la sua partecipazione, insieme a quella di numerosi altri artisti musicali, tra gli azionisti della piattaforma musicale Tidal, che offre la possibilit\u00e0 di combinare una qualit\u00e0 audio \"lossless\" a video musicali in alta definizione con contenuti esclusivi e funzionalit\u00e0 speciali. La societ\u00e0, acquistata in primo luogo dal rapper Jay-Z, si prefigge come obiettivo quello di \u00abriportare le persone a rispettare la musica e riconoscerne i suoi valori\u00bb. A un anno di distanza, nel 2016, la cantante firma un accordo di pubblicazione della propria musica esclusivamente attraverso l'etichetta Westbury Road Entertainment di cui \u00e8 proprietaria, fondata nel 2005 in onore della residenza in cui la cantante \u00e8 stata cresciuta a Barbados. Westbury Road ha stretto un accordo di distribuzione con Universal Music Group e il primo progetto pubblicato dalla cantante \u00e8 stato il suo ottavo album in studio \"Anti\".\nModa.\nSin dagli esordi della sua carriera, Rihanna ha dimostrato uno spiccato interesse per la moda, che ha definito come il \u00absuo meccanismo di difesa\u00bb. Il primo impegno di rilievo in questo settore arriva nel novembre 2011, quando collabora in qualit\u00e0 di stilista con Giorgio Armani. Il 2 giugno 2014 ha partecipato, insieme alle icone fashion del momento, al Council of Fashion Designers of America. Tre giorni pi\u00f9 tardi, la cantante si \u00e8 recata a Parigi dove ha firmato una partnership di reciproca collaborazione con il marchio Hard Rock Cafe, che prevede il contributo della popstar al programma Artist Spotlight di \"Hard Rock\", che presenta il lavoro di artisti internazionali e sostiene cause umanitarie in tutto il mondo. Infatti, il brand offr\u00ec una donazione di 200.000 dollari alla fondazione Clara Lionel. Il risultato di questa collaborazione \u00e8 stata una t-shirt venduta in edizione limitata in tutti i negozi Hard Rock del mondo.\nIl 16 dicembre 2014 Rihanna ha firmato un contratto pluriennale con il marchio di abbigliamento PUMA, che ha avuto inizio a partire da gennaio 2015, facendola diventare cos\u00ec l'ambasciatrice a livello globale del marchio, oltre ad essere la direttrice creativa della collezione donna. Bj\u00f8rn Gulden, amministratore delegato di PUMA, ha commentato la scelta: \u00abLa firma con Rihanna \u00e8 uno step fantastico per PUMA. Il suo profilo globale, il suo carisma, la sua personalit\u00e0 e la sua ambizione fanno di lei l'ambassador perfetta per il nostro brand\u00bb. Nel 2016, la linea di abbigliamento realizzata da Rihanna insieme a PUMA debutta nell'ambito dell'annuale settimana della moda di New York, ricevendo un forte apprezzamento da parte dei pi\u00f9 autorevoli critici di moda.\nFenty.\nA settembre 2017 Rihanna lancia \"Fenty Beauty\", la sua prima linea di cosmetici nata da un accordo con la societ\u00e0 LVMH e definita da \"Time\" come una delle venticinque migliori invenzioni dell'anno. Sempre in collaborazione con LVMH, nel maggio 2019 la cantante presenta la sua prima maison di lusso, \"Fenty\", diventando in tal modo la prima imprenditrice di colore a creare una propria linea all'interno del prestigioso gruppo parigino. Il 31 luglio 2020 la linea di cosmetica di Rihanna si estende con la fondazione di \"Fenty Skin\", che si occupa di prodotti per la cura della pelle.\nNel 2018 viene lanciata anche la linea di biancheria intima \"Savage x Fenty\". La prima collezione viene presentata nel mese di settembre dello stesso anno alla settimana della moda di New York. Nel corso dell'edizione 2019 del medesimo evento, Rihanna ha presentato la nuova collezione della linea durante uno show esclusivo tenutosi al Barclays Center di Brooklyn, le cui sfilate sono state accompagnate da esibizioni da parte di vari artisti internazionali, e che \u00e8 stato trasmesso globalmente da Amazon Prime Video dal 20 settembre dello stesso anno. \"Savage x Fenty\" e Amazon Prime Video hanno stretto un accordo per trasmettere anche l'edizione successiva dell'evento, avvenuta nel 2020.\nRihanna ha registrato il suo cognome Fenty come marchio da impiegare esclusivamente per gestire le proprie attivit\u00e0 imprenditoriali e benefiche. A gennaio 2019 Rihanna ha formalmente presentato al tribunale di Los Angeles una denuncia nei confronti del padre Ronald accusandolo di appropriazione indebita di diversi marchi registrati a suo nome. Secondo l'accusa, l'uomo avrebbe avviato un'impresa, la Fenty Entertainment, in nome della quale si presenta come manager della cantante, anche per quanto riguarda l'organizzazione di concerti, contestando in particolare la firma a sua insaputa di un accordo da parte di Ronald Fenty per un tour di quindici concerti della cantante in America Latina per un valore complessivo di quindici milioni di dollari.\n\"Fenty\" cessa ufficialmente le proprie attivit\u00e0 nel 2021, in accordo con LVHM, a causa del dilagare della pandemia di COVID-19 e dell'impossibilit\u00e0 della cantante di poter gestire il brand al di fuori degli Stati Uniti d'America. Gli altri marchi della cantante, ovvero \"Fenty Beauty\", \"Fenty Skin\" e \"Savage x Fenty\", rimangono invece in attivit\u00e0.\nAltre attivit\u00e0.\nCinema e TV.\nNel 2012 la cantante ha compiuto il suo debutto cinematografico prendendo parte al film \"Battleship\" diretto da Peter Berg. In esso, veste i panni di una tosta sottufficiale della marina statunitense ed esperta di armi di nome Raikes. Rihanna \u00e8 presente anche nel film documentario di Katy Perry \"\", distribuito nelle sale di tutto il mondo nel giugno 2012. Come annunciato nel corso dello stesso anno, la cantante avrebbe dovuto partecipare al film \"Fast &amp; Furious 6\", la quale uscita \u00e8 avvenuta nel 2013, ma l'artista ha deciso di rinunciare al ruolo per via del suo fitto calendario determinato dalla promozione del suo nuovo disco ed \u00e8 stata per questo rimpiazzata da Rita Ora.\nNel 2017 viene scelta per ricoprire il ruolo iconico di Marion Crane, protagonista del film \"Psyco\", per l'acclamata serie televisiva \"Bates Motel\". Nel mese di luglio dello stesso anno, viene distribuito nelle sale cinematografiche il film \"Valerian e la citt\u00e0 dei mille pianeti\", diretto da Luc Besson e in cui Rihanna ricopre il ruolo dell'essere multiforme Bubble. L'anno seguente la cantante continua il proprio impegno cinematografico prendendo parte al cast principale del film \"Ocean's 8\", sequel e spin-off dell'omonima trilogia.\nProfumi.\nLa prima fragranza realizzata da Rihanna, \"Reb'l Fleur\", \u00e8 stata messa in commercio nel gennaio 2011; ad essa ha fatto seguito \"Rebelle\" nel febbraio dell'anno successivo. Le campagne promozionali di entrambi i profumi sono state realizzate dal regista Anthony Mandler. A novembre 2012 viene lanciata la terza fragranza, \"Nude\", mentre tra il 2013 e il 2014 sono state presentate \"Rogue\" e il corrispettivo maschile, chiamato appunto \"Rogue Man\". Dopodich\u00e9, si \u00e8 occupata della serie di fragranze \"Riri\", \"Crush\" e \"Kiss\", rese disponibili tra il 2015 e il 2017.\nRiconoscimenti.\nGrazie al lavoro svolto durante gli anni Rihanna si \u00e8 imposta come una delle artiste pi\u00f9 premiate della storia musicale attuale. Tra i vari riconoscimenti ricevuti, la cantante vanta nove Grammy Awards, tredici American Music Awards, dodici Billboard Music Awards, due BRIT Awards, quattro MTV Video Music Awards, quattro MTV Europe Music Awards, otto People's Choice Awards e sette iHeartRadio Music Awards.\nQuattordici dei suoi singoli sono finiti in vetta alla classifica Billboard Hot 100 statunitense, vale a dire: \"SOS\", \"Umbrella\" con Jay-Z, \"Take a Bow\", \"Disturbia\", \"Live Your Life\" di T.I., \"Rude Boy\", \"Love the Way You Lie\" di Eminem, \"What's My Name?\" con Drake, \"Only Girl (in the World)\", \"S&amp;M\", \"We Found Love\" con Calvin Harris, \"Diamonds\", \"The Monster\" di Eminem e \"Work\" con Drake, superando il record di Michael Jackson, cio\u00e8 di tredici brani in vetta alla classifica. Cos\u00ec facendo, \u00e8 divenuta la prima artista degli anni 2000 per numero di singoli al primo posto e la terza donna in assoluto. Inoltre, \u00e8 la prima ed unica cantante donna ad aver raggiunto il traguardo di oltre nove miliardi di visualizzazioni totali ed un numero di ben ventuno milioni di iscritti sul suo canale di YouTube. La cantante detiene inoltre il primato di artista con pi\u00f9 video da solista certificati Vevo, in totale ventotto.\nNel 2010 ha stabilito un record, riportato nel noto libro dei Guinness dei primati, essendo l'artista che ha venduto pi\u00f9 singoli e album in Regno Unito.\nNel contesto degli MTV Video Music Awards 2012, vince l'ambito premio per il video dell'anno agli grazie a \"We Found Love\", suo singolo di maggiore successo commerciale, proclamandola in tal modo la prima artista femminile della storia ad aver trionfato pi\u00f9 di una volta in tale categoria. Agli American Music Awards del 2013 Rihanna \u00e8 stata celebrata con l'Icon Award, un premio istituito appositamente per lei e consegnatole dalla madre la sera della cerimonia di premiazione.\nIl 2 giugno 2014 Rihanna ritira il premio di Icona della Moda durante la cerimonia organizzata dal Council of Fashion Designers of America, consegnatole direttamente dalla celebre direttrice di \"Vogue\", Anna Wintour. Tale titolo onorifico era stato in precedenza ricevuto dalla cantante Lady Gaga nel 2011. Il 1\u00ba luglio 2015 la Recording Industry Association of America ha annunciato che Rihanna ha superato la soglia delle 100 milioni di copie con i suoi singoli, divenendo la prima artista in assoluto a raggiungere tale obiettivo.\nL'ottavo album della cantante, \"Anti\", \u00e8 stato il disco pi\u00f9 veloce della storia a venir certificato disco di platino, precisamente dopo 15 ore dalla sua pubblicazione mondiale. Il 28 agosto 2016, in occasione della 33\u00aa edizione degli MTV Video Music Awards, Rihanna \u00e8 stata premiata con il Michael Jackson Video Vanguard Award, ambito riconoscimento che premia i musicisti che hanno lasciato un'impronta marcata all'interno del panorama musicale globale; il \"moonman\" rappresentativo di tale onorificenza le \u00e8 stato consegnato dal collega e amico Drake, giunto a sorpresa alla cerimonia.\nIl 28 febbraio 2017 ritira il Peter J. Gomes Humanitarian Award, un prestigioso riconoscimento come filantropa dell'anno conferitogli dall'Universit\u00e0 di Harvard, dovuto alle numerose iniziative benefiche intraprese durante gli anni. Il 22 febbraio 2020, durante la 51\u00aa edizione degli NAACP Image Award, le \u00e8 stato conferito l'ambito President's Award, premio finalizzato ad onorare la carriera della cantante con particolare riferimento all'impegno nel sostenere iniziative di carattere umanitario."}
{"id": "2541553", "revid": "73125", "url": "https://it.wikipedia.org/wiki?curid=2541553", "title": "Osservatorio di Flagstaff", "text": ""}
{"id": "2541554", "revid": "118376734", "url": "https://it.wikipedia.org/wiki?curid=2541554", "title": "De statua", "text": "Il De statua \u00e8 un trattato, in lingua latina, composto da Leon Battista Alberti e relativo alla teoria della scultura. Fu composto nel 1462, pubblicato nel 1464 e tradotto in italiano nel 1568.\nIl \"De statua\" nell'opera di Alberti.\nIl \"De statua\" compone la trilogia sulle arti maggiori insieme con il \"De re aedificatoria\" (architettura) e il \"De pictura\" (pittura), in cui Alberti, raccolse, sistemandole razionalmente, tutte le teorie legate alle innovazioni artistiche del Rinascimento, attingendo anche ad una rilettura critica delle fonti classiche.\nIl \"De Statua\" si distingue dai due precedenti per la sua brevit\u00e0, per la minor ambizione teorica e per una certa astrusit\u00e0 di linguaggio.\nDa rilevare come Alberti, con questo trattato, sia uno dei primi a riconoscere dignit\u00e0 intellettuale alla scultura, prima di allora sempre condizionata dal pregiudizio verso un'attivit\u00e0 tanto manuale.\nStoria.\nLa datazione dell'opera \u00e8 sempre stata piuttosto controversa anche se tradizionalmente l'opera risulterebbe composta intorno al 1462 come ultima opera in ordine cronologico della trilogia relativa alle arti maggiori. Tuttavia a causa delle specifiche caratteristiche relative al linguaggio astruso ed alla brevit\u00e0 del testo che ne determinerebbero un minor valore culturale rispetto al \"De re aedificatoria\" ed al \"De pictura\", \u00e8 stato ipotizzato, per spiegare tali presunti difetti, che in realt\u00e0 si possa trattare della prima esperienza teorica dell'Alberti nel campo dell'arte, risalente agli inizi degli anni trenta del Quattrocento.\nNon manca chi colloca la stesura dell'opera intorno al 1450.\nFu tradotta in italiano solo nel 1568 da Cosimo Bartoli. Il testo latino originale fu pubblicato solo alla met\u00e0 del XIX secolo da Anicio Bonucci, mentre solo recentemente sono state pubblicate traduzioni moderne.\nContenuto dell'opera.\nIl trattato si compone di 19 capitoli. Alberti parte dalla definizione dell'arte plastica tridimensionale distinguendo la scultura o per \"via di porre\" o per \"via di levare\", dividendola secondo la tecnica utilizzata:\nPur sulla scorta di Plinio, mai tale differenza, che fu determinante nella concezione artistica di molti scultori come Michelangelo, era stata espressa con tanta chiarezza.\nDopo aver definito che il fine ultimo della scultura \u00e8 l'imitazione della natura, relativamente al metodo Alberti distingue:\nInfine Alberti propone anche un sistema di proporzionamento armonico del corpo umano, di tipo modulare, contraddicendo in parte l'approccio scientifico e matematico sopra descritto e l'intenzione espressa di dedurre le proporzioni con misurazioni empiriche.\nInfluenza culturale.\nGli aspetti sopra richiamati hanno fatto trascurare il trattato agli storici dell'arte e non \u00e8 stata sufficientemente indagata la sua influenza sulla pratica artistica rinascimentale. Recentemente \u00e8 stato messo in luce come Alberti sia uno degli iniziatori della raffigurazione 'scientifica' della figura umana che \u00e8 uno dei temi che percorre la cultura figurativa rinascimentale. In particolare, per quel che riguarda i sistemi di definizione meccanica dei volumi proposti da Alberti, risulta che appassionarono Leonardo il quale appront\u00f2, come si pu\u00f2 rilevare dai suoi disegni, dei sistemi alternativi, sviluppati a partire dal trattato albertiano.\nIl rapporto con l'antico.\nAlberti come anche in altre opere non riscopre e rivaluta semplicemente il pensiero dei classici ma ne tenta sempre una rilettura critica finalizzata ad un \"superamento\" moderno della classicit\u00e0.\nNella trattazione sono riportati elementi dell'opera di Vitruvio, in particolare per quanto riguarda l'idea che \"un'arte finisce un'altra arte\" nel senso che un'arte come la scultura completa un'altra arte come l'architettura. Ad esempio, una statua posta in un loculo di una facciata di una chiesa riesce a completarla ed Alberti al riguardo d\u00e0 regole da seguire per le diverse collocazioni delle sculture.\nNel trattato, inoltre, si d\u00e0 il giusto risalto al materiale usato importante per far risaltare la perfezione e la lavorazione della scultura e per riuscire a dare il giusto chiaroscuro.\nDella statuaria classica viene rilevato in particolar modo l'equilibrio e la compostezza delle proporzioni della scultura greca, per esempio di Policleto."}
{"id": "2541555", "revid": "287204", "url": "https://it.wikipedia.org/wiki?curid=2541555", "title": "Estoril Open 1997", "text": "L'Estoril Open 1997 \u00e8 stato un torneo di tennis giocato sulla terra rossa.\n\u00c8 stata l'8\u00aa edizione dell'Estoril Open, che fa parte della categoria ATP World Series nell'ambito dell'ATP Tour 1997,\nIl torneo si \u00e8 giocato all'Estoril Court Central di Oeiras in Portogallo, dal 7 al 14 aprile 1997.\nCampioni.\nSingolare.\n \u00c0lex Corretja ha battuto in finale Francisco Clavet, 6\u20133, 7\u20135\nDoppio.\n Gustavo Kuerten / Fernando Meligeni hanno battuto in finale Andrea Gaudenzi / Filippo Messori, 6\u20132, 6\u20132"}
{"id": "2541556", "revid": "235890", "url": "https://it.wikipedia.org/wiki?curid=2541556", "title": "Prog-folk", "text": ""}
{"id": "2541572", "revid": "1094968", "url": "https://it.wikipedia.org/wiki?curid=2541572", "title": "Gruppo del Popera", "text": "Il gruppo del Pop\u00e8ra \u00e8 un piccolo gruppo montuoso delle Alpi, nelle Dolomiti di Sesto. \u00c8 diviso tra la provincia di Belluno (comuni di Auronzo di Cadore e Comelico Superiore) e la provincia di Bolzano (comune di Sesto). \u00c8 attraversato dall'Alta via n. 5, detta del Tiziano, e dalla celebre strada degli Alpini.\nGeografia.\nCostituisce il settore pi\u00f9 orientale delle Dolomiti di Sesto ed \u00e8 compreso tra la valle di Sesto a nord, il passo di Monte Croce di Comelico e la val Comelico a est, la val d'Ansiei a sud e la val Fiscalina a ovest, segna quindi il confine tra la provincia di Belluno e la provincia autonoma di Bolzano.\nClassificazione.\nSecondo la SOIUSA il gruppo del Popera \u00e8 un gruppo alpino con la seguente classificazione:\nSuddivisione.\nLa SOIUSA suddivide il gruppo in tre sottogruppi:\nVette.\nCulmina con la cima Undici a 3.092 metri s.l.m..\nComprende inoltre le seguenti vette:\nSito di interesse comunitario.\n\u00c8 stato indicato come sito di interesse comunitario \"Gruppo del Popera - Dolomiti di Auronzo e di Val Comelico\" (codice SIC: IT3230078)."}
{"id": "2541578", "revid": "287204", "url": "https://it.wikipedia.org/wiki?curid=2541578", "title": "Chennai Open 1997", "text": "Il Chennai Open 1997 (conosciuto anche come Gold Flake Open) \u00e8 stato un torneo di tennis giocato sul cemento. \u00c8 stata la 2\u00aa edizione del Chennai Open, che fa parte della categoria ATP World Series nell'ambito dell'ATP Tour 1997. Si \u00e8 giocato a Madras in India, dal 7 aprile al 14 aprile 1997.\nCampioni.\nSingolare.\n Mikael Tillstr\u00f6m ha battuto in finale Alex R\u0103dulescu 6-4, 4-6, 7-5\nDoppio.\n Leander Paes / Mahesh Bhupathi hanno battuto in finale Oleg Ogorodov / Eyal Ran 7-6, 7-5"}
{"id": "2541585", "revid": "124323987", "url": "https://it.wikipedia.org/wiki?curid=2541585", "title": "Blow Up (rivista)", "text": "Blow Up \u00e8 una rivista italiana mensile dedicata al mondo della musica. \"Blow Up\" si occupa principalmente di musica rock, dai generi musicali pi\u00f9 inesplorati a quelli pi\u00f9 alternativi. Tra i generi trattati vi sono la musica rock, la house music, la musica elettronica, la musica sperimentale, la musica industriale, la queercore, la techno e l'improvvisazione libera. Ha al suo interno sezioni dedicate alla letteratura e al cinema. Il coordinatore della rivista \u00e8 sin dall'inizio Stefano Isidoro Bianchi, che ne \u00e8 anche il fondatore. Bianchi non \u00e8 un giornalista, proprio per questo, come da colophon, il direttore responsabile della testata \u00e8 Carlo Umberto Salvicchi. La sezione libri \u00e8 curata da Fabio Donalisio, quella di cinema da Roberto Curti.\nStoria.\n1995: Blow Up ovvero la nascita di una fanzine.\nSul finire degli anni '90 l'editoria musicale specializzata sul rock alternativo era ormai da anni dominato da riviste come Rumore e Rockerilla. In questo contesto, \"Blow Up\" nasce nel settembre 1995 come fanzine da un'idea di Stefano Isidori Bianchi e Fabio Polvani, dedicando la copertina del primo numero ai Thinking Fellers Union Local 282, con approfondimenti su Kyuss, Bad Religion e Smog. La fanzine presentava poi una sezione sui testi tradotti in italiano, che nel primo numero era dedicata a Primus, Fugazi e Kendra Smith ed una rubrica di letteratura, che qui parlava di Louis-Ferdinand C\u00e9line. Nel primo anno uscirono 5 numeri, dei quali, i primi due numeri erano stampati su fotocopiatrice per evolversi poi in periodico mensile da edicola. Dopo il sesto numero la fanzine divenne rivista disponibile solo per abbonamento. Nel luglio del 1998 la rivista approd\u00f2 nelle edicole.\n1997: La Tuttle edizioni e lo sbarco in edicola.\nNegli anni '90 il mercato editoriale specializzato nella musica alternativa sembrava ormai saturo. Nonostante questo Stefano Isidoro Bianchi fond\u00f2 la Tuttle Edizioni nel 1997 con sede a Farneta di Cortona, registrando la testata ed uscendo nelle edicole con il numero 6 del luglio del 1998, dopo un breve periodo di distribuzione postale. Se il sottotitolo della rivista era \"Rock ed altre contaminazioni\", altrettanto programmatico era il nome della casa editrice che si ispirava al personaggio di Archibald \"Harry\" Tuttle, l'idraulico impersonato da Robert De Niro nel film \"Brazil\" di Terry Gilliam che si oppone al mondo \"\u201cinumano e angosciante, volgare e assurdo\u201d\" rappresentato nella pellicola proponendosi come \"\"un guastatore alla rovescia che ripara impianti disastrati e abbandonati dalla logica del consumismo e del degrado, cara al potere.\u201d\". Il primo numero uscito nelle edicole dava la copertina a Momus, con approfondimenti sui Boredoms e sul Japanoise, sui Panasonic, su Richard Youngs, i Coldcut, Albert Ayler, Jliat, Fran\u00e7ois Cambuzat e Steel Pole Bath Tua. E proprio grazie ai dettagliati approfondimenti, uniti ad un gusto rivolto pi\u00f9 verso la musica underground che verso il semplice rock alternativo, all'ingaggio di giornalisti ormai rodati mescolati a nuove giovani firme ed all'utilizzo di un linguaggio pi\u00f9 colto e sofisticato rispetto alle altre riviste, che \"Blow Up\" riusc\u00ec a ritagliarsi sempre pi\u00f9 lettori. Lo staff della rivista che arriv\u00f2 nelle edicole comprendeva, oltre al direttore Stefano Isidoro Bianchi ed al direttore responsabile Carlo Umberto Salvicchi, una redazione composta da Riccardo Bandiera, Paolo Bertoni, Massimiliano Busti, Eddy Cil\u00eca, Beppe Colli, Gino Dal Soler, Roberto Municchi, Salvo Pinzone, Peter Sarram e Christian Zingales, mentre tra i molti collaboratori \u00e8 da menzionare Paolo Bandera dei Sigillum S, e come corrispondente dagli Stati Uniti spiccava la firma di Piero Scaruffi.\nIn aggiunta alla rivista, la Tuttle ha inaugurato nel 2003 una collana di libri chiamata \"I libri di Harry\", dedicata a filoni, tematiche e fenomeni culturali correlati alla musica e alla cultura rock. A tutt'oggi sono stati pubblicati 15 volumi.\nCollaboratori.\nCollaborano e hanno collaborato alla rivista tra i tanti: Christian Zingales, Paolo Bertoni, Daniela Cascella, Stefano \"Bizarre\" Quario, Dionisio Capuano, Piercarlo Poggio, Massimiliano Busti, Gino Dal Soler, Federico Savini, Roberto Municchi, Beppe Recchia, Valerio Mattioli, Fabio Polvani, Eddy Cil\u00eca, Michele Coralli, Diego Palazzo, Piergiorgio Pardo, Enrico Bettinello, Andrea Amadasi, Guido Gambacorta, Marco Giappichini, Antonio Ciarletta, Silvia Boschero, Sabrina Santoro, Massimiliano Barulli, Peter Sarram, Riccardo Bertoncelli, Federico Guglielmi, Giovanni Vacca, Roberto Calabr\u00f2.\nPer quel che riguarda le sezioni libri e cinema vanno ricordati Maurizio Bianchini, Ana Ciurans, Donatello Fumarola, Alberto Momo, Enrico Ghezzi e Alberto Pezzotta."}
{"id": "2541588", "revid": "287204", "url": "https://it.wikipedia.org/wiki?curid=2541588", "title": "La biblioteca dei morti", "text": "La biblioteca dei morti \u00e8 il romanzo d'esordio di Glenn Cooper, pubblicato per la prima volta nel 2009 sia negli Stati Uniti ed in Gran Bretagna che in Italia. Il libro ha dato origine ad una saga che comprende quattro romanzi. \nTrama.\nNew York. Il noto detective dell'F.B.I., Will Piper, prossimo alla pensione e la giovane collega Nancy Lipinski sono sulle tracce del serial killer soprannominato \"Doomsday\" (Giorno del Giudizio). Caratteristica di questo pluriomicida \u00e8 quella di inviare alle sue vittime una cartolina in cui indica il giorno in cui esse moriranno, fatto che poi si verifica puntualmente.\nLe indagini portano Piper a Las Vegas, citt\u00e0 in cui vive Mark Shackleton, suo compagno di stanza ai tempi del college e ora impiegato come tecnico informatico presso la segretissima base militare nota come Area 51.\nShackleton, messo alle strette da Piper, confessa che dietro agli omicidi di \"Doomsday\" c'\u00e8 proprio lui, anche se di fatto non ha mai ucciso nessuno. Shackleton racconta che nascosta nell'Area 51 si trova un'immensa biblioteca composta da volumi redatti in epoca medievale e trovati nascosti poco dopo la fine della seconda guerra mondiale in una cripta sull'Isola di Wight. In ciascuno di questi misteriosi tomi sono elencate le date di nascita e di morte di tutti gli esseri umani, anche di quelli che devono ancora nascere e morire. Shackleton non ha fatto altro che copiare su una chiavetta USB artigianale questo elenco e vendere queste informazioni a una compagnia di assicurazioni sulla vita per potersi arricchire. L'idea di inventare il personaggio di \"Doomsday\" gli era poi venuta proprio per mettere in difficolt\u00e0 lo stesso detective Piper, a cui non aveva ancora perdonato alcune incomprensioni sorte all'epoca del college.\nShackleton, ferito in una sparatoria per aver sottratto un segreto di tale importanza al governo americano, finisce cerebroleso. Piper, per evitare di essere ucciso, copia il misterioso elenco e lo nasconde, minacciando la CIA di far venire allo scoperto tutta la vicenda se lui o qualcuno dei suoi cari dovesse subire misteriosi incidenti.\nIl detective Piper pu\u00f2 quindi godersi la pensione e la storia d'amore nata con Nancy Lipinski durante le indagini, pur ignorando un aspetto inquietante della segretissima biblioteca: l'ultimo volume di cui \u00e8 composta la raccolta presenta come data di morte di tutte le persone il 9 febbraio 2027, con accanto la dicitura in latino \"Finis dierum\" (la fine dei giorni). Che sia quella la data del giorno del giudizio?.\nScansione temporale della storia.\nBench\u00e9 la storia principale si svolga tra il 21 maggio ed il 1\u00ba agosto 2009, essa \u00e8 inframmezzata da frequenti analessi che spostano l'azione nel tempo e nello spazio:"}
{"id": "2541589", "revid": "446353", "url": "https://it.wikipedia.org/wiki?curid=2541589", "title": "Battaglia d'incontro", "text": "Battaglia d'incontro \u00e8 un'espressione usata in ambito militare per indicare lo scontro in campo aperto tra due eserciti, entrambi impegnati a manovrare; il termine si usa anche quando due armate, entrambe in movimento, finiscono per cozzare l'una contro l'altra in maniera pi\u00f9 o meno inaspettata.\nQuesti tipi di scontri avvenivano principalmente durante le guerre fino al XX secolo, dove masse di uomini si scontravano a piedi o a cavallo, e prima dello scontro avvenivano lenti ed inesorabili movimenti che avevano come fine ultimo l'incontro. Il termine si usava anche nell'ambito della guerra navale, dove masse di navi pi\u00f9 o meno numerose si scontravano a cannonate.\nEsempi battaglie d'incontro durante la prima guerra mondiale furono la laghi Masuri, la battaglia di Tannenberg e la battaglia della Marna."}
{"id": "2541595", "revid": "599013", "url": "https://it.wikipedia.org/wiki?curid=2541595", "title": "Ken Buchanan", "text": "La carriera.\nProfessionista dal 1965, \u00e8 diventato campione del mondo WBA dei pesi leggeri il 26 settembre 1970 battendo ai punti il panamense Ismael Laguna a San Juan. \nBuchanan mantenne la cintura WBA contro Rub\u00e9n Navarro il 12 febbraio 1971, conquistando contemporaneamente il riconoscimento di campione del mondo anche dalla WBC. Batt\u00e9 poi per Kot all'ottavo round l'ex campione del mondo dei pesi superleggeri Carlos Hern\u00e1ndez in un match non valido per il titolo. Poi fu dichiarato decaduto dalla WBC per non aver difeso il titolo contro lo spagnolo Pedro Carrasco. Lo scozzese difese comunque vittoriosamente la cintura WBA una seconda volta contro Laguna il 13 settembre 1971. \nSuccessivamente, salito sul ring con all'attivo l'impressionante record di 43 vittorie, di cui ben 23 per KO ed una sola sconfitta, perse il titolo contro Roberto Dur\u00e1n il 26 giugno 1972 al Madison Square Garden di New York. Il pugile panamense stese il campione con un gancio destro all'inizio del primo round, ma il combattimento termin\u00f2 in maniera controversa. Allo scadere del 13\u00ba round, infatti, Duran colp\u00ec Buchanan con un probabile colpo sotto la cintura. Poich\u00e9 lo scozzese non riusciva pi\u00f9 a proseguire, l'arbitro assegn\u00f2 la vittoria per KO al panamense che si laure\u00f2 nuovo campione del Mondo dei pesi leggeri per la WBA, nonostante le proteste di Buchanan.\nIl pugile scozzese torn\u00f2 a vincere due mesi dopo, abbattendo al 6\u00ba round l'anziano ex campione del mondo dei leggeri e dei superleggeri Carlos Ortiz, antico avversario di Duilio Loi. \nIl 1 maggio 1974, a Cagliari, conquist\u00f2 il titolo di campione europeo a spese di Antonio Puddu, per Kot al sesto round. Difese vittoriosamente la cintura, a Parigi contro Leonard Tavarez e a Cagliari contro Giancarlo Usai. In entrambi i casi vinse prima del limite. \nIl suo nuovo tentativo di riconquistare il titolo mondiale dei leggeri nella versione WBC fall\u00ec a Tokyo contro il giapponese Guts Ishimatsu, ai punti, il 27 febbraio 1975. Parimenti quello contro il connazionale Charlie Nash, il 6 dicembre 1979, per il titolo europeo, sempre ai punti.\n\u00c8 considerato il miglior pugile mai nato in Scozia. La International Boxing Hall of Fame lo ha riconosciuto fra i pi\u00f9 grandi pugili di ogni tempo. Nel 2001 la rivista The Ring lo ha collocato al 16\u00ba posto in una propria classifica dei migliori pesi leggeri della storia del pugilato."}
{"id": "2541596", "revid": "404338", "url": "https://it.wikipedia.org/wiki?curid=2541596", "title": "Nefrosi congenita", "text": ""}
{"id": "2541597", "revid": "729019", "url": "https://it.wikipedia.org/wiki?curid=2541597", "title": "Rete filoviaria di Ferrara", "text": "La rete filoviaria di Ferrara, composta di 2 linee urbane, fu in servizio dal 1938 al 1975.\nStoria.\nLa rete filoviaria ferrarese entr\u00f2 in servizio il 28 ottobre 1938 in sostituzione delle tranvie urbane, il cui esercizio era divenuto troppo oneroso.\nVi erano 2 linee:\nL'esercizio fu affidato alla Societ\u00e0 Trasporti Urbani (STU), azienda del gruppo Fiat, divenuta nel 1956 Azienda Trasporti Autofiloviari Municipali (ATAM).\nInizialmente si prevedeva di estendere l'esercizio filoviario fino alla frazione di Pontelagoscuro, in sostituzione della tranvia extraurbana, ma tale progetto non fu realizzato a causa della guerra. Anche il progetto del dopoguerra di ampliare la rete, servendo la zona del Foro Boario, non fu realizzato, e la rete rimase cos\u00ec immutata fino alla soppressione, il 25 febbraio 1975."}
{"id": "2541599", "revid": "767487", "url": "https://it.wikipedia.org/wiki?curid=2541599", "title": "Hu Ge", "text": "\u00c8 meglio conosciuto per aver interpretato il personaggio di Li Xiaoyao nella serie televisiva cinese \"Chinese Paladin\".\nBiografia.\nNato e cresciuto a Shanghai, Cina, Hu Ge \u00e8 figlio unico. Ha studiato recitazione alla \"Shanghai Theater Academy\" e si \u00e8 diplomato a luglio del 2005. Come molti altri artisti, ha iniziato ad apparire sugli schermi televisivi ben prima del diploma.\nCarriera di attore.\nIl suo primo ruolo rilevante \u00e8 stato nella serie televisiva del 2003 \"Dandelion\", tuttavia Hu Ge ha raggiunto la grande fama interpretando il ruolo di Li Xiao Yao nella serie televisiva \"Chinese Paladin\" del 2004. Il drama \"Chinese Paladin\" era basato un popolare gioco di ruolo dallo stesso nome, tuttavia \u00e8 conosciuto da alcuni anche come \"The Legend of the Sword and Fairy\". Hu Ge fu invitato a cantare due delle canzoni contenute nella colonna sonora originale del drama, \"June Shower\" (\u516d\u6708\u7684\u96e8) e \"Xiao Yao Sigh\" (\u900d\u9065\u53f9), le quali segnarono il suo ingresso anche nella scena musicale.\nPoco dopo la sua partecipazione a \"Chinese Paladin\", Hu Ge si imbarc\u00f2 in una serie di progetti di recitazione, la maggior parte dei quali riguardavano il vecchio genere wuxia. Egli ha recitato non solo in televisione, ma anche in alcuni lungometraggi cinematografici, tra i quali si ricordano \"The Ghost Inside\" (Yi Shen Yi Gui \u7591\u795e\u7591\u9b3c), \"Jia Zhuang Mei Gan Jue\" (\u5047\u88c5\u6ca1\u611f\u89c9) e \"The 601st Phone Call\" (\u7b2c601\u4e2a\u7535\u8bdd). Nell'autunno del 2008 egli ha recitato, nel ruolo di secondo attore protagonista, nel film Butterfly Lovers insieme al membro della boy band taiwanese Fahrenheit, Wu Chun ed alla cantante del duo pop di Hong Kong Twins, Charlene Choi. Nel 2008 ha anche partecipato alla serie televisiva \"The Legend of the Condor Heroes\", nel ruolo di Guo Jing.\nIncidente.\nIl 29 agosto 2006, alle ore 10:50 di mattina, Hu Ge \u00e8 stato coinvolto in un incidente automobilistico mentre si recava da Hengdian a Shanghai in autostrada. Egli \u00e8 sopravvissuto, ma il suo assistente, che viaggiava con lui, \u00e8 morto nell'incidente. Hu Ge ha dovuto subire diverse operazioni, e per ottenere una guarigione completa ha dovuto attendere approssimativamente un anno. A causa del suo infortunio, le riprese della serie televisiva a cui stava lavorando nel periodo dell'incidente, \"The Legend of the Condor Heroes\", furono temporaneamente rimandate. In seguito, le riprese sono state portate a termine dopo le Olimpiadi di Pechino 2008. Hu Ge ha recitato, nel drama, a fianco della collega Ariel Lin, con la quale aveva gi\u00e0 lavorato nella serie \"Fairy from Wonderland\".\nMusica.\nHu Ge ha cantato diverse canzoni per le colonne sonore dei suoi drama. Il 31 ottobre 2006, egli ha pubblicato il suo primo EP dal titolo \"Treasure\" (\u73cd\u60dc), oppure \"Tell Him I Love Her\" (\u544a\u8a34\u4ed6\u6211\u611b\u5979), contenente tre canzoni. Una di queste, \"Tell Him I Love Her\", fu inclusa nella serie televisiva di genere epico \"The Young Warriors\", basata sulla leggendaria famiglia Yang.\nIl 15 maggio 2008, Hu Ge ha pubblicato il suo primo album di lunghezza completa, \"Start\" (\u51fa\u767c). Esso contiene dieci tracce, tra cui figurano \"Dark Cloud\", inclusa dell'adattamento televisivo della tragedia \"Legend of the Condor Heroes\" di Jin Yong, e \"Poison\", canzone tema per un nuovo lavoro \"crossover\" intitolato \"Farewell Song\". Altre canzoni incluse nel disco sono \"Heaven and Earth\", \"Not Perfect\" e \"Rumor\".\nUlteriori interessi.\nUno degli interessi di Hu Ge \u00e8 la fotografia. Un suo album fotografico \u00e8 stato incluso del libretto di copertina del suo secondo album, \"Start\". Inoltre, \u00e8 un bravo scrittore e si diletta con la poesia."}
{"id": "2541605", "revid": "82986055", "url": "https://it.wikipedia.org/wiki?curid=2541605", "title": "Invasione di Panama", "text": ""}
{"id": "2541606", "revid": "1442080", "url": "https://it.wikipedia.org/wiki?curid=2541606", "title": "Chennai Open 1997 - Singolare", "text": "Il singolare del Chennai Open 1997 \u00e8 stato un torneo di tennis facente parte dell'ATP Tour.\nThomas Enqvist era il detentore del titolo.\nMikael Tillstr\u00f6m ha battuto in finale Alex R\u0103dulescu 6-4, 4-6, 7-5."}
{"id": "2541612", "revid": "123164292", "url": "https://it.wikipedia.org/wiki?curid=2541612", "title": "Campionato sudamericano di pallavolo maschile 2007", "text": "Il XXVII campionato sudamericano di pallavolo maschile si \u00e8 svolto dal 5 al 9 settembre 2007 a Santiago del Cile e Vi\u00f1a del Mar, in Cile. Al torneo hanno partecipato 8 squadre nazionali sudamericane e la vittoria finale \u00e8 andata per la ventiseiesima volta, la ventunesima consecutiva, al Brasile.\nPodio.\nCampione.\nBrasile(Ventiseiesimo titolo)\nSecondo posto.\nArgentina\nTerzo posto.\nVenezuela"}
{"id": "2541613", "revid": "173617", "url": "https://it.wikipedia.org/wiki?curid=2541613", "title": "Miguel Canto", "text": "La carriera.\nProfessionista dal 1969, rappresent\u00f2 uno di quei rari casi nella storia della boxe in cui, come accadde anche ad Alexis Arg\u00fcello, Henry Armstrong, Bernard Hopkins, un pugile inizi\u00f2 la carriera con una sconfitta per diventare in seguito campione del mondo.\nEbbe la prima chance di combattere per la cintura mondiale il 4 agosto del 1973, a Maracaibo, contro il venezuelano Betulio Gonz\u00e1lez per il titolo WBC allora vacante. Canto, che combatteva per la prima volta all'estero, riusc\u00ec a concludere tutte le quindici riprese e perse soltanto con verdetto contrastato, in casa del pi\u00f9 esperto avversario, gi\u00e0 detentore del titolo.\nOttenne una seconda chance l'8 gennaio 1975, contro il nuovo campione mondiale WBC Sh\u014dji Oguma, sul ring di Sendai. Batt\u00e9 il giapponese ai punti in quindici round e conquist\u00f2 la cintura mondiale e lo \"status\" di campione lineare .\nAlla prima difesa il messicano affront\u00f2 quel Betulio Gonz\u00e1lez da cui era stato battuto a Maracaibo nel 1973. Il match si svolse nella Plaza de Toros Monument\u00e1l di Monterey, in Messico. Canto si prese la rivincita su Gonz\u00e1lez battendolo ai punti in quindici riprese, ma uno dei tre giudici aveva visto vincitore il venezuelano, anche se per un solo punto. \nSeguirono altre tredici difese vittoriose. Il 23 agosto 1975 sconfisse Jiro Takada per knock-out tecnico all\u201911\u00ba round. Il panamense Ignacio Espinal cedette invece ai punti in quindici riprese. Il 15 maggio 1976 Canto batt\u00e9 ai punti l\u2019altro giapponese Susumu Hanagata. Fu allestito allora un terzo incontro con Betulio Gonz\u00e1lez che termin\u00f2 nuovamente con la vittoria ai punti del messicano, sul ring avverso di Caracas. Un mese dopo, Canto mantenne la cintura mondiale contro Orlando Javierto, a Los Angeles, sempre ai punti.\nIl 24 aprile 1977, Canto si esib\u00ec nuovamente a Caracas, per battere ai punti Reyes Arnal. Due mesi dopo vol\u00f2 a Tokyo e batt\u00e9 ai punti Kimio Furesawa. Il 17 settembre 1977 si esib\u00ec nella citt\u00e0 natale di M\u00e9rida contro il cileno Martin Vargas che batt\u00e9 ai punti. Successivamente concesse la rivincita a Vargas, accettando di combattere a Santiago, il 30 novembre dello stesso anno. Il risultato fu identico.\nNel 1978, Canto concesse rivincita e terzo incontro al suo antico avversario Sh\u014dji Oguma, entrambe le volte in Giappone. La prima volta usc\u00ec vincitore con verdetto contrastato; la seconda con verdetto unanime. A Houston accett\u00f2 la sfida del filippino Facomrom Vibonchai e riusc\u00ec vincitore ancora una volta ai punti, con verdetto contrastato.\nIl 10 febbraio 1979, mise in palio il titolo mondiale per la quattordicesima volta contro il connazionale Antonio Avelar, futuro campione del mondo, ottenendo l\u2019ennesima vittoria ai punti. Gli fu invece fatale la trasferta a Busan contro il sudcoreano Chan Hee Park che, il 18 marzo successivo gli strapp\u00f2 ai punti la cintura mondiale. La rivincita, disputata a Seul il 9 settembre dello stesso anno si concluse con un ininfluente pari che lasci\u00f2 il titolo nei guantoni del sudcoreano.\nMiguel Canto si \u00e8 ritirato dal pugilato nel 1982. La International Boxing Hall of Fame lo ha ammesso fra i pi\u00f9 grandi pugili di ogni tempo. Nel 1994 la rivista Ring Magazine lo ha collocato al secondo posto in una classifica dei pesi mosca della storia del pugilato dietro solo al \"pioniere\" Jimmy Wilde. Nel 2002 la medesima rivista lo ha inserito al 37\u00ba posto in quella degli 80 migliori pugili degli ultimi 80 anni.\nCaratteristiche tecniche.\nSecondo il giornalista specializzato Giuliano Orlando, Miguel Canto, contrariamente all'indole tambureggiante della maggior parte dei pugili messicani, per molti anni seppe offrire \u00abuna boxe ragionata, impreziosita da una scherma completa e cos\u00ec perfetta da mascherare la scarsa potenza dei pugni\u00bb. Va comunque considerato il dominatore della sua categoria negli anni settanta."}
{"id": "2541616", "revid": "767487", "url": "https://it.wikipedia.org/wiki?curid=2541616", "title": "Bernardo pellegrino", "text": "Biografia.\nBernardo nacque a Silions (oggi Silian), in Inghilterra, intorno al XII secolo. Convertitosi al cristianesimo insieme a tutta la sua famiglia, decise di intraprendere un viaggio in Terra Santa. Dalla sua cittadina part\u00ec con altri suoi coetanei, Arduino, Folco e Gerardo, anche loro convertiti alla fede cristiana.\nI quattro pellegrini visitarono moltissimi luoghi della vita di Ges\u00f9, tra cui quelli legati alla sua Passione, la grotta di santa Maria Maddalena a Marsiglia, quella di san Giacomo in Galizia, di San Nicola a Bari. Si recarono anche a Roma.\nBernardo ed i suoi compagni, dopo aver visitato la grotta di Sant'Angelo sul monte Gargano in Puglia, erano sulla via del ritorno. Giunti per\u00f2 nel Basso Lazio, ognuno di loro spir\u00f2 in diverse localit\u00e0 (tra cui Atina). Bernardo, ammalatosi anch'egli, mor\u00ec in territorio di Arpino.\nAltre fonti collocano il racconto a cavallo del VI e VII secolo, indicando come data di morte il maggio del 639.\nIn seguito ad un sogno, per espresso volere del santo, il suo corpo venne traslato dalla sua originaria sepoltura in territorio di Arpino, a Rocca d'Arce (provincia di Frosinone), nella chiesa parrocchiale di Santa Maria Assunta, dove fu elevato a santo patrono dalla popolazione."}
{"id": "2541620", "revid": "339392", "url": "https://it.wikipedia.org/wiki?curid=2541620", "title": "Intervento americano a Grenada", "text": ""}
{"id": "2541621", "revid": "404338", "url": "https://it.wikipedia.org/wiki?curid=2541621", "title": "Invasione Usa di Grenada", "text": ""}
{"id": "2541627", "revid": "1437331", "url": "https://it.wikipedia.org/wiki?curid=2541627", "title": "Tomatina", "text": "La Tomatina \u00e8 una festivit\u00e0 che si tiene nel comune spagnolo di Bu\u00f1ol (Comunit\u00e0 Valenciana), l'ultimo mercoled\u00ec di agosto di ogni anno. Durante tale festa i partecipanti ingaggiano una battaglia con lancio di pomodori.\nStoria.\nQuesta festa ha origine nel 1945 durante la festa dei Giganti e testoni, in cui \u00e8 nata una rissa spontanea tra giovani in cui si sono utilizzati dei pomodori come armi. La polizia ha disperso i manifestanti, ma l'anno successivo si ripet\u00e9 il medesimo scenario con la differenza che i manifestanti si portarono i pomodori dalle loro residenze. Le autorit\u00e0 locali, dopo aver osteggiato tale iniziativa per diversi anni, dal 1957 si fecero promotrici di tale iniziativa e dal 1980 il comune fornisce esso stesso l'ortaggio. Il 27 agosto 2007 l'ufficio del turismo generale premi\u00f2 tale festival come festival di interesse internazionale. Nell'edizione del 2011 erano presenti 40.000 partecipanti provenienti da tutto il mondo e sono state utilizzate 122 tonnellate di pomodori."}
{"id": "2541628", "revid": "235890", "url": "https://it.wikipedia.org/wiki?curid=2541628", "title": "Sviluppo in serie di multipoli", "text": ""}
{"id": "2541629", "revid": "287204", "url": "https://it.wikipedia.org/wiki?curid=2541629", "title": "Festa della Tomatina", "text": ""}
{"id": "2541632", "revid": "173617", "url": "https://it.wikipedia.org/wiki?curid=2541632", "title": "Aaron Pryor", "text": "Gli inizi.\nPugile afroamericano, da dilettante batt\u00e9 un altro fuoriclasse afroamericano e futuro campione del mondo: Thomas Hearns.\nDopo aver fatto registrare, tra i pugili in maglietta, un record di 204 vittorie e 16 sole sconfitte, Pryor inizi\u00f2 la carriera da professionista nel 1976.\nLa carriera.\nIl 2 agosto del 1980, con alle spalle un record di sole vittorie (24, di cui 22 prima del limite), Pryor affront\u00f2 il campione del mondo WBA e lineare dei pesi superleggeri, il veterano fuoriclasse colombiano Antonio Cervantes, battendolo per KO al 4\u00ba round.\nVinse tutte prima del limite le 9 sfide mondiali sostenute dal 1980 al 1983. Tra queste sono celebri le due con Alexis Arg\u00fcello, che Pryor batt\u00e9 una prima volta per knock-out tecnico al 14\u00ba round a Miami il 12 novembre 1982. Al sesto round, Arg\u00fcello fu ferito all'occhio sinistro. Si calcola che, nel complesso dell'incontro, Pryor abbia colpito il suo avversario con 428 pugni e il nicaraguense lo abbia centrato 238 volte. Dopo il combattimento vi furono polemiche per il contenuto di una bottiglia utilizzata da Pryor nell'intervallo del 13\u00ba round. Al suono della campana, infatti, Pryor sembr\u00f2 rinato e sferr\u00f2 una raffica di colpi sull'avversario senza ottenere risposta. Ci\u00f2 indusse l'arbitro a fermare il combattimento. Non essendo stato controllato il contenuto della bottiglia n\u00e9 effettuati i test delle urine dopo il match, si sospett\u00f2 che vi fossero contenute sostanze illegali. Tale incontro \u00e8 collocato all'8\u00ba posto nella lista dei 100 pi\u00f9 grandi combattimenti di tutti i tempi dalla rivista Ring Magazine che lo ha anche definito \"il match del decennio\".\nStesso esito ebbe la rivincita, combattuta il 9 settembre 1983 al Caesars Palace di Las Vegas e conclusasi per Kot al 10\u00ba round. Pryor e Arg\u00fcello divennero in seguito amici, frequentandosi diverse volte all'anno.\nIn seguito Pryor lasci\u00f2 il titolo vacante, mantenendone tuttavia la versione IBF fino al 1985, quando si ritir\u00f2 effettivamente, dopo una vittoria ai punti sul futuro campione del mondo della categoria Gary Hinton. Dopo questo incontro Pryor inizi\u00f2 ad avere problemi di droga.\nRientrato nel 1987, Pryor sub\u00ec l'unica sconfitta della carriera ad opera di Bobby Joe Young, un pugile che in altri tempi avrebbe battuto senza alcun problema.\nTra il 1987 e il 1990 Pryor disput\u00f2 altri 3 incontri con pugili di valore inferiore al proprio, finch\u00e9 fu scoperto che aveva combattuto per anni con problemi agli occhi, e gli venne revocata la licenza.\nL'International Boxing Hall of Fame lo ha riconosciuto fra i pi\u00f9 grandi pugili di ogni tempo. Nel 1998 la rivista The Ring lo ha collocato al 2\u00ba posto in una propria classifica dei migliori pesi welter junior della storia del pugilato.\nVita dopo la boxe.\nPryor prosegu\u00ec a vivere nella citt\u00e0 natale di Cincinnati con la moglie, da cui ha avuto quattro figli.\nFu ordinato diacono dalla \"New Friendship Baptist Church\" (Chiesa Battista della Nuova Amicizia) e svolse attivit\u00e0 pubblica contro l'uso delle droghe. Condusse una palestra di pugilato per giovani con lo scopo dichiarato di tenerli lontano dalla strada e dalle tossicodipendenze.\n\u00c8 scomparso nel 2016 all'et\u00e0 di 61 anni a seguito di un attacco cardiaco."}
{"id": "2541633", "revid": "235890", "url": "https://it.wikipedia.org/wiki?curid=2541633", "title": "Serie di multipoli", "text": ""}
{"id": "2541636", "revid": "121496047", "url": "https://it.wikipedia.org/wiki?curid=2541636", "title": "Monte Carlo Open 1997", "text": "Il Monte Carlo Masters 1997 \u00e8 stato un torneo di tennis giocato sulla terra rossa. \u00c8 stata la 91\u00aa edizione del Monte Carlo Masters, che fa parte della categoria ATP Super 9 nell'ambito dell'ATP Tour 1997. Si \u00e8 giocato al Monte Carlo Country Club di Roquebrune-Cap-Martin in Francia vicino a Monte Carlo, dal 21 al 28 aprile 1997.\nCampioni.\nSingolare.\n Marcelo R\u00edos ha battuto in finale \u00c0lex Corretja, 6-4, 6-3, 6-3\nDoppio.\n Donald Johnson / Francisco Montana hanno battuto in finale Jacco Eltingh / Paul Haarhuis, 6-4, 6-4"}
{"id": "2541645", "revid": "173617", "url": "https://it.wikipedia.org/wiki?curid=2541645", "title": "Bob Montgomery (pugile)", "text": "La International Boxing Hall of Fame lo ha riconosciuto fra i pi\u00f9 grandi pugili di ogni tempo.\nGli inizi.\nPugile afroamericano, inizi\u00f2 la carriera da professionista dal 1938.\nLa carriera.\nImbattuto nei primi 23 incontri, divenne campione del mondo dei leggeri nel 1944 battendo Beau Jack, da cui era stato sconfitto nel 1943 in un altro match per il titolo.\nSi batt\u00e9 con altri grandi campioni degli Anni '40 quali Fritzie Zivic, Petey Scalzo, Sammy Angott."}
{"id": "2541651", "revid": "2051852", "url": "https://it.wikipedia.org/wiki?curid=2541651", "title": "Joanne Jackson", "text": "Carriera.\nHa rappresentato la Gran Bretagna ai Giochi olimpici di Pechino del 2008 nelle gare dei 200 e 400 metri stile libero e nella staffetta 4x200 metri stile libero. Ha vinto la medaglia di bronzo nei 400\u00a0m sl, dietro alla connazionale Rebecca Adlington e alla statunitense Katie Hoff.\nIl 16 marzo 2009 ha battuto il primato mondiale dei 400\u00a0m sl con il tempo di 4'00\"66, ed \u00e8 l'attuale primatista mondiale della distanza in vasca corta con il tempo di 3'54\"92."}
{"id": "2541653", "revid": "34392", "url": "https://it.wikipedia.org/wiki?curid=2541653", "title": "Movieland", "text": ""}
{"id": "2541656", "revid": "287204", "url": "https://it.wikipedia.org/wiki?curid=2541656", "title": "Madrugada (gruppo musicale)", "text": ""}
{"id": "2541657", "revid": "757396", "url": "https://it.wikipedia.org/wiki?curid=2541657", "title": "Liga ACB 1999-2000", "text": "La Liga ACB 1999-2000 \u00e8 stata la 44\u00aa edizione del massimo campionato spagnolo di pallacanestro maschile.\nIl torneo si compone di diciotto formazioni, che si affrontano in un unico girone all'italiana con partite di andata e ritorno. Le prime otto si qualificano per i play-off per il titolo nazionale, disputati al meglio delle cinque gare con la prima e la terza e la quinta in casa della meglio classificata al termine della stagione regolare. Le ultime due retrocedono in Liga LEB.\nIl Real Madrid CF, secondo al termine della stagione regolare, vince il suo dodicesimo titolo nazionale in finale dei play-off sul FC Barcelona, primo dopo le trentaquattro giornate."}
{"id": "2541661", "revid": "1305772", "url": "https://it.wikipedia.org/wiki?curid=2541661", "title": "Madrugada", "text": ""}
{"id": "2541664", "revid": "173617", "url": "https://it.wikipedia.org/wiki?curid=2541664", "title": "Rub\u00e9n Olivares", "text": "La carriera.\nProfessionista dal 1965 nella categoria dei pesi gallo. Il 31 marzo 1968 a Citt\u00e0 del Messico, ancora imbattuto, incontra il trentacinquenne campione europeo Salvatore Burruni. Alla terza ripresa, con un sinistro al tronco scuote l'avversario costringendolo a voltargli la schiena. L'arbitro considera tale comportamento come un gesto di abbandono e decreta il KO tecnico in favore del messicano. Burruni non fornisce alcun commento ma il suo manager Branchini dichiara alla stampa che si era verificato un errore arbitrale perch\u00e9 il pugile italiano non intendeva affatto abbandonare l'incontro.\nNel maggio 1969 Olivares si guadagna la chance di combattere per il titolo mondiale infliggendo la seconda sconfitta in carriera al giapponese Takao Sakurai per Kot al 6\u00ba round. Il 22 agosto dello stesso anno, al Forum di Inglewood (California) mette KO al quinto round l'australiano Lionel Rose, sottraendogli la cintura mondiale. Difende vittoriosamente il titolo contro il britannico Alan Rudkin (Kot al 13\u00ba round) e, ai punti, contro il connazionale Chucho Castillo. Questo match \u00e8 stato inserito al 56\u00ba posto nella lista compilata dalla rivista Ring Magazine dei 100 pi\u00f9 grandi combattimenti di tutti i tempi con titolo in palio. Nella rivincita, tuttavia, Castillo gli strappa la cintura mondiale infliggendogli la prima sconfitta in carriera per ferita al 14\u00ba round di un match sino a quel momento assolutamente equilibrato. \nOlivares si riprende il titolo mondiale nel terzo incontro con lo stesso avversario il 2 aprile 1971, a Inglewood, con larghissimo margine di punti. Lo difende nuovamente mettendo KO il giapponese Kazuyoshi Kanazawa e battendo per abbandono il connazionale Jes\u00fas Pimentel. \u00c8 poi costretto a cedere definitivamente la cintura dei gallo di fronte ai pugni di Rafael Herrera, che lo mette KO il 19 marzo 1972.\nIl 9 luglio 1974 a Inglewood Olivares si aggiudica il titolo mondiale vacante WBA dei pesi piuma mettendo KO il giapponese Zensuke Utagawa. Il 23 novembre dello stesso anno, tuttavia, perde il titolo per KO al 13\u00ba round dal fortissimo nicaraguense Alexis Arg\u00fcello. Nei primi undici round Olivares era ampiamente in vantaggio e nel 12\u00ba colp\u00ec duramente il nicaraguense. Nella ripresa successiva il messicano tent\u00f2 di chiudere il match ma fu colpito da un terribile colpo d'incontro alla mascella che lo mise al tappeto facendogli perdere il paradenti. Olivares si rialz\u00f2 ma fu nuovamente colpito da Arg\u00fcello che lo mand\u00f2 al tappeto sino al conto finale. Anche questo match \u00e8 inserito (al 39\u00ba posto) nella lista compilata dalla rivista Ring Magazine dei 100 pi\u00f9 grandi combattimenti di tutti i tempi con titolo in palio.\nIl 20 giugno 1975, Olivares conquista il titolo mondiale WBC dei piuma, battendo per Kot Bobby Chacon. Lo perde alla prima difesa ai punti contro David Kotey, con decisione contrastata. Combatte ancora con alterni risultati sino a ritirarsi una prima volta nel 1981. Rientra poi dopo sei anni di inattivit\u00e0 nel 1987 per poi abbandonare definitivamente la boxe l'anno successivo.\nLa International Boxing Hall of Fame lo ha riconosciuto fra i pi\u00f9 grandi pugili di ogni tempo. La rivista Ring Magazine lo ha classificato al 12\u00ba posto in un elenco dei primi 100 \"picchiatori\" di ogni tempo. Nel 1994 la medesima rivista lo ha collocato al 2\u00ba posto in una propria classifica dei migliori pesi gallo della storia del pugilato e, nel 2002, al 29\u00ba posto in quella degli 80 migliori pugili degli ultimi 80 anni."}
{"id": "2541665", "revid": "599013", "url": "https://it.wikipedia.org/wiki?curid=2541665", "title": "Andrea Iommi", "text": "Carriera.\nPer quanto riguarda le competizioni del motomondiale ha corso solo nella classe 125 della stagione 1998, esordendo al GP d'Italia, con una Honda, giungendo al 31\u00ba posto della classifica finale grazie al 14\u00ba posto ottenuto nel GP di Germania. In precedenza aveva corso per alcune stagioni in campionati minori con varie squadre, tra cui il \"Flash Motor Racing Team\".\nSicuramente da menzionare le sue due partecipazioni all'europeo Superstock 1000 in sella a una Aprilia RSV 1000 a Brands Hatch nel 2000 e a Monza nel 2001, entrambe concluse con un ritiro.\nAl termine delle esperienze internazionali, si impegna in vari trofei di livello nazionale: nel 2003 vince la \"Mobil Cup 250 Sport Production\" (categoria Open) con la Aprilia RS del team \"DOC Racing\" e l'anno successivo chiude in 24\u00aa posizione nel campionato italiano della classe Superstock 1000 con una Suzuki della squadra \"MNR Racing\".\nNel 2007 \u00e8 di nuovo impegnato nel CIV con una Kawasaki ZX-10R in versione Superstock preparata dalla \"M2 Racing\", mentre la stagione seguente approda alla classe Supersport con una Honda CBR 600RR. Conclude prematuramente la sua avventura nel massimo campionato nazionale a causa di dissapori con il team e chiude la stagione nel Ninja Trophy (un trofeo monomarca gestito dalla Kawasaki) 27\u00ba in classifica generale (gruppo B). L'anno successivo \u00e8 invece impegnato nel monomarca Harley-Davidson \"XR1200 Trophy\"."}
{"id": "2541668", "revid": "716642", "url": "https://it.wikipedia.org/wiki?curid=2541668", "title": "Aaron Doran", "text": "Carriera.\nBlackburn Rovers.\nDopo aver militato nelle giovanili del , Doran firma il suo primo contratto professionistico nel maggio 2008. Con il debutta in una gara ufficiale contro il l'11 aprile 2009. Entra in campo anche con il , il 2 maggio e con il il 17 maggio.\nIl 5 ottobre 2009 \u00e8 passato in prestito per tre mesi al Milton Keynes Dons e il 22 febbraio 2010 al Leyton Orient, squadra di Football League One (terza serie del campionato inglese).\nInverness.\nIl 25 gennaio 2011, Doran passa all'Inverness in prestito per gli ultimi 6 mesi della stagione. Fa il suo debutto il giorno seguente, entrando all'82-esimo minuto per Stuart Duff, nella sconfitta per 2-0 in casa dell'Aberdeen.\nD\u00e0 poi il suo contributo in Coppa di Scozia fornendo due assist nel 5-1 contro il Morton, gara valida per raggiungere i quarti di finale. Il primo gol arriva contro il St. Merten, partita che termina 3-3.\nIl 13 luglio 2011 Aaron Doran si trasferisce in maniera definitiva all'Inverness."}
{"id": "2541669", "revid": "1442080", "url": "https://it.wikipedia.org/wiki?curid=2541669", "title": "Monte Carlo Open 1997 - Singolare", "text": "Il singolare del Monte Carlo Open 1997 \u00e8 stato un torneo di tennis facente parte dell'ATP Tour.\nThomas Muster era il detentore del titolo, ma ha perso nel 2\u00ba turno contro Fabrice Santoro.\nMarcelo R\u00edos ha battuto in finale 6\u20134, 6\u20133, 6\u20133 \u00c0lex Corretja.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2541673", "revid": "1543377", "url": "https://it.wikipedia.org/wiki?curid=2541673", "title": "George Mulock", "text": "Biografia.\nNel 1901 partecipa a bordo della \"Morning\" alla spedizione di soccorso della spedizione Discovery di Robert Falcon Scott bloccata in Antartide a causa della banchisa che aveva imprigionato nel ghiaccio la loro nave, la RRS Discovery.\nNel 1903 viene trasferito sul continente ed accompagna Michael Barne in una spedizione di dieci settimane sulle Western Mountains sino a raggiungere il ghiacciaio Barne.\nDurante la prima guerra mondiale partecipa alla campagna dei Dardanelli dove viene insignito del Distinguished Service Order."}
{"id": "2541674", "revid": "146644", "url": "https://it.wikipedia.org/wiki?curid=2541674", "title": "George Francis Arthur Mulock", "text": ""}
{"id": "2541678", "revid": "111319", "url": "https://it.wikipedia.org/wiki?curid=2541678", "title": "Fran Halsall", "text": ""}
{"id": "2541679", "revid": "599013", "url": "https://it.wikipedia.org/wiki?curid=2541679", "title": "Bobby Chacon", "text": "La carriera.\nProfessionista dal 1972, conquist\u00f2 il titolo mondiale WBC dei pesi piuma nel 1974. Lo perse per knock-out tecnico il 20 giugno 1975 dai pugni di Rub\u00e9n Olivares, gi\u00e0 dominatore della categoria dei gallo. \nTent\u00f2 una prima volta di conquistare il titolo WBC dei leggeri junior ma fu sconfitto per abbandono da Alexis Arg\u00fcello il 16 novembre 1979 a Inglewood. Stesso esito ebbe il secondo tentativo combattuto il 30 maggio 1981 a Las Vegas contro Cornelius Boza-Edwards. Riusc\u00ec finalmente a indossare la cintura mondiale dei leggeri junior, battendo Rafael Lim\u00f3n ai punti in 15 riprese l'11 dicembre 1982. Questo match fu inserito al 51\u00ba posto nella lista compilata dalla rivista Ring Magazine dei 100 pi\u00f9 grandi combattimenti di tutti i tempi, con titolo in palio e nominato \"combattimento dell'anno\" 1982 dalla stessa rivista specializzata.\nDifese vittoriosamente il titolo prendendosi la rivincita su Boza-Edwards in 12 riprese, il 15 maggio 1983 a Las Vegas. Boza-Edwards and\u00f2 al tappeto al 2\u00ba round ma si rialz\u00f2 e inferse una ferita all'occhio sinistro del campione del mondo. Nel round successivo fu la volta di Chacon ad andare al tappeto, subendo un'altra ferita all'occhio destro. L'arbitro interruppe due volte il match, al 7\u00ba e all'8\u00ba round per far controllare dal medico le ferite del detentore. Infine Chacon atterr\u00f2 Boza-Edwards al 12\u00ba round e vinse ai punti con verdetto unanime compreso tra i 2 e i 6 punti. Anche questo match \u00e8 stato inserito nella lista compilata dalla rivista Ring Magazine dei 100 pi\u00f9 grandi combattimenti di tutti i tempi, al 22\u00ba posto e fu eletto \"combattimento dell'anno\" 1983.\nSebbene Chacon fosse il campione in carica dei pesi leggeri Junior e Boza-Edwards il contendente numero 1, la WBC impose al detentore di andare a Porto Rico per difendere la cintura contro H\u00e9ctor Camacho. Essendosi rifiutato, Chacon fu privato del titolo il 27 giugno 1983. Il 14 maggio 1984 tent\u00f2 di conquistare il titolo mondiale dei pesi leggeri, in possesso dell'italo-americano Ray \"Boom-Boom\" Mancini ma fu sconfitto per knock-out tecnico.\nSi \u00e8 ritirato nel 1988. La International Boxing Hall of Fame lo ha ammesso fra i pi\u00f9 grandi pugili di ogni tempo. La rivista Ring Magazine lo ha classificato all'84\u00ba posto in un proprio elenco dei primi 100 picchiatori di ogni epoca."}
{"id": "2541684", "revid": "298229", "url": "https://it.wikipedia.org/wiki?curid=2541684", "title": "Steve Mullings", "text": "Biografia.\nHa iniziato la sua carriera internazionale mettendosi in luce ai Campionati panamericani juniores, dove \u00e8 riuscito ad ottenere una medaglia di bronzo.\nNel 2004 si laure\u00f2 campione giamaicano dei 200 m piani, ma non pot\u00e9 partecipare ai Giochi olimpici di Atene poich\u00e9 risult\u00f2 positivo al testosterone ad un test antidoping effettuato dopo i trials giamaicani, in seguito al quale fu squalificato per due anni.\nIl 14 agosto 2011 risulta nuovamente positivo ad una sostanza proibita ad un test antidoping effettuato dopo i campionati nazionali giamaicani del giugno precedente ed in seguito, a causa della sua recidivit\u00e0, viene squalificato a vita."}
{"id": "2541687", "revid": "386562", "url": "https://it.wikipedia.org/wiki?curid=2541687", "title": "S.H.E.", "text": ""}
{"id": "2541690", "revid": "287204", "url": "https://it.wikipedia.org/wiki?curid=2541690", "title": "Madrugada (album)", "text": ""}
{"id": "2541692", "revid": "1543377", "url": "https://it.wikipedia.org/wiki?curid=2541692", "title": "Noah Falstein", "text": "Biografia.\nFalstein ha cominciato la sua carriera nel mondo dei videogiochi nella prima met\u00e0 degli anni ottanta, tra le file della WMS Industries. In questo periodo diresse il progetto \"Sinistar\", un videogioco arcade che ebbe un certo successo all'epoca. Nel 1984 viene ingaggiato dalla neonata Lucasfilm Games (poi LucasArts), e nel giro di pochi anni lavora su tre giochi di simulazione militare: \"Koronis Rift\", \"PHM Pegasus\" e \"Battlehawks 1942\"; quest'ultimo diventer\u00e0 il primo episodio di una serie che la LucasArts dedicher\u00e0 ai simulatori di volo militari. Nel 1986 partecipa alla programmazione della prima avventura grafica della casa californiana, \"Labyrinth\".\nI suoi pi\u00f9 grandi successi sono per\u00f2 legati al franchise di Indiana Jones. Nel 1989 viene pubblicata l'avventura grafica \"\", videogioco ispirato all'omonimo film cui mise mano anche il creatore di \"Monkey Island\" Ron Gilbert. Il successo del gioco spinse la LucasArts a proseguire su questa strada: Falstein dapprima lavor\u00f2 alla prima versione della sceneggiatura di \"The Dig\" (un progetto che fu accantonato e ripreso alcuni anni pi\u00f9 tardi senza il suo contributo); poi, nel 1992, vide la luce \"Indiana Jones and the Fate of Atlantis\", un'altra avventura grafica basata per\u00f2 su un soggetto originale; alla sceneggiatura e al design del gioco, diretto da Hal Barwood, collabor\u00f2 lo stesso Falstein.\nNonostante il successo dell'operazione, quello stesso anno Falsetin lasci\u00f2 la LucasArts. Trov\u00f2 impiego prima presso la 3DO e la DreamWorks Interactive; poi, nel 1996, fond\u00f2 una propria agenzia di consulenza progettistica per videogiochi, la Inspiracy, che lo ha portato a collaborare anche con aziende quali la Disney Interactive e la Cisco Systems.\nNel 2009 \u00e8 tornato a dedicarsi attivamente al mondo dei videogiochi: facendo nuovamente coppia con Hal Barwood, ha scritto il soggetto e partecipato alla programmazione dell'avventura grafica \"Mata Hari\".\nNel maggio 2013 Falstein \u00e8 stato assunto da Google come \"Chief Game Designer\".\nVideogiochi.\nElenco parziale dei titoli nei quali Falstein ha avuto un ruolo di rilievo:"}
{"id": "2541695", "revid": "2051852", "url": "https://it.wikipedia.org/wiki?curid=2541695", "title": "Francesca Halsall", "text": "Carriera.\nHa rappresentato la Gran Bretagna ai Giochi olimpici di Pechino del 2008 nei 50 e nei 100 metri stile libero, nei 100\u00a0m farfalla e nelle 3 staffette. Ha ottenuto come migliore risultato individuale l'8\u00ba posto nella finale dei 100m stile libero.\nAi Campionati mondiali di nuoto 2009 ha vinto la medaglia d'argento nei 100m stile libero, dietro alla tedesca Britta Steffen.\nHa saltato parte della preparazione invernale nella stagione 2011 a causa di un intervento alla caviglia alla quale si \u00e8 sottoposta e che l'ha tenuta ferma sei settimane."}
{"id": "2541697", "revid": "287204", "url": "https://it.wikipedia.org/wiki?curid=2541697", "title": "U.S. Men's Clay Court Championships 1997", "text": "L'U.S. Men's Clay Court Championships 1997 \u00e8 stato un torneo di tennis giocato sulla terra rossa. \u00c8 stata la 29\u00aa edizione del U.S. Men's Clay Court Championships, che fa parte della categoria ATP World Series nell'ambito dell'ATP Tour 1997. Si \u00e8 giocato a Orlando in Florida negli Stati Uniti dal 21 aprile al 28 aprile 1997.\nCampioni.\nSingolare.\n Michael Chang ha battuto in finale Grant Stafford 4-6, 6-2, 6-1\nDoppio.\n Mark Merklein / Vincent Spadea hanno battuto in finale Alex O'Brien / Jeff Salzenstein 6-4, 4-6, 6-4"}
{"id": "2541699", "revid": "33751", "url": "https://it.wikipedia.org/wiki?curid=2541699", "title": "Premio Fair Play", "text": ""}
{"id": "2541702", "revid": "599013", "url": "https://it.wikipedia.org/wiki?curid=2541702", "title": "Lu\u00eds Miguel Lopes Mendes", "text": "Caratteristiche tecniche.\nGioca come terzino destro, ma pu\u00f2 essere impiegato sul versante opposto.\nCarriera.\nClub.\nBelenenses.\nNato a Lisbona ma con origini capoverdiane, Lu\u00eds Miguel Lopes Mendes detto Mano inizia a giocare a calcio a nove anni alle giovanili dell', prima di aggregarsi nel 2003 al Corroios. Nel 2004 entra nelle giovanili del Belenenses con cui debutta in prima squadra il 4 febbraio 2007, in una vittoria per 1-0 in casa del Vit\u00f3ria Set\u00fabal. Dalla stagione 2008-2009 Mano diventa un titolare fisso della formazione lisbonese. L'anno dopo gioca 28 partite in Primeira Liga, ma la squadra termina in penultima posizione e retrocede in Segunda Liga.\nVillarreal e Levadeiakos.\nDopo un primo interessamento del Benfica, viene acquistato dal Villarreal, che lo inserisce nella propria squadra riserve. Mano esordisce col Villarreal B il 27 agosto 2010 nella partita persa 0-3 contro il Real Valladolid. Alla fine disputa 31 partite in Segunda Divisi\u00f3n (27 partendo da titolare), con la squadra che riesce a mantenere la categoria. Gioca poi un'altra stagione sempre con la squadra riserve del \"Sottomarino giallo\" prima di fare, nel 2012, una fugace esperienza in Grecia col Levadeiakos, nella quale scende in campo in una sola circostanza.\nEstoril Praia.\nIl 5 giugno 2012 ritorna in patria, all' neopromosso in Primeira Liga, con cui sottoscrive un contratto biennale. Alla prima stagione porta la squadra quinta in classifica, ottenendo l'accesso al terzo turno preliminare dell'Europa League 2013-2014. Nella stagione 2013-2014 giunge quarto in campionato (miglior piazzamento nella storia dell'Estoril), che si traduce in qualificazione diretta alla fase a gironi dell'Europa League 2014-2015. Dopo un dodicesimo e ottavo posto nei due anni successivi, l'Estoril arriva decimo nel 2016-17, prima di retrocedere alla fine della stagione 2017-2018, l'ultima di Mano con la squadra.\nAlla fine in sei anni all'Estoril ha collezionato 112 presenze, tutte nella massima divisione portoghese.\nVit\u00f3ria Set\u00fabal.\nDal 2018 gioca nel .\nNazionale.\nNonostante le origini capoverdiani, Mano ha sempre rappresentato nazionali giovanili portoghesi. Nel 2006 viene convocato con l'under-19, mentre l'anno dopo fa parte della spedizione portoghese ai Mondiali under-20 in Canada. Nel corso dell'ottavo di finale perso 0-1 contro il Cile, mentre stava per essere punito dall'arbitro Subkhiddin Mohd Salleh con un'espulsione, il compagno di squadra Zequinha strappa dalle mani del direttore di gara il cartellino rosso. A causa di ci\u00f2, Zequinha viene squalificato per un anno dagli incontri internazionali, mentre Mano \u00e8 sospeso per tre mesi.\nIl 23 marzo 2007 esordisce col Portogallo under-21, entrando nel secondo tempo dell'amichevole vinta 2-0 contro i pari et\u00e0 della Slovacchia."}
{"id": "2541703", "revid": "599013", "url": "https://it.wikipedia.org/wiki?curid=2541703", "title": "Kid Norfolk", "text": "La International Boxing Hall of Fame lo ha riconosciuto fra i pi\u00f9 grandi pugili di ogni tempo.\nGli inizi.\nPugile afroamericano, divenne professionista dal 1914.\nLavor\u00f2 alla costruzione del Canale di Panama.\nLa carriera.\nDetiene numerose vittorie su grandi campioni dei suoi tempi, tra cui Harry Greb, Tiger Flowers e Battling Siki."}
{"id": "2541704", "revid": "113696989", "url": "https://it.wikipedia.org/wiki?curid=2541704", "title": "Sindromi periodiche associate alla criopirina", "text": "Le sindromi periodiche associate alla criopirina (acronimo inglese CAPS) sono un gruppo di malattie autoinfiammatorie molto rare, genetiche e potenzialmente letali, con sintomi debilitanti. il difetto che sta alla base della patologia \u00e8 stato identificato nella mutazione del gene \"NLRP3\", presente sul cromosoma 1q44, che codifica per una proteina di nome criopirina (conosciuta anche come NALP-3), coinvolta nei meccanismi dell'apoptosi e dell'inflammasoma.\nEsistono tre forme riconosciute di CAPS, in ordine di gravit\u00e0 crescente:\nOriginariamente pensate come entit\u00e0 distinte,in realt\u00e0 condividono una singola mutazione genetica e una via patogenica con la cheratoendoteliite fugax ereditaria in cui i sintomi autoinfiammatori interessano solo il segmento anteriore dell'occhio.\nA causa della rarit\u00e0 delle CAPS e alla similarit\u00e0 di alcuni sintomi con altre malattie, sono spesso sottodiagnosticate ed erroneamente diagnosticate.\nLe forme pi\u00f9 gravi di CAPS possono essere potenzialmente letali. \nLe CAPS dipendono da una mutazione genetica e sono caratterizzate dalla sovrapproduzione di interleuchina 1-\u03b2 (IL-1\u03b2), una citochina che svolge un ruolo cardine nel determinare l'infiammazione e la distruzione dei tessuti.\nLa CAPS pu\u00f2 essere scoperta da un semplice quadro di orticaria, che per\u00f2 viene spesso diagnosticata e confusa come una malattia della pelle e non come sindrome associata alla criopirina.\nSegni e Sintomi.\nLe sindromi all'interno delle CAPS si sovrappongono clinicamente e i pazienti possono avere caratteristiche di pi\u00f9 di un disturbo. In una coorte retrospettiva di 136 pazienti con CAPS con coinvolgimento sistemico da 16 paesi,le caratteristiche cliniche pi\u00f9 diffuse sono la febbre (84% dei casi, spesso con sintomi costituzionali concomitanti come affaticamento, malessere, disturbi dell'umore o insuccesso), eruzione cutanea (rash orticario o maculopapulare, 97% dei casi) specialmente dopo esposizione a freddo e coinvolgimento muscoloscheletrico (mialgia, artralgia e / o artrite, o meno comunemente contrattura articolare, crescita eccessiva della rotula, deformit\u00e0 ossea, erosione ossea e / o osteolitica lesione: 86% dei casi). Coinvolgimento oftalmologico (congiuntivite e / o uveite, o meno comunemente atrofia del nervo ottico, cataratta, glaucoma o ipovisione, 71% dei casi), perdita dell'udito neurosensoriale (42% dei casi. Nella Muckle-Wells e nella NOMID la perdita dell'udito compare nel 90% dei casi), coinvolgimento neurologico (cefalea mattutina, papilledema e / o meningite, o meno comunemente convulsioni 40% dei casi) e amiloidosi AA (4% dei casi).\nDiagnosi.\nNon ci sono i criteri clinici o diagnostici per CAPS. la diagnosi \u00e8 effettuata tramite test genetici per mutazioni NLRP3.\nTuttavia un certo numero di pazienti, a causa di diversi fattori, risulta negativo ai classi test genetici.\nTerapia.\nIn passato la terapia delle CAPS si basava sulla somministrazione di alte dosi di Corticosteroidi (antinfiammatori cortisonici).\nAttualmente esistono due specifici anticorpo monoclonale, il canakinumab, che inibisce l'azione dell'interleuchina 1-beta e il Kineret (Anakinra), un inibitore del recettore dell'Interleuchina 1. "}
{"id": "2541705", "revid": "124246559", "url": "https://it.wikipedia.org/wiki?curid=2541705", "title": "Ferro-china", "text": "Il ferro-china o ferrochina \u00e8 un liquore di colore scuro da consumarsi solitamente come bevanda digestiva e ricostituente, ma viene usato sovente come aperitivo. Fu inventato nel penultimo decennio del XIX secolo dall'imprenditore e garibaldino italiano Felice Bisleri, che lo brevett\u00f2 nel 1881.\nSull'onda della moda per i tonici, diventati un vero e proprio fenomeno internazionale, il ferro-china venne esportato principalmente in Asia e India, dove era consumato, mescolato con acqua, come depuratore.\nComposizione.\nLa composizione del ferro-china prevede prevalentemente citrato di ferro e corteccia di China, miscelati con altre erbe e concentrati zuccherini al fine di aumentarne la gradazione. \nStoria.\nIl ferro-china era considerato un tonico corroborante con propriet\u00e0 digestive e ottimo integratore per il sangue. Veniva consumato come liquore e aperitivo. Le madri dell'epoca, inoltre, sbattevano l'uovo e lo mischiavano con il ferro-china affinch\u00e9 aiutasse i loro figli nella crescita.\nNel 1894 Ernesto Baliva, medico negli ospedali di Roma, svilupp\u00f2 una propria ricetta di ferro-china e inizi\u00f2 a rifornire le farmacie romane. La raccomandazione era un cucchiaino al d\u00ec, come si usava fare per un tonico, da somministrare anche ai bambini. Si credeva infatti che il ferro diluito in alcool fosse facilmente metabolizzato dall'organismo. La combinazione con la corteccia di china era anche considerata una cura contro la malaria. Quella del ferro-china rimase una categoria di tendenza fino alla fine degli anni settanta, poi, scomparve lentamente. La sua tipica bottiglia \u00e8 in vetro scuro per proteggere il contenuto dalla luce, analogamente a quanto avviene per la conservazione di prodotti farmaceutici.\nProduzione.\nI principali marchi e siti produttivi del ferrochina:"}
{"id": "2541707", "revid": "767487", "url": "https://it.wikipedia.org/wiki?curid=2541707", "title": "Diavoli Vicenza 2008-2009", "text": "Questa pagina raccoglie i dati riguardanti i Diavoli Vicenza nelle competizioni ufficiali della stagione 2008-2009.\nStagione.\nPer i Diavoli Vicenza la stagione 2008/2009 si \u00e8 conclusa mercoled\u00ec 10 giugno con la sconfitta ai rigori in gara 4 della finale play off scudetto, contro i pluri-campioni dell'Asiago Vipers che si sono aggiudicati il sesto scudetto consecutivo. La partita, cos\u00ec come tutte le sfide dei play off, ha dimostrato che la formazione berica ha fatto un salto di qualit\u00e0 rispetto agli anni scorsi entrando con merito nel gota dell'hockey in line e che questo sport giovane e non ancora molto seguito, pu\u00f2 dare delle grande emozioni come ha testimoniato il folto pubblico presente al pattinodromo di Vicenza nelle ultime gare (quasi 400 spettatori) e quello presente all'Odegar di Asiago nelle partite della finale giocate sull'altopiano (oltre mille i presenti).\nPer i Diavoli, seguiti da quest'anno da mister Angelo Roffo, coadiuvato da Andrea Bellinaso, il bilancio non pu\u00f2 che essere positivo: due finali raggiunte come mai era accaduto nella storia dei vicentini (Coppa Italia e Campionato), il secondo posto in campionato, l'eliminazione di quella che negli ultimi anni ha cercato in tutti i modi di fermare la corazzata asiaghese, ovvero Edera Trieste, che anche per questa stagione ha investito in nomi importanti e in un allenatore vincente, Cristian Rela (ex Asiago Vipers), l'aumento del seguito da parte del pubblico e dell'interesse da parte dei media locali e il lancio di alcuni giovani di talento, in particolare il difensore ventenne Fabio Testa e del portiereventiduenne sloveno Gasper Kroselj.\nGrandi successi si sono raccolti anche dalle formazioni della societ\u00e0: secondo posto nella Final Six di Coppa di Lega per la formazione di serie B, il 3\u00ba posto alle finali nazionali per la formazione under 15 e la dimostrazione che, anche in momenti di difficolt\u00e0, la passione, la determinazione e l'unione del gruppo possono fare la differenza.\nProtagonisti di questa stagione i ragazzi del gruppo storico che hanno portato la squadra alla massima serie e a grandi risultati: il portiere Marco Pesavento, affiancato durante il campionato dal sedicenne Jacopo Costa che ha esordito nella massima serie, il capitano Massimo Stevanoni, un esempio di impegno, cuore e professionalit\u00e0, i veloci attaccanti Filippo Pozzan e Simone Rigoni, Giacomo Petrone, generoso difensore pedina insostituibile dei Diavoli e della Nazionale; Michele Valbusa, ormai senatore di questo giovane gruppo, Antonio Bellinaso e Valentino Vellar: il futuro e l'esperienza in difesa. Luca Roffo, punta di diamante dell'attacco dei Diavoli, i ragazzi terribili che gi\u00e0 lo scorso campionato si sono ben comportarti e che trovano sempre pi\u00f9 spazio nella prima squadra, ovvero Fabio Dalle Ave, Fabrizio Maran e Giacomo Zazzaron. Fabio Testa, per la prima volta in biancorosso, giovane di talento proveniente dall'Asiago Hockey ghiaccio e subito ambientatosi benissimo nel gruppo.\nNella fase dei play off hanno rinforzato la squadra: Gasper Kroselj, il giovane portiere della nazionale Slovena, colpaccio di mercato nella scorsa estate e grande protagonista nella fase finale della stagione, Andreas Huber esperto difensore alla seconda esperienza con i Diavoli, Michele Ciresa, cecchino in attacco, temuto da tutti gli avversari, e Luca Felicetti, ala sinistra classe '81 che ha esordito nel mondo dell'in line quest'anno con ottimi risultati grazie alla sua classe e intelligenza tattica.\nUna grande stagione che deve essere il trampolino di lancio per la prossima, in cui cercare di migliorarsi visti anche i nuovi appuntamenti che attendono i Diavoli: oltre a Coppa Italia e Campionato, infatti, si giocher\u00e0 la Supercoppa e, a livello europeo, la Confederation Cup o forse la European Championship (la Coppa Campioni dell'hockey in line) come Vice Campioni d'Italia.\nOrganigramma societario.\nDal sito internet ufficiale della societ\u00e0.\nArea direttiva\nArea organizzativa\nArea comunicazione\nSerie A1\nSerie B\nSettore Giovanile\nSerie A1.\nStatistiche.\nClassifica marcatori stagionali.\nNOTE\nVengono considerate solo le marcature in partite ufficiali.\nLEGENDA\nCamp=Campionato; Playoff=Playoff; C. Ita=Coppa Italia"}
{"id": "2541716", "revid": "1543377", "url": "https://it.wikipedia.org/wiki?curid=2541716", "title": "Fever in the Funk House", "text": "Fever in the Funk House \u00e8 il primo album studio del gruppo rock italiano Julie's Haircut; \u00e8 stato pubblicato nel 1999 con l'etichetta Gammapop..\nNel 2006 l'etichetta Homesleep Records ha ripubblicato il cd che \u00e8 stato disponibile per la prevendita gi\u00e0 a fine anno 2005."}
{"id": "2541719", "revid": "125957413", "url": "https://it.wikipedia.org/wiki?curid=2541719", "title": "Alessandro Gogna", "text": "Biografia.\nPartito dalle pareti delle Alpi Liguri e delle Dolomiti, passando per le montagne di tutto il mondo e scalando in tutti gli ambienti, \u00e8 autore di numerose prime ascensioni nelle Alpi e negli Appennini.\n\u00c8 stato fondatore di Mountain Wilderness, di cui \u00e8 tra i garanti Gogna \u00e8 autore di conferenze, articoli e libri sul tema della montagna e dell'alpinismo. Ha vinto il Premio Bancarella Sport nel 1981 insieme a Reinhold Messner, grazie al libro \"K2\".\nHa ideato alcune iniziative ambientali, come Marmolada Pulita, Free K2, Proteggi il Bianco, Aquila Verde, Save the Glaciers, Levissima forEverest, Bonifica CAI del Ghiacciaio del Baltoro. \nNel 2014 ha espresso posizioni vicine ai No Cav sottoscrivendo l'appello contro le cave in difesa del Pizzo d'Uccello (Alpi Apuane)."}
{"id": "2541721", "revid": "113268", "url": "https://it.wikipedia.org/wiki?curid=2541721", "title": "Dieci giornate", "text": ""}
{"id": "2541722", "revid": "123815089", "url": "https://it.wikipedia.org/wiki?curid=2541722", "title": "Ultimi quartetti per archi", "text": "Con l'espressione ultimi quartetti per archi di Ludwig van Beethoven si indicano gli ultimi cinque quartetti (n. 12-16) della sua produzione e la Grande Fuga per quartetto d'archi op. 133 (nata come movimento finale del quartetto n. 13 ma pubblicata indipendentemente su richiesta dell'editore, di cui esiste anche una trascrizione per pianoforte a quattro mani op. 134):\nAnalisi.\nBeethoven compose questi quartetti nella sequenza 12, 15, 13, 14, 16. I primi tre quartetti (12, 15 e 13) furono commissionati dal nobile russo, amante della musica e mecenate Nikolai Galitzin, che in una lettera datata 9 novembre 1822 ne propone la realizzazione a Beethoven: \"\u201c...uno, due o tre nuovi quartetti, per la qual fatica,\" \u2013 precisava Galitzin \u2013 \"sarei felice di pagarle quanto lei considera giusto\u201d\". Beethoven, nella sua risposta, accett\u00f2 e fiss\u00f2 il costo in 50 ducati per ogni quartetto.\nValutazione.\nI sei quartetti (contando la Grande fuga) costituiscono le ultime grandi composizioni di Beethoven, e sono da molti considerate tra le maggiori composizioni musicali di tutti i tempi. Il musicologo Theodor Adorno manifest\u00f2 grande considerazione per questi lavori, come anche fece Igor' F\u00ebdorovi\u010d Stravinskij, che a riguardo della Grande fuga comment\u00f2: \"\u00ab...il pi\u00f9 perfetto miracolo di tutta la musica. Senza essere datata, n\u00e9 storicamente connotata entro i confini stilistici dell'epoca in cui fu composta, anche soltanto nel ritmo, \u00e8 una composizione pi\u00f9 sapiente e pi\u00f9 raffinata di qualsiasi musica ideata durante il mio secolo.(...) Musica contemporanea che rimarr\u00e0 contemporanea per sempre.\u00bb\""}
{"id": "2541723", "revid": "2051852", "url": "https://it.wikipedia.org/wiki?curid=2541723", "title": "Gemma Spofforth", "text": "Carriera.\nHa rappresentato la Gran Bretagna ai Giochi olimpici di Pechino del 2008 nelle gare dei 100 e 200 metri dorso e nella staffetta mista. Ha ottenuto come migliore risultato individuale il 4\u00ba posto nella finale dei 100\u00a0m dorso.\nAi Campionati mondiali di nuoto 2009 ha vinto la medaglia d'oro nei 100\u00a0m dorso, stabilendo anche il record mondiale con il tempo di 58\"12."}
{"id": "2541727", "revid": "40795", "url": "https://it.wikipedia.org/wiki?curid=2541727", "title": "Analisi delle Operette Morali", "text": ""}
{"id": "2541738", "revid": "150129", "url": "https://it.wikipedia.org/wiki?curid=2541738", "title": "Villa di Domiziano a Castel Gandolfo", "text": ""}
{"id": "2541739", "revid": "599013", "url": "https://it.wikipedia.org/wiki?curid=2541739", "title": "Rui Miguel Marinho Reis", "text": "Carriera.\nClub.\nAcad\u00e9mica e prestiti minori.\nNato a Ceira, nel distretto di Coimbra, Rui Miguel raggiunge le file delle giovanili della squadra locale, l'Acad\u00e9mica, all'et\u00e0 di dieci anni. Dal 2002 al 2004 entra a far parte della compagine riserve, l', ma senza mai essere preso in considerazione per la squadra maggiore, tanto da venire prestato nel 2004-2005 allo .\nIl 6 aprile 2006 Rui Miguel debutta finalmente con la prima squadra, nella sfida vinta dall'Acad\u00e9mica 4-1 in casa del Rio Ave. In tale match Rui Miguel segna anche la sua prima rete tra i professionisti. Dopo altre due apparizioni, il club di Coimbra lo manda in prestito alla fino al 2008.\nIn Bulgaria.\nNell'estate 2008 Rui Miguel fa la prima esperienza all'estero, in Bulgaria, accasandosi al Lokomotiv Mezdra, con cui segna tre reti nella prima met\u00e0 dell'annata. \nNel gennaio 2009 passa al CSKA Sofia con il connazionale e compagno di squadra David Silva. Alla sua seconda partita con la nuova squadra segna i primi gol col CSKA, realizzando una doppietta nell'incontro vinto 3-1 contro il Lokomotiv Plovdiv. Nel match successivo (vinto 2-0) si ripete marcando una rete contro lo Spartak Varna.\nKilmarnock e ritorno all'Acad\u00e9mica.\nIl 16 settembre 2010 firma un contratto da un solo anno con gli scozzesi del Kilmarnock. Il 23 ottobre seguente va a segno nella partita persa 1-2 contro l'Inverness.\nTerminato il contratto al Kilmarnock, il 17 giugno 2011 Rui Miguel ritorna a parametro zero nella squadra della sua citt\u00e0 natale, l'Acad\u00e9mica de Coimbra. In campionato totalizza 17 presenze, mentre in Coppa del Portogallo, con due apparizioni, \u00e8 uno dei protagonisti della vittoriosa Ta\u00e7a de Portugal 2011-2012, conquistata trionfando per 1-0 contro lo Sporting Lisbona in finale. I conimbricensi non vincevano il trofeo da 73 anni.\nPenafiel.\nDurante l'estate 2012 \u00e8 in prova con l'Oldham Athletic, che gli offre un contratto. Alla fine per\u00f2 la trattativa con gli inglesi salta per la richiesta di tassa sull'agente del giocatore. Rui Miguel disputa allora la stagione 2012-2013 col Penafiel, in Segunda Liga.\nMoreirense.\nL'anno successivo \u00e8 alla Moreirense, con la quale vince il campionato portoghese di seconda divisione e viene promosso in Primeira Liga. Tornato al Penafiel, nel 2014-2015 disputa una stagione in massima serie, prima di venire retrocesso in cadetteria. Resta al Penafiel anche nel 2015-2016, totalizzando nel complesso, in tre stagioni, 42 presenze e 14 reti.\nTerzo ritorno all'Acad\u00e9mica.\nIl 21 giugno 2016 Rui Miguel, a 32 anni, veste per la terza volta la maglia dell'Acad\u00e9mica (appena retrocesso) per la stagione 2016-2017, in seconda serie. Alla fine dell'annata mette a segno dieci reti in 31 presenze, non sufficienti a far riportare la compagine conimbricense in Primeira Liga. \nGil Vicente e dilettantismo.\nNel 2017-2018 gioca un'altra stagione in cadetteria, al Gil Vicente. Con la squadra di Barcelos scende in campo in 18 occasioni, segnando sei gol, ma il club retrocede in terza divisione.\nDal 2018 milita nelle leghe amatoriali portoghesi, prima alla e poi, dal 2019, al ."}
{"id": "2541742", "revid": "26241505", "url": "https://it.wikipedia.org/wiki?curid=2541742", "title": "Distretto di Tobol'skij", "text": ""}
{"id": "2541744", "revid": "903399", "url": "https://it.wikipedia.org/wiki?curid=2541744", "title": "Jean Raphael Vanderlei Moreira", "text": "Carriera.\nHa fatto il suo debutto nella partita di campionato persa dal San Paolo contro il Santos per 2-1 il 17 luglio 2005."}
{"id": "2541749", "revid": "110157", "url": "https://it.wikipedia.org/wiki?curid=2541749", "title": "Tobol'skij rajon", "text": "Il Tobol'skij rajon (\u0422\u043e\u0431\u043e\u043b\u044c\u0441\u043a\u0438\u0439 \u0440\u0430\u0439\u043e\u043d) \u00e8 un rajon dell'Oblast' di Tjumen', in Russia; il capoluogo \u00e8 Tobol'sk. Istituito nel 1923, ricopre una superficie di 17.222 chilometri quadrati ed ospitava nel 2010 una popolazione di circa 22.000 abitanti."}
{"id": "2541754", "revid": "110157", "url": "https://it.wikipedia.org/wiki?curid=2541754", "title": "Football League Cup 2009-2010", "text": "La Football League Cup 2009-2010, conosciuta anche con il nome di Carling Cup per motivi di sponsorizzazione, \u00e8 stata la 50\u00aa edizione del terzo torneo calcistico pi\u00f9 importante del calcio inglese, la 44\u00aa in finale unica. La manifestazione, ebbe inizio il 12 agosto 2009 e si concluse il 28 febbraio 2010 con la finale di Wembley.\nIl trofeo fu vinto per la seconda volta consecutiva dal Manchester United, che nell'atto conclusivo ebbe la meglio sull'Aston Villa, imponendosi con il punteggio di 2-1.\nFormula.\nLa Football League Cup era riservata alle 20 squadre della Premier League e alle 72 della Football League. Ogni turno della competizione \u00e8 composto da scontri ad eliminazione diretta, ad esclusione delle semifinali che si compongono di due match dove la squadra con il miglior risultato combinato accede in finale. Se al termine di ogni partita o se il risultato combinato delle semifinali \u00e8 identico, vengono giocati i tempi supplementari. Se anche al termine dei tempi supplementari il punteggio \u00e8 ancora in parit\u00e0, si passa ai calci di rigore.\nPrimo turno.\nGiocato il 10, l'11 e il 12 agosto 2009.\nSecondo turno.\nGiocato il 24 e il 25 agosto 2009.\nTerzo turno.\nGiocato il 23 e il 24 settembre 2009.\nQuarto turno.\nGiocato il 27 e il 28 ottobre 2009.\nQuarti di finale.\nGiocato tra il 30 novembre e il 3 dicembre 2009.\nSemifinali.\nSi sono giocati tra il 14 ed il 27 gennaio 2010."}
{"id": "2541755", "revid": "26241619", "url": "https://it.wikipedia.org/wiki?curid=2541755", "title": "JR Furukawa", "text": ""}
{"id": "2541760", "revid": "1305772", "url": "https://it.wikipedia.org/wiki?curid=2541760", "title": "Edoardo Guglielmino", "text": "Biografia.\nDi professione medico ginecologo, con studio nel centro storico di Genova, Guglielmino era soprannominato il \"Medico della Mala\", per l'aver esercitato per decenni a stretto contatto con prostitute e personaggi di malaffare.\nAttivit\u00e0 politica.\nCome uomo politico ha militato dapprima nel PSDI di Giuseppe Saragat e successivamente nel PSI (corrente di Riccardo Lombardi).\nPartigiano con il nome di battaglia di \"Benda\", dirigente nazionale dell'ANPI (Associazione Nazionale Partigiani d'Italia), nativo di Catania ma genovese di adozione, Guglielmino \u00e8 stato per due legislature - negli anni settanta - assessore al Comune di Genova. Come tale \u00e8 stato promotore culturale istituendo per il Comune, sullo stile dell'estate romana, la manifestazione \"Sere di Genova\", serie di spettacoli di intrattenimento musicale e teatrale al Parco dell'Acquasola. \u00c8 stato poi organizzatore della rassegna teatrale intitolata all'attrice goviana Anna Caroli.\nScrittore.\nCome autore ha scritto diversi romanzi e raccolte di poesia. Fra i suoi titoli figurano anche il libro \"La biro del dottore\", che raccoglie articoli da lui pubblicati nel 1968 sul quotidiano genovese \"Il Lavoro\", e la raccolta di poesie \" Il barista non ti saluta\". Di lui si ricordano anche i racconti pubblicati nella rubrica \" Tutti i giorni\" sulla rivista EQUILIBRIO tra gli anni '60 e '70.\nTifoso della U.C. Sampdoria, ha scritto anche il libro \"Storie blucerchiate\", pubblicato nel 2004 da Fratelli Frilli Editori.\nOpere.\nTra parentesi, casa editrice e anno di pi\u00f9 recente pubblicazione"}
{"id": "2541761", "revid": "767487", "url": "https://it.wikipedia.org/wiki?curid=2541761", "title": "Anastasios Pantos", "text": ""}
{"id": "2541762", "revid": "38120", "url": "https://it.wikipedia.org/wiki?curid=2541762", "title": "Sala della giustizia", "text": ""}
{"id": "2541763", "revid": "38120", "url": "https://it.wikipedia.org/wiki?curid=2541763", "title": "Super Amici", "text": ""}
{"id": "2541764", "revid": "38120", "url": "https://it.wikipedia.org/wiki?curid=2541764", "title": "Super amici", "text": ""}
{"id": "2541765", "revid": "2175", "url": "https://it.wikipedia.org/wiki?curid=2541765", "title": "Plastificanti", "text": ""}
{"id": "2541781", "revid": "767487", "url": "https://it.wikipedia.org/wiki?curid=2541781", "title": "La terra silenziosa", "text": "La terra silenziosa (\"The Quiet Earth\") \u00e8 un film di fantascienza post apocalittica del 1985 diretto da Geoff Murphy, liberamente tratto dal romanzo \"The Quiet Earth\" di Craig Harrison.\nTrama.\nZac Hobson, uno scienziato della Delenko Corporation, si risveglia una mattina e scopre che ogni traccia di vita \u00e8 scomparsa. Si ritrova cos\u00ec improvvisamente ad essere l'unico abitante della Terra, passando dal panico all'orlo della follia; poi comprende che questo incredibile avvenimento \u00e8 il risultato di un misterioso esperimento effettuato da lui stesso, il progetto \u00abFlashlight\u00bb.\nDopo aver incontrato Joanne prima, e poi Api, scampati anche loro all'estinzione perch\u00e9 in quell'attimo esatto stavano per morire, lo scienziato cerca un modo per destabilizzare la \"griglia\" creata con il progetto \u00abFlashlight\u00bb con un autotreno di esplosivo nel laboratorio della Delenko Corporation..."}
{"id": "2541793", "revid": "767487", "url": "https://it.wikipedia.org/wiki?curid=2541793", "title": "Mutemath", "text": "I Mutemath (stilizzato MUTEMATH) sono un gruppo rock statunitense formatosi a New Orleans nel 2003. La loro musica \u00e8 un miscuglio di elementi alternative rock, new wave, electro rock, psychedelic rock, post-rock e ambient. La band \u00e8 costituita da Paul Meany, Darren King, Greg Hill e Roy Mitchell-C\u00e1rdenas."}
{"id": "2541796", "revid": "7459", "url": "https://it.wikipedia.org/wiki?curid=2541796", "title": "Cratere di Aorounga", "text": ""}
{"id": "2541804", "revid": "1442080", "url": "https://it.wikipedia.org/wiki?curid=2541804", "title": "U.S. Men's Clay Court Championships 1997 - Singolare", "text": "Il singolare dell'U.S. Men's Clay Court Championships 1997 \u00e8 stato un torneo di tennis facente parte dell'ATP Tour.\nMichael Chang ha battuto in finale Grant Stafford 4-6, 6-2, 6-1."}
{"id": "2541810", "revid": "767487", "url": "https://it.wikipedia.org/wiki?curid=2541810", "title": "Kristinia DeBarge", "text": "Ha debuttato nel 2003 con la partecipazione ad \"American Juniors\", talent show statunitense. Nel 2009 ha firmato un contratto discografico che le ha permesso di pubblicare il suo album di debutto, \"Exposed\", di discreto successo negli Stati Uniti.\nBiografia.\nFiglia di James DeBarge, ha iniziato a cantare a tre anni, per poi cominciare in modo serio a interessarsi e a studiare canto a dodici anni. Nel 2003 ha partecipato allo spin-off del noto talent show statunitense \"American Idol\", \"American Juniors\".\nHa tuttavia raggiunto la fama nel 2009, dopo aver firmato un contratto con l'etichetta discografica Island Records, e ha pubblicato il suo album di debutto, \"Exposed\" per la Def Jam, affiliata della Island. Il disco ha raggiunto la posizione numero ventitr\u00e9 della Billboard 200, la classifica statunitense dei dischi pi\u00f9 venduti. Il suo singolo di maggiore successo \u00e8 stato \"Goodbye\", giunto alla posizione numero quindici della statunitense Billboard Hot 100 ma riscuotendo un discreto successo di vendite anche in Canada, Svezia e Paesi Bassi. Successivamente sono stati pubblicati come singoli anche i brani \"Sabotage\" e \"Future Love\", che tuttavia non sono entrati in alcuna classifica. Nel 2009 ha aperto da agosto a settembre il tour di Britney Spears, il \"\".\nDopo il discreto successo del primo disco, \u00e8 stato annunciata la pubblicazione di un secondo album, in fase di preparazione."}
{"id": "2541812", "revid": "729019", "url": "https://it.wikipedia.org/wiki?curid=2541812", "title": "17th Airborne Division", "text": "La 17th Airborne Division (17\u00aa Divisione aviotrasportata) era una divisione dell'Esercito degli Stati Uniti durante la seconda guerra mondiale. Fu ufficialmente attivata come divisione aviotrasportata il 13 aprile 1943 ma venne inviata nel teatro di operazioni europeo solo nell'agosto del 1944. Il 25 dicembre 1944 partecip\u00f2 alla battaglia delle Ardenne in Belgio.\nDurante questo periodo la divisione esegu\u00ec numerose esercitazioni.\nNel marzo 1945 prese parte all'Operazione Varsity."}
{"id": "2541819", "revid": "17204", "url": "https://it.wikipedia.org/wiki?curid=2541819", "title": "Pendulum Wars", "text": ""}
{"id": "2541821", "revid": "287204", "url": "https://it.wikipedia.org/wiki?curid=2541821", "title": "BMW Open 1997", "text": "Il BMW Open 1997 \u00e8 stato un torneo di tennis giocato sulla terra rossa. \u00c8 stata la ventiquattresima edizione del BMW Open, che fa parte della categoria ATP World Series nell'ambito dell'ATP Tour 1997. Si \u00e8 giocato a Monaco di Baviera in Germania, dal 28 aprile al 5 maggio 1997.\nCampioni.\nSingolare.\n Mark Philippoussis ha battuto in finale \u00c0lex Corretja 7-6 (7-3), 1-6, 6-4\nDoppio.\n Pablo Albano / \u00c0lex Corretja hanno battuto in finale Karsten Braasch / Jens Knippschild 3-6, 7-5, 6-2"}
{"id": "2541825", "revid": "1305772", "url": "https://it.wikipedia.org/wiki?curid=2541825", "title": "Frontera", "text": ""}
{"id": "2541829", "revid": "26242439", "url": "https://it.wikipedia.org/wiki?curid=2541829", "title": "Sbarramento", "text": ""}
{"id": "2541832", "revid": "287204", "url": "https://it.wikipedia.org/wiki?curid=2541832", "title": "Jose torres", "text": ""}
{"id": "2541838", "revid": "1305772", "url": "https://it.wikipedia.org/wiki?curid=2541838", "title": "Hua yang shao nian shao nu", "text": "Hua yang shao nian shao nu (cinese tradizionale: \u82b1\u6a23\u5c11\u5e74\u5c11\u5973; cinese semplificato: \u82b1\u6837\u5c11\u5e74\u5c11\u5973; titolo internazionale: Hanazakarino Kimitachihe), conosciuto anche come Hua Yang Shao Nian Shao Nu, \u00e8 una serie televisiva taiwanese ispirata al manga \"Hana-Kimi\" di Hisaya Nakajo e prodotta e messa in onda dalle reti televisive CTS e GTV. Il programma \u00e8 stato trasmetto anche sulle reti televisive Channel U di Singapore e TVB di Hong Kong. A marzo del 2008, \u00e8 stato messo in onda anche dal canale ABS-CBN delle Filippine.\nNel drama recitano Wu Chun e Jiro Wang della boy band taiwanese Fahrenheit, ed Ella Chen del gruppo femminile mandopop S.H.E. La colonna sonora originale di Hanazakarino Kimitachihe \u00e8 stata pubblicata il primo dicembre 2006.\nSebbene il titoo del manga originale significhi \"Per voi in piena fioritura\", il titolo dell'adattamento taiwanese vuol dire \"I trucchi dei ragazzi e delle ragazze\", riferendosi alla vita degli studenti su cui la serie si basa. In realt\u00e0, il nome inglese ufficiale \u00e8 un'errata romanizzazione del titolo originale del manga. Quando la VIZ Media tradusse il nome del manga dal giapponese all'inglese, l'originale \"kimitachi e\" venne erroneamente trasformato in \"kimitachihe\", che \u00e8 quindi rimasto come titolo del drama. Il programma \u00e8 stato girato alla \"National Chi Nan University\" di Puli, nella contea di Nantou. Il titolo cinese del drama \u00e8 lo stesso che \u00e8 stato usato nella traduzione in cinese del manga, edito dalla Tong Li Publishing.\nDel manga sul quale la serie \u00e8 basata \u00e8 stato fatto anche un altro adattamento televisivo in Giappone, i cui attori principali sono Shun Oguri (nel ruolo di Izumi Sano), Maki Horikita (nel ruolo di Mizuki Ashiya) e T\u014dma Ikuta (nel ruolo di Shuichi Nakatsu).\nTrama.\nIn America, una ragazza di nome Lu Rui Xi (Ella Chen) sta guardando un documentario su un atleta taiwanese di salto in alto, Zuo Yi Quan (Wu Chun). Ispirata dai suoi salti, Rui Xi decide che vuole incontrare il suo idolo di persona, e si trasferisce quindi alla \"Ying Kai University\", la scuola da lui frequentata a Taiwan. Tuttavia tale scuola \u00e8 esclusivamente maschile, quindi Rui Xi si traveste da ragazzo in modo da poter frequentare. Il giorno del suo arrivo conosce e fa amicizia con Jin Xiu Yi (Jiro Wang). Durante una partita amichevole di calcio tra i due, Rui Xi viene colpita per sbaglio e perde conoscenza. Quan accorre in suo aiuto per portarla dal dottore della scuola, ma appena la prende in braccio per portarla in infermeria scopre che in realt\u00e0 \u00e8 una ragazza. Egli tiene l'identit\u00e0 di Rui Xi nascosta a tutti, inclusa lei stessa, ed inizia a sbocciare una relazione inconscia tra i due. Nel frattempo, la presunta virilit\u00e0 di Rui Xi non supera il test del \"radar per ragazze\" di Xiu Yi, il quale inizia a sviluppare dei sentimenti per lei. Xiu Yi, per\u00f2, non \u00e8 a conoscenza del fatto che Rui Xi sia realmente una ragazza, e inizia a porsi delle domande sulla propria sessualit\u00e0. Finisce per annunciare all'intera scuola di essere gay. Trascorrono diversi eventi, tra cui un'interessante vacanza estiva che Quan, Rui Xi e Xiu Yi passano a lavorare in un bed &amp; breakfast a causa del fatto che il loro dormitorio scolastico avrebbe dovuto subire una ristrutturazione. Alla fine, Rui Xi si trova a riflettere ad alta voce sui due anni passati nella scuola, insieme a Quan, Xiu Yi e gli altri amici. Decide di lasciare segretamente la Ying Kai, ma non si accorge che Quan ha ascoltato tutti i suoi pensieri. Il ragazzo chiama a raccolta tutto il gruppo di amici per fermare Rui Xi, adducendo come scusa che lei sarebbe tornata in America per un futile intervento plastico alle palpebre.\nPersonaggi.\nL'intero cast dei personaggi del drama \u00e8 basato sui personaggi tratti dal manga originale giapponese. La maggior parte dei nomi dei personaggi della serie televisiva sono approssimazioni molto vicine della traslitterazione cinese dei nomi dei personaggi del manga.\nAccoglienza.\nL'episodio pilota di \"Hua Yang Shao Nian Shao Nu\" si \u00e8 subito piazzato bene con gli ascolti, con un indice del 3.05. Il programma ha dovuto affrontare una leggera competizione quando \u00e8 stato messo in onda il primo episodio della serie \"Corner With Love\", con Show Luo e Barbie Hsu. L'indice di ascolti di quella settimana di \"Corner With Love\" fu del 2.81, con un picco intorno ai 3.25, ma \"Hua Yang Shao Nian Shao Nu\" gli fu letteralmente superiore, con una media di 3.91. La minaccia di \"Corner With Love\" sarebbe stata effettiva una sola volta, quando l'ottavo episodio di \"Hua Yang Shao Nian Shao Nu\" ha raggiunto un indice di 3.88, e quello di \"Corner\" 3.17 - una differenza di circa 150.000 telespettatori al minuto. Durante la lotta agli indici delle due serie, \"Hanazakarino\" ha sempre ottenuto gli share settimanali pi\u00f9 alti. Durante il dodicesimo episodio, la serie ha raggiunto l'indice di 5.0. L'episodio finale ha raggiunto un indice di 5.98. Gli ascolti di \"Hua Yang Shao Nian Shao Nu\" sono stati cos\u00ec alti che dei canali televisivi in Giappone e Corea del Sud hanno offerto pi\u00f9 di 30.000.000 NDT per acquistare i diritti per trasmettere il drama. Grazie agli indici di ascolto, il drama \u00e8 stato nominato nella categoria \"Miglior Drama Giovanile\" ai Seoul International Drama Awards del 2007. La GTV in realt\u00e0 aveva pensato di piazzare il drama tra i nominati nella categoria \"Miglior Serie Televisiva\", insieme alle serie di Pechino \"Tang Dynasty\" e \"The Great Revival\", ma all'ultimo momento c'\u00e8 stato un cambio di disposizioni. Seguendo il successo del drama, concluso con il 15\u00ba episodio, i mezzi di comunicazione hanno dichiarato che sarebbe stato girato un sequel del drama, con Ella, Wu e Wang che avrebbero ripreso i propri ruoli. A settembre del 2007, tuttavia, il produttore Huang Wang Bo sment\u00ec ufficialmente tali dichiarazioni.\nTrasmissioni internazionali.\nIl programma \u00e8 stato trasmesso sia sulla rete Channel U di Singapore, che sulla TVB di Hong Kong.\nPersonaggi principali\nPersonaggi minori"}
{"id": "2541839", "revid": "196390", "url": "https://it.wikipedia.org/wiki?curid=2541839", "title": "Basket Latina", "text": ""}
{"id": "2541841", "revid": "339392", "url": "https://it.wikipedia.org/wiki?curid=2541841", "title": "Hua Yang Shao Nian Shao Nu", "text": ""}
{"id": "2541844", "revid": "400518", "url": "https://it.wikipedia.org/wiki?curid=2541844", "title": "Hana Kimi", "text": ""}
{"id": "2541846", "revid": "395975", "url": "https://it.wikipedia.org/wiki?curid=2541846", "title": "D445", "text": ""}
{"id": "2541848", "revid": "1442080", "url": "https://it.wikipedia.org/wiki?curid=2541848", "title": "BMW Open 1997 - Singolare", "text": "Il singolare del BMW Open 1997 \u00e8 stato un torneo di tennis facente parte dell'ATP Tour.\nMark Philippoussis ha battuto in finale \u00c0lex Corretja 7-6 (7-3), 1-6, 6-4."}
{"id": "2541850", "revid": "436907", "url": "https://it.wikipedia.org/wiki?curid=2541850", "title": "LeftRightLeftRightLeft", "text": "LeftRightLeftRightLeft \u00e8 il secondo album dal vivo del gruppo musicale britannico Coldplay, pubblicato il 15 maggio 2009 dalla Parlophone.\nDescrizione.\nContiene nove tracce registrate durante il \"Viva la vida Tour\" ed \u00e8 stato reso disponibile per il download gratuito attraverso il sito ufficiale del gruppo. Tale decisione \u00e8 stata motivata dai Coldplay stessi come segno di gratitudine nei confronti di coloro che li hanno supportati durante la loro carriera: \u00absuonare dal vivo \u00e8 ci\u00f2 che amiamo. Questo album \u00e8 un ringraziamento ai nostri fan \u2013 le persone che ci danno una ragione per farlo e lo fanno accadere\u00bb.\nDopo appena una settimana l'album \u00e8 stato scaricato da oltre 3 milioni e mezzo di utenti. Il download \u00e8 rimasto attivo per oltre tre anni, fino all'annuncio di \"Live 2012\".\nIl 13 agosto 2021 il disco \u00e8 stato ripubblicato per il download digitale e per lo streaming."}
{"id": "2541853", "revid": "1305772", "url": "https://it.wikipedia.org/wiki?curid=2541853", "title": "Broken, Beat &amp; Scarred", "text": "Broken, Beat &amp; Scarred \u00e8 un singolo del gruppo musicale statunitense Metallica, pubblicato il 3 aprile 2009 come sesto estratto dal nono album studio \"Death Magnetic\".\nDescrizione.\nIl testo, come quello di \"The Day That Never Comes\", parla di una persona che viene ferita. \"Scarred\" vuol dire infatti cicatrizzato.\nVideo musicale.\nDiretto da Wayne Isham e pubblicato il 26 marzo 2009, il video mostra il gruppo eseguire il brano dal vivo durante il \"World Magnetic Tour\".\nTracce.\nTesti e musiche di James Hetfield, Lars Ulrich, Kirk Hammett e Robert Trujillo, eccetto dove indicato."}
{"id": "2541854", "revid": "290948", "url": "https://it.wikipedia.org/wiki?curid=2541854", "title": "Isobutanolo", "text": ""}
{"id": "2541857", "revid": "178076", "url": "https://it.wikipedia.org/wiki?curid=2541857", "title": "Tomba a sifone", "text": ""}
{"id": "2541859", "revid": "599013", "url": "https://it.wikipedia.org/wiki?curid=2541859", "title": "Dixie Kid", "text": "La International Boxing Hall of Fame lo ha riconosciuto fra i pi\u00f9 grandi pugili di ogni tempo.\nGli inizi.\nPugile afroamericano, divenne professionista dal 1900.\nLa carriera.\nNel 1904 sfid\u00f2 per il titolo dei welter Barbados Joe Walcott, vincendo l'incontro per squalifica dell'avversario, ma senza che il titolo gli fosse poi riconosciuto.\nDurante la sua carriera si batt\u00e9 con altri grandi pugili come Sam Langford e Georges Carpentier.\nMor\u00ec a 50 anni cadendo da una finestra, non fu possibile chiarire se si fosse trattato di un incidente o di suicidio."}
{"id": "2541860", "revid": "124123", "url": "https://it.wikipedia.org/wiki?curid=2541860", "title": "Hisaya Nakajo", "text": "\u00c8 meglio conosciuta per aver ideato il manga \"Hanazakari no Kimitachi E\", apparso per la prima volta nella rivista sh\u014djo \"Hana to yume\" (\"Fiori e sogni\"). Quando pubblica lavori d\u014djinshi, utilizza lo pseudonimo di \"Ryo Fumizuki\" o \"Peco Fujiya\".\nAltri lavori.\nDuel Love.\nHisaya Nakajo ha messo una pausa temporanea alla carriera di mangaka, in quanto sta lavorando come artista per il videogioco \"Duel Love\" della Nintendo DS. Il gioco \u00e8 stato pubblicato in Giappone il 18 marzo 2008."}
{"id": "2541863", "revid": "1652134", "url": "https://it.wikipedia.org/wiki?curid=2541863", "title": "Locomotiva FCL LM4", "text": "Il locomotore LM4 \u00e8 una locomotiva diesel utilizzata per il traino di treni sia merci che viaggiatori in uso presso le Ferrovie della Calabria e le Ferrovie Appulo Lucane.\nOltre ad essere usata per l'effettuazione di treni ordinari e come locomotiva di manovra, attualmente \u00e8 utilizzata per il \"Trenino della Sila\" tra Camigliatello Silano e San Nicola Silvana Mansio.\nStoria.\nDopo l'esperimento, rimasto unico, della locomotiva diesel elettrica 301 degli anni Venti costruita dalla Fiat per le Ferrovie Calabro Lucane, L'LM4 \u00e8 stato il primo locomotore diesel ad entrare in servizio attivo nel parco rotabili delle FCL, pensato per sostituire l'ormai obsoleta trazione a vapore nel traino dei treni merci, dei treni cantiere e anche di qualche treno passeggeri. Pensato per il trasporto merci, oggi \u00e8 ancora un valido mezzo per percorrere le impervie linee ex FCL, oltre ad essere diventato importante sostituto delle locomotive a vapore nei vari treni storici effettuati da FC e FAL.\nNe furono ordinati 9 esemplari, successivamente suddivisi tra FC e FAL.\nTecnica.\nL'LM4 \u00e8 un locomotore bidirezionale molto duttile, costruito ispirandosi ai locomotori \"Breda LDe\" delle Ferrovie della Sardegna. La potenza viene erogata sui due carrelli da due motori Breda - Isotta Fraschini ID19.SD 12P, uno per carrello. La trasmissione primaria \u00e8 idraulica per mezzo di un invertitore, mentre la secondaria \u00e8 ad albero cardanico. Per gestire la potenza del motore, esiste un cambio di velocit\u00e0 a convertitore tipo Niigata Twin-Disc, mentre il motore viene raffreddato a liquido.\nUna particolarit\u00e0: i carrelli sono dello stesso tipo di quelli utilizzati per le automotrici M2.120, opzione usata soprattutto per la facile reperibilit\u00e0 dei ricambi."}
{"id": "2541866", "revid": "1086846", "url": "https://it.wikipedia.org/wiki?curid=2541866", "title": "Associazione Calcio ChievoVerona 2009-2010", "text": "Questa voce raccoglie le informazioni riguardanti l'Associazione Calcio ChievoVerona nelle competizioni ufficiali della stagione 2009-2010.\nStagione.\nDi Carlo viene confermato sulla panchina dei clivensi dopo la salvezza ottenuta l'anno precedente.\nIl campionato inizia male con due sconfitte nelle prime due partite. In seguito, il Chievo si riprende facendo 11 punti nelle cinque gare successive e si piazza al quinto posto. All'ottava e alla nona giornata tuttavia, si registra due sconfitte casalinghe consecutive contro il e il tutti e due per 1-2. Fino alla fine del girone d'andata, il Chievo disputa un buon campionato e si stabilisce al 13\u00ba posto con 9 punti di vantaggio sulla terzultima Catania. Alla prima di ritorno i clivensi vincono per la prima volta contro la Juventus per 1-0. Nelle seguenti partite purtroppo si registra un calo, infatti il Chievo fa solo due vittorie in 13 partite e ottiene 11 punti. Le due vittorie contro il Livorno e la (prima vittoria esterna in assoluto al Franchi) entrambe per 2-0 la fa conquistare la matematica salvezza a tre giornate dal termine. Il Chievo si piazza al 16\u00ba posto con 44 punti frutti di 12 vittorie, 8 pareggi e 18 sconfitte (peggior numero di partite perse da quando i clivensi disputano la Serie A). \nAlla fine del campionato, Di Carlo lascia la squadra per accasarsi alla Sampdoria.\nMaglie e sponsor.\nLo sponsor tecnico per la stagione 2009-2010 \u00e8 Givova, mentre lo sponsor ufficiale \u00e8 \"Mercur-Win\".\nLa prima maglia \u00e8 gialla con risvolti blu, La seconda maglia \u00e8 bianca. La terza maglia \u00e8 nera con risvolti bianchi.\nOrganigramma societario.\nArea direttiva\nArea organizzativa\nArea marketing\nArea tecnica\nArea sanitaria\nStatistiche.\n\"Statistiche aggiornate al 16 maggio 2010\""}
{"id": "2541869", "revid": "1776051", "url": "https://it.wikipedia.org/wiki?curid=2541869", "title": "Requiem (Starz)", "text": "Requiem \u00e8 un album raccolta degli Starz, pubblicato nel 1992 per l'etichetta discografica Drastic Records.\nIl disco.\nDurante gli anni ottanta, dopo i riscontri deludenti con gli Hellcats, il chitarrista Richie Ranno riprese i contatti con Michael Lee Smith per incidere del nuovo materiale degli Starz, chiamando in causa l'ex chitarrista degli Starz Brenden Harkin e l'ex batterista degli Hellcats Doug Madick. Dopo aver registrato 5 nuove tracce che vennero offerte alla Metal Blade Records, il gruppo chiese alla label se poteva ottenere del denaro per completare le registrazioni ed incidere altri 5 brani per un eventuale nuovo disco in studio degli Starz. Tuttavia, il titolare dell'etichetta Brian Slagel non si fece pi\u00f9 sentire e i 5 brani gi\u00e0 composti verranno poi racchiusi in questa raccolta nella prima parte del disco. L'album raccoglie altro materiale, tra cui il brano \"Texas\", inciso con la formazione originale composta da Lee Smith, Ranno, Harkin, Sweval e Dube, che in origine era apparso nel B side di due singoli degli Starz. In aggiunta sono contenuti 3 brani live registrati il 30 marzo 1978 a Louisville, ovvero \"Nightcrawler\", \"Fallen Angel\" e \"Hold On The Night\" (tratti dal live album \"Live in Louisville\", \"Live In Action\" e \"Live In America\"). Il disco contiene anche dei brani incisi da altri progetti di Richie Ranno: \"Can't Take It No More\", fu registrata dagli Hellcats, la band di Ranno degli anni 80 con l'ultima formazione del 1985 composta da Ranno (chitarra), Peter Scance (basso), Eric Ferro (batteria) e Perry Jones (voce), mentre \"I Ain't No Einstein\"\" \u00e8 suonata dalla band MC Square, \"\"Waitress\" \u00e8 invece un brano tratto dall'EP solista di Richie Ranno."}
{"id": "2541871", "revid": "986213", "url": "https://it.wikipedia.org/wiki?curid=2541871", "title": "Julius Jacob von Haynau", "text": "Biografia.\nI primi anni e la carriera militare.\nFiglio naturale del langravio Guglielmo I d'Assia-Kassel e della sua amante, Rosa Dorothea Ritter, von Haynau trascorse la sua infanzia insieme ad alcuni dei suoi fratelli ed a sua madre nel castello di Babenhausen.\nDopo gli studi a Marburgo entr\u00f2 nell'esercito austriaco nel 1801 come ufficiale di fanteria e dal 1805 venne promosso capitano.\nNel 1808 si spos\u00f2 con Th\u00e9r\u00e8se von Weber, figlia del generale Weber morto nella battaglia di Aspern-Essling.\nNel 1809, sempre col rango di capitano, prese parte alla guerra della Quinta coalizione antinapoleonica, venendo promosso al grado di maggiore nel 1809 e risultando poi ferito nella battaglia di Wagram e distinguendosi durante le operazioni in Italia del 1813 e 1814.\nDal 1815 prosegu\u00ec la carriera militare, divenendo nel 1833 maggiore generale e comandante di una brigata in Italia, e infine nel 1844 luogotenente feldmaresciallo al comando di una divisione a Graz.\nNel 1847 fu trasferito a Timi\u0219oara.\nLe campagne del 1848-1849.\nDi temperamento violento e profondamente reazionario, Haynau si distinse durante il 1848 per la ferocia con cui attu\u00f2 la repressione dei moti rivoluzionari.\nCombatt\u00e9 con successo in Italia, reprimendo nel sangue la rivolta della citt\u00e0 di Brescia, tanto da meritarsi il soprannome di \"Iena di Brescia\", in spregio all'appellativo di \"Tigre Asburgica\" che gli era stato conferito dai suoi connazionali.\nNel giugno del 1849 venne richiamato a Vienna per comandare la prima armata di riserva. Poco pi\u00f9 tardi, venne inviato a combattere la rivolta degli Ungheresi, ottenendo rapidi successi militari ma distinguendosi nuovamente per la brutalit\u00e0 delle azioni (pur se va ricordato che ag\u00ec in accordo con il gabinetto militare dell'imperatore Francesco Giuseppe): fece frustare le donne che avevano mostrato simpatie verso i rivoluzionari, istitu\u00ec corti marziali per giudicare ufficiali e funzionari ribelli, condannando alla impiccagione (da ladri comuni) ad Arad tredici generali ungheresi che sarebbero diventati i \"13 martiri di Arad\" per la storia nazionale dell'Ungheria (fra questi il primo ministro Lajos Batthy\u00e1ny).\nIl declino.\nAlla fine della guerra venne nominato comandante in capo delle forze armate in Ungheria, ma il suo temperamento lo mise contro il ministro della Guerra e gli cost\u00f2 l'incarico nel 1850.\nLa sua fama di feroce oppositore dei partiti rivoluzionari fece s\u00ec che, nei suoi successivi viaggi, venisse preso di mira dal popolo. A Bruxelles si salv\u00f2 a stento da una folla inferocita. A Londra, un gruppo di facchini della birreria \"Barclay &amp; Perkins\" che stava visitando, simpatizzanti della causa ungherese, lo presero a bastonate, provocando quasi un incidente internazionale. Il famoso autore inglese Chesterton descrisse gli avvenimenti ne \"I crimini dell'Inghilterra\":\nQuando Giuseppe Garibaldi si rec\u00f2 in Inghilterra nel 1864, volle a tutti i costi visitare la birreria per ringraziare \u00abgli uomini che avevano battuto Haynau\u00bb.\nGli ultimi anni.\nDopo il suo declino personale e militare, ricevette in dono dal giovane imperatore austriaco Francesco Giuseppe un feudo in Ungheria, presso Haj\u00f3s, dove visse da proprietario terriero misconosciuto per qualche anno, fino alla sua morte."}
{"id": "2541874", "revid": "112062999", "url": "https://it.wikipedia.org/wiki?curid=2541874", "title": "Rock and roll acrobatico", "text": "Il rock and roll acrobatico \u00e8 un genere di danza sportiva molto competitiva che si origin\u00f2 negli Stati Uniti attorno al 1955. Tale tipologia di ballo nasce dal pi\u00f9 famoso Lindy Hop tuttavia, a differenza di quest'ultimo, il Rock'n'Roll \u00e8 coreografato; progettato per gare e competizioni si balla sia in coppia che in formazione (squadra formata dalle 4 alle 8 coppie).\nStoria.\nMentre andava sviluppandosi il genere musicale rock iniziarono quasi contemporaneamente a essere create delle danze che potessero essere accompagnate da tale tipologia di musica. La prima di queste fu il famoso Swing (1920 circa) che si evolse poco tempo dopo nel Lindy Hop il primo ballo, che poteva essere ballato in coppia, ad avere degli elementi acrobatici. Quest'ultimo fu ulteriormente modificato attorno al 1940 in quanto vi era la necessit\u00e0 di ballare seguendo musiche pi\u00f9 veloci e ritmate; e cos\u00ec, poco tempo dopo, fece la sua comparsa lo stile che oggi noi chiamiamo Boogie-woogie. Quando infine, attorno al 1955 appunto, la musica rock and roll riusc\u00ec a diventare famosa pi\u00f9 di ogni altra sua concorrente, il Boogie-woogie si trasform\u00f2 definitivamente e per l'ultima volta in una danza pi\u00f9 movimentata e competitiva, l'attuale Rock'n'Roll acrobatico.\nTecniche e Passi base.\nIl passo base (o famigliarmente chiamato \"Base\") del Rock'n'Roll Acrobatico attualmente conta 6 tempi e presenta il classico Kick Ball Change che consiste, mentre la prima gamba sta calciando, in un trasferimento parziale del peso corporeo sulla punta del piede della seconda; viceversa il secondo calcio sar\u00e0 dato dalla gamba inizialmente \"portante\" mentre la gamba \"calciante\" avr\u00e0 stavolta il compito di sostenere il corpo (un sorta di \"cambio\" di gamba appunto come dice il nome). Ma ci\u00f2 che caratterizza davvero questo ballo \u00e8 appunto la particolare calciata di cui \u00e8 gi\u00e0 stato detto qualcosa: i calci devono essere dati in avanti in maniera secca e decisa, solitamente l'uomo verso l'esterno (partendo con la gamba sinistra) mentre la donna verso l'interno (partendo con la gamba destra); nel fare ci\u00f2 la coscia non deve subire alcun \"rinculo\" verso l'alto e soprattutto nella parte finale dell'esecuzione, quando si appoggia la gamba a terra, quest'ultima non deve andare fuori asse (cio\u00e8 pi\u00f9 indietro rispetto all'altro arto).\nPer quanto riguarda la gi\u00e0 citata base la composizione dei tempi \u00e8 la seguente: \"1-2\" corrisponde al primo calcio, \"3-4\" al secondo, \"5\" al terzo e infine immediatamente dopo \"6\" al caratteristico Doppio Passo con il quale il/la ballerino/a chiude, se esegue solo la base sul posto, o avanza di un paio di centimetri verso il partner, se esegue il Passaggio (altro passo fondamentale con il quale i due ballerini si scambiano le posizioni); in quest'ultimo caso la distanza percorsa non deve essere eccessiva perch\u00e9 altrimenti si ha l'impressione che i componenti della coppia si girino attorno vicendevolmente. In realt\u00e0 comunque i tempi dovrebbero essere 7 ma siccome tra il \"5\" e il \"6\" il tempo \u00e8 cos\u00ec breve che si riduce ad un mezzotempo molti insegnanti e ballerini professionisti al posto di contare \"5-6\" e poi \"7\" aggiungono un \"e\" tra i due tempi (in pratica \"5 e 6\"). Infine a causa dell'elevata velocit\u00e0 dei passi per ballare in maniera ottimale i maestri consigliano solitamente ai giovani ballerini di danzare molleggiando sulle mezzepunte, cosa che facilita e velocizza di molto il gi\u00e0 citato Kick Ball Change.\nCategorie.\nLe categorie del Rock'n'Roll Acrobatico sono codificate da un regolamento internazionale denominato Safety Level emanato dalla WRRC che limita la difficolt\u00e0 delle acrobazie, determina l'et\u00e0 dei ballerini e regola la durata e il ritmo di ogni sequenza di danza. Attualmente le categorie, facendo riferimento all'et\u00e0 e alla specialit\u00e0 dei componenti, sono le seguenti:\nClassi.\nSe le categorie, come gi\u00e0 detto sopra, fanno riferimento alla specialit\u00e0 e all'et\u00e0 dei ballerini, le classi sono invece strettamente connesse al livello di esperienza ma anche e soprattutto al livello con cui gli atleti praticano questo sport. Attualmente esistono tre nuove tipologie di classe agonistica e una tipologia di classe amatoriale, tutte in vigore dal 2007 (in precedenza ve ne erano delle altre, alcune delle quali eliminate perch\u00e9 obsolete); la tabella sottostante spiega in maniera significativa l'attuale situazione:\nNegli anni precedenti invece non vi era la distinzione fra \"Agonismo di Base\" e \"Alto Agonismo\", ma il tutto era raggruppato sotto il semplice nome di \"Agonismo\", il quale comprendeva le seguenti classi: Classe Internazionale, Classe A, Classe B, Classe C. Gli atleti principianti o le persone che praticavano questo sport a livello amatoriale facevano parte della classe denominata 3\u00ba Livello, che corrispondeva al \"Preagonismo\".\nSpecialit\u00e0.\nRock Tecnico.\nIl Rock Tecnico, o familiarmente chiamato Rock'n'Roll \"a Terra\", \u00e8 una specialit\u00e0 del Rock'n'Roll caratterizzata dall'impossibilit\u00e0 di eseguire acrobazie di qualsivoglia genere nel programma di gara della coppia (limitato per la Classe B, libero ma nel rispetto dello stile e della quadratura musicale per le classi A e AS), compresa la posa finale. L'unica caso in cui in misura minima \u00e8 possibile inserire evoluzioni e contaminazioni provenienti da altre tipologie di danza \u00e8 per\u00f2 quello della sola Classe A.\nNelle gare internazionali alla coppia \u00e8 concesso di scegliere la musica per la finale mentre per le gare nazionali, se i giudici non decidono diversamente, valgono le seguenti regole:\nOgni coppia deve ballare senza interruzioni per minimo 1 minuto (Classe B) o 1 minuto e 30 secondi (Classe AS) e, cosa molto importante a livello internazionale, il tempo deve essere preso non appena \u00e8 possibile udire in maniera nitida la musica; la prova termina con la posa finale della coppia. Qui di seguito \u00e8 presente una tabella riassuntiva riguardante questa specialit\u00e0:\nRock Semi-Acrobatico.\nIl Rock Semi-Acrobatico \u00e8 un'altra tipologia di Rock'n'Roll che prevede l'inserimento di alcune acrobazie all'interno del pezzo coreografato.\nAlcune classi sono per\u00f2 vincolate in questo; \u00e8 il caso della Classe A dove la prova \u00e8 caratterizzata da un programma limitato e sono consentite solamente le acrobazie presenti nei programmi di Classe A del Regolamento Tecnico di Specialit\u00e0. La coppia deve eseguire un solo ballo di gara di circa 1 minuto e 30 (si pu\u00f2 tuttavia sforare fino al minuto e 45) a 48/50 bpm.\nPer ci\u00f2 che concerne invece la Classe AS (agonismo internazionale) vi sono minori limitazioni e per di pi\u00f9 la coreografia da eseguire varia in base alla categoria di appartenenza degli atleti della coppia (\"12/17\" o \"Over 14\"):"}
{"id": "2541881", "revid": "26243236", "url": "https://it.wikipedia.org/wiki?curid=2541881", "title": "FASTWEB", "text": ""}
{"id": "2541885", "revid": "767487", "url": "https://it.wikipedia.org/wiki?curid=2541885", "title": "Joe Cohen", "text": "Nella NFL.\nStagione 2007\nPreso come 135 scelta dai San Francisco 49ers, rimane per l'intera stagione nella squadra di pratica senza mai giocare.\nStagione 2008\nPassa ai Miami Dolphins ma rimane anche qui nella squadra di pratica.\nStagione 2009\nIl 25 agosto gli Oakland Raiders lo prendono dai free agent, per poi rilasciarlo il 31 dello stesso mese. Firma con i Detroit Lions dove gioca 7 partite di cui nessuna da titolare facendo 9 tackle di cui 6 da solo e un sack.\nStagione 2010\n\u00c8 stato messo sulla lista infortunati l'11 agosto per un infortunio al ginocchio.\nVittorie e premi.\nNessuno."}
{"id": "2541890", "revid": "131358", "url": "https://it.wikipedia.org/wiki?curid=2541890", "title": "Debreceni VSC", "text": ""}
{"id": "2541891", "revid": "125248238", "url": "https://it.wikipedia.org/wiki?curid=2541891", "title": "San Cipriano (Roncade)", "text": "San Cipriano (\"San Sir\u00e0n\" in veneto) \u00e8 una frazione del comune di Roncade, in provincia di Treviso.\nGeografia fisica.\nSan Cipriano \u00e8 situata a sud del capoluogo comunale dal cui centro dista circa 2,5\u00a0km (in realt\u00e0, l'espansione urbana ha reso contigui i due paesi, tant'\u00e8 che lo stesso ISTAT li considera un unico centro abitato). A sud sorge inoltre Musestre, ad est Ca' Tron, mentre ad ovest si estende il comune di Silea.\nL'abitato \u00e8 attraversato dal fiume Musestre che scorre in direzione nord-sud, e dallo scolo Pentia, suo affluente di destra.\nStoria.\nIl toponimo (spesso scritto alla maniera veneta, \"Sancivran\") compare per la prima volta nel 1138, quando il Patriarca di Aquileia concedeva al monastero di San Cipriano di Murano i territori della zona. In precedenza, la localit\u00e0 era nota come Musestre di Sopra, dipendendo dalla vicina borgata.\nLa decadenza di Vallio dovuta alle continue inondazioni, favor\u00ec San Cipriano la cui chiesa, nel 1432, assumeva il titolo di pieve sottraendola a quella dei vicini.\nMonumenti e luoghi d'interesse.\nImmerso nella campagna tra Musestre e San Cipriano si trova un sito di rara bellezza dove ha trascorso i suoi ultimi quarant'anni l' \"eremita\" Ernesto Girotto, alla cronaca \"Un uomo senza desideri\". Abit\u00f2 nei quattro ettari della sua propriet\u00e0, privo di ogni mezzo tecnologico moderno, vivendo dei soli prodotti della terra e in totale solitudine, non permettendo a nessuno, nemmeno ai famigliari, di varcare i confini dei suoi terreni. Mor\u00ec nel 2003, in quanto l'eccezionale siccit\u00e0 di quell'anno aveva reso scarso il raccolto, sua unica fonte di nutrimento.\nIl luogo e la straordinaria eredit\u00e0 \u00e8 stata oggetto ed ispirazione per le riprese del film documentario \"Terra Madre\" diretto dal regista Ermanno Olmi e presentato al Festival del Cinema di Berlino 2009 tra le proiezioni speciali. \nOra sottoposto a tutela, la localit\u00e0 \u00e8 stata visitata da Carlo Petrini che ha annunciato di volerne fare un presidio di Slow Food."}
{"id": "2541894", "revid": "339392", "url": "https://it.wikipedia.org/wiki?curid=2541894", "title": "Grand Prix FIDE 2008-2009", "text": ""}
{"id": "2541904", "revid": "1318658", "url": "https://it.wikipedia.org/wiki?curid=2541904", "title": "Ayoze Garc\u00eda P\u00e9rez", "text": ""}
{"id": "2541922", "revid": "767487", "url": "https://it.wikipedia.org/wiki?curid=2541922", "title": "V\u00edctor Unamuno", "text": "Carriera.\nEsord\u00ec con l'Athletic Club con cui vinse due campionati della Primera Divisi\u00f3n spagnola e quattro Coppe di Spagna.\nNel 1933 pass\u00f2 al Betis, con cui vinse un altro scudetto.\nDopo la guerra civile spagnola ritorn\u00f2 a vestire la maglia bianco-rossa dell'Athletic, risultando il top scorer nella stagione 1939-1940 con 26 reti, vincendo il Trofeo Pichichi."}
{"id": "2541923", "revid": "599013", "url": "https://it.wikipedia.org/wiki?curid=2541923", "title": "Luis Garc\u00eda Conde", "text": "Carriera.\nNella stagione 1999-2000 milit\u00f2 nell'Atl\u00e9tico Madrid B, in Segunda Divisi\u00f3n.\nManuel Rubio fu il portiere titolare, Garc\u00eda esord\u00ec il 6 maggio 2000 con l'Atl\u00e9tico Madrid B in una partita vinta per 2-1 contro il Club Deportivo Tenerife. Scese in campo anche nella partita successiva, in cui la squadra della capitale fu sconfitta per 3-1 dallo Sporting de Gij\u00f3n, e in occasione del pareggio a reti inviolate contro il M\u00e9rida all'ultima giornata di campionato. La squadra arriv\u00f2 al 17\u00ba posto ma retrocesse in Segunda Divisi\u00f3n B in seguito alla contemporanea retrocessione in Segunda Divisi\u00f3n dell'Atl\u00e9tico Madrid.\nNella stagione 2001-2002 torn\u00f2 in Segunda Divisi\u00f3n con lo Xerez. Nella squadra andalusa, allenata dal tedesco Bernd Schuster, alla prima esperienza da allenatore in Spagna, si altern\u00f2 come portiere titolare con Ram\u00f3n Mart\u00ed. La squadra arriv\u00f2 al quarto posto, sfiorando la prima promozione in massima serie della sua storia, e a fine stagione Garc\u00eda lasci\u00f2 il club."}
{"id": "2541932", "revid": "729019", "url": "https://it.wikipedia.org/wiki?curid=2541932", "title": "Cladonia bahiana", "text": "Cladonia bahiana Ahti (1995), \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dallo stato brasiliano di Bahia, dove il lichenologo Stenroos trov\u00f2 i primi esemplari nel 1994, poi classificati come specie nuova da Ahti l'anno successivo.\nCaratteristiche fisiche.\nIl fotobionte \u00e8 principalmente un'alga verde delle Trentepohlia.\nLocalit\u00e0 di ritrovamento.\nLa specie \u00e8 stata rinvenuta nelle seguenti localit\u00e0:\nTassonomia.\nQuesta specie \u00e8 attualmente ascritta al supergruppo Crustaceae e alla sezione Perviae, anche se alcuni autori non concordano; a tutto il 2008 non sono state identificate forme, sottospecie e variet\u00e0."}
{"id": "2541933", "revid": "339392", "url": "https://it.wikipedia.org/wiki?curid=2541933", "title": "Victorio Unamuno", "text": ""}
{"id": "2541934", "revid": "47767", "url": "https://it.wikipedia.org/wiki?curid=2541934", "title": "Aegwynn", "text": ""}
{"id": "2541937", "revid": "287204", "url": "https://it.wikipedia.org/wiki?curid=2541937", "title": "Victor Unamuno", "text": ""}
{"id": "2541938", "revid": "76963", "url": "https://it.wikipedia.org/wiki?curid=2541938", "title": "Rollo Weeks", "text": "\u00c8 conosciuto soprattutto per aver interpretato Rudolph Sackville-Bagg ne \"Il mio amico vampiro\"."}
{"id": "2541946", "revid": "115318312", "url": "https://it.wikipedia.org/wiki?curid=2541946", "title": "Kiden Nixon", "text": "Kiden Nixon \u00e8 un personaggio dei fumetti creato da Joe Quesada (testi) e Joshua Middleton (disegni), pubblicato dalla Marvel Comics. Apparsa per la prima volta sulle pagine di \"NYX\" n. 1 (novembre 2003), Kiden \u00e8 una mutante non appartenente al circuito degli X-Men anche se le sue avventure erano spesso ambientate a New York, passata sede dell'attivit\u00e0 del gruppo mutante.\nPoteri e abilit\u00e0.\nKiden \u00e8 una mutante capace di accedere ad una dimensione temporale in cui il tempo scorre pi\u00f9 velocemente che nella realt\u00e0. Una volta l\u00ec, le sue percezioni del mondo esterno sono di molto rallentate e, a causa del suo muoversi velocemente e capace di alterare la realt\u00e0 che la circonda. Entrata in questa dimensione temporale, non necessit\u00e0 pi\u00f9 di alcun sostentamento n\u00e9 risente di fatica o stanchezza fisica; in questo stato pu\u00f2 sopravvivere per mesi se non addirittura anni, mentre nel mondo reale non sono passati che solo pochi giorni. Originariamente, Kiden poteva attivare il proprio potere solo verbalmente esclamando \u00abfermo!\u00bb, successivamente il suo controllo \u00e8 aumentato facendovela accedere anche attraverso un puro atto di volonta, non verbalizzando il comando; tuttavia, in momenti di stress o pericolo, il suo cervello opera di propria iniziativa, facendola entrare in questa dimensione temporale attraverso un comando riflesso. Diversamente, per uscirevene, inizialmente Kiden aveva bisogno di un contatto fisico abbastanza prolungato in modo da permettere al proprio fisico di riadeguarsi alla normale velocit\u00e0 di scorrimento del tempo (purtroppo, coloro che venivano utilizzati come \"ancora\" subivano alcuni spiacevoli incidenti a causa della forza d'inerzia e della elevata velocit\u00e0 temporale alla quale Kiden stava viaggiando, causando in molti casi la rottura di qualche arto), anche se in ultimo \u00e8 stata capace di fuoriuscire dal flusso temporale accelerato solo grazie alla forza volont\u00e0."}
{"id": "2541947", "revid": "26244128", "url": "https://it.wikipedia.org/wiki?curid=2541947", "title": "Unit\u00e0 navale", "text": ""}
{"id": "2541951", "revid": "110157", "url": "https://it.wikipedia.org/wiki?curid=2541951", "title": "Bmibaby", "text": "bmibaby era una compagnia aerea a basso costo britannica, posseduta dalla pi\u00f9 grande British Midland Airways Ltd. Effettuava voli low cost in Europa dalle sue basi principali di East Midlands/Nottingham e Birmingham. Negli anni prima della chiusura la compagnia ebbe basi anche a Manchester, Cardiff e Durham Tees Valley.\nBmibaby possedeva una licenza dell'autorit\u00e0 britannica per l'aviazione civile di tipo A, che le permetteva di trasportare passeggeri, cargo e posta su aeromobili con venti o pi\u00f9 posti a sedere.\nStoria.\nBmibaby venne fondata il 24 gennaio 2002, e dopo meno di due mesi, il 22 marzo, inizi\u00f2 l'attivit\u00e0 di linea con un volo fra East Midlands e Malaga. L'espansione fu rapida, tanto che si decise di aprire nuove basi nel corso degli anni: Cardiff nell'ottobre 2002, Manchester a maggio 2003, Durham Tees Valley a ottobre 2003 (poi chiusa nel 2006 per scarsit\u00e0 di passeggeri) e Birmingham all'inizio del 2005.\nIl 1\u00ba marzo 2007 la compagnia low-cost annunci\u00f2 un innovativo servizio per i viaggiatori d'affari, che offriva una gamma di possibilit\u00e0 quali la flessibilit\u00e0 del biglietto, l'accesso alle lounges dei vari aeroporti e il check-in on-line. Inoltre, venne introdotto anche il vantaggio di pagare solamente i servizi utilizzati.\nAlla fine del 2007, Bmibaby aveva 9 aeromobili in night-stop a Birmingham, che diventava cos\u00ec la pi\u00f9 grande base del vettore. Tuttavia, a dicembre 2008 venne annunciata la sospensione di 5 rotte dallo scalo a causa della mancanza di passeggeri.\nA causa delle perdite record subite per effetto della crisi economica del 2008, ulteriori tagli vennero annunciati nel 2009, quando fu decisa la riduzione della flotta da 17 a 12 macchine nel corso del 2010 e la conseguente perdita di 158 posti di lavoro.\nChiusura.\nA seguito dell'acquisto di British Midland International da parte di International Airlines Group, venne deciso di chiudere la compagnia. Dopo l'annuncio a maggio dello stesso anno, la compagnia ha chiuso tutte le attivit\u00e0 domenica 9 settembre 2012.\nDa notare come il primo volo della compagnia sia stato l'East Midlands-M\u00e1laga mentre l'ultimo volo della compagnia \u00e8 stato il \"volo di ritorno\", il WW5330 Malaga-East Midlands atterrato alle 22:48 (Western European Time) con tre minuti di ritardo rispetto all'orario previsto.\nIl 9 settembre 2012 sul sito della compagnia vengono chiuse le vendite e al posto della solita grafica apparve un particolare messaggio simpatico ma malinconico con scritto:\nFlotta.\nA novembre 2010, la flotta di Bmibay era costituita da 14 aeromobili, tutti configurati con la sola classe economica."}
{"id": "2541952", "revid": "2110845", "url": "https://it.wikipedia.org/wiki?curid=2541952", "title": "Jack Telnack", "text": "Biografia.\nDopo i suoi studi all'Art Center College of Design di Pasadena in California, Telnack approd\u00f2 quasi subito alla Ford, nel 1958. Nel 1965, Telnack divenne capo del design nella divisione Lincoln-Mercury e gi\u00e0 l'anno seguente fu capo designer alla sezione australiana della Ford, mentre nel 1974 fu vice presidente del design alla Ford europea. La carriera di Telnack raggiunse il suo apice nel 1980, quando divenne vice presidente globale del design Ford.\nL'importanza di Telnack per la Ford fu quella di aver avviato un nuovo corso stilistico, fatto di linee pi\u00f9 aerodinamiche. Molte delle creazioni firmate da Telnack negli anni settanta ed ottanta del XX secolo, sebbene si siano rivelate solo dei tiepidi successi commerciali, hanno testimoniato la volont\u00e0 del colosso statunitense di uscire da quel periodo fatto di forme statiche che aveva caratterizzato i decenni precedenti, per avventurarsi in quello stile tipico delle vetture europee, caratterizzato da linee spesso spigolose, ma tese e dinamiche. Tra questi modelli vanno senz'altro citati la Ford Taurus del 1986, la Mustang del 1979, la Thunderbird del 1983 e la Lincoln Mk VII del 1984.\nUn altro merito di Telnack, per quanto riguarda la produzione europea della Ford, \u00e8 stato quello di aver introdotto nella seconda met\u00e0 degli anni novanta il cosiddetto design \"New Edge\", introdotto sui modelli Ford europei a partire dal 1997 con la commercializzazione della Ford Ka. Proprio nel 1997, Telnack annunci\u00f2 il suo ritiro dall'attivit\u00e0."}
{"id": "2541953", "revid": "174925", "url": "https://it.wikipedia.org/wiki?curid=2541953", "title": "Mafia", "text": "Mafia \u00e8 un termine che indica un tipo di organizzazione criminale retta da violenza, omert\u00e0, riti d'iniziazione e miti fondativi. Secondo il significato estensivo del termine, indica una qualsiasi organizzazione di persone dedite ad attivit\u00e0 illecite, segreta e duratura, che impone la propria volont\u00e0 con mezzi illegali e violenti, per conseguire interessi a fini privati e di arricchimento illegale anche a danno degli interessi pubblici.\nAnalisi storica.\nEssa nacque in epoca borbonica in una zona ben precisa della Sicilia, compresa tra Palermo, Agrigento, Caltanissetta, Catania e Trapani. Uno dei primi documenti che delineano bene il fenomeno mafioso \u00e8 una lettera di denuncia del 3 agosto 1838 inviata al ministro Parisi del procuratore generale di Trapani, P. Cal\u00e0 Ulloa: \"La generale corruzione ha fatto ricorrere il popolo a rimedi oltremodo strani e pericolosi. Vi ha in molti paesi delle fratellanze, specie di sette che si dicono partiti, senza colore e scopo politico, senza riunione, senza altro legame che quello della dipendenza da un capo, che qui \u00e8 un possidente, l\u00e0 un arciprete. Una cassa comune sovviene ai bisogni, ora di far esonerare un funzionario, ora di conquistarlo, ora di proteggere un imputato, ora d'incolpare un innocente. Sono tante specie di piccoli governi nel governo\".\nDopo la proclamazione del Regno d'Italia, in un'indagine sulla Sicilia commissionata dal Parlamento del nuovo regno, si legge: \"La mafia \u00e8 la solidariet\u00e0 istintiva, brutale [...] che unisce tutti quegli individui che amano trarre l'esistenza e gli agi non gi\u00e0 dal lavoro, ma dalla violenza, dall'inganno, dall'intimidazione\". Il governo del tempo riusc\u00ec a fare ben poco per sconfiggere tali associazioni criminose, che anzi continuarono a prosperare e a diffondersi, estendendo la propria zona di azione dapprima a tutto lo stato italiano e poi anche ad alcune regioni d'Europa e in America.\nTra le organizzazioni del genere la pi\u00f9 famosa \u00e8 Cosa nostra, cos\u00ec definita dagli affiliati e il cui nome venne reso noto pubblicamente dallo statunitense Joe Valachi.\nIl regno borbonico si rivel\u00f2 un territorio idoneo all'attecchirsi e all'accrescersi del fenomeno mafioso nell'Ottocento. I signori iniziarono ad affermare il proprio personale potere a danno di quello centrale, debole e lontano. Si formarono cos\u00ec dei \"poteri locali\" che non avevano assolutamente nulla di legale e che si basavano sulla violenza.\nTra le numerose cause della nascita del fenomeno sono sicuramente da elencare il dominio dal latifondo che vessava una massa di contadini nella miseria e nello sfruttamento. Fra nobilt\u00e0 terriera e contadini come intermediario era presente un ceto di spregiudicati e violenti massari, campieri (\"guardie armate\" del latifondo) e gabellotti (gestori dei fondi a gabella, cio\u00e8 in fitto) che terrorizzavano i contadini e i proprietari con i loro sgherri, venivano a patti con i briganti, amministravano una rozza giustizia che per\u00f2 non ammetteva alcuna forma di opposizione. I briganti, i ladri, i ribelli avevano un ambiguo rapporto con i massari. I contadini servivano i massari e vedevano talvolta in loro degli alleati possibili contro i latifondisti che a loro volta si servivano dei massari e dei campieri, pur disprezzandoli e temendoli, come forza contro il latente pericolo costituito da possibili rivolte delle masse contadine. Massari e campieri si servivano dei briganti contro nobili e contadini ma sapevano anche spazzarli via con violenza quando dovevano dimostrare a tutti gli abitanti del feudo chi comandava effettivamente. Per giungere al dominio del territorio la mafia controllava non solo il mondo rurale, i trasporti, l'attivit\u00e0 mineraria, gli allevamenti, ma anche la delinquenza urbana, i tribunali, le centrali di polizia, i centri del potere. I mafiosi erano nel contempo imprenditori, organizzatori della produzione, giudici, gendarmi, esattori delle tasse, poich\u00e9 prelevavano quote di ricchezza dal lavoro e dalla rendita dei ceti sociali in mezzo ai quali vivevano ed operavano. \nNell'et\u00e0 moderna prima e contemporanea poi, mentre nella maggior parte dell'Europa i poteri legali e centrali si rafforzavano ed espandevano, fenomeno risaltato soprattutto dalla nascita dei primi Stati nazionali, in Italia vi \u00e8 una situazione di legalit\u00e0 frammentata: i signori feudali sono in concorrenza con i deboli poteri centrali, organizzati malamente in un groviglio di giurisdizioni e di competenze; i deboli sono esposti allo strapotere dei signori e degli sbirri; i fragili ceti produttivi e mercantili sono soggetti alle soperchierie di funzionari e baroni. La violenza, in questo contesto premessa per la sicurezza, si privatizza: i signorotti del posto hanno i loro sgherri, l'Inquisizione ha i suoi ufficiali ed agenti, le corporazioni hanno le loro compagnie d'armi, i mercanti pagano le scorte armate per i trasferimenti di merci. Si assiste ad un continuo scontro di poteri e di interessi, in una terra in cui il continuo succedersi di poteri e dominazioni non ha favorito la coesione tra popoli e governanti. Il fenomeno prende il nome di \"bravi\" in nord Italia, dove lo strapotere dei signorotti locali \u00e8 garantito da sgherri spesso provenienti dal centro e nord Europa.\nNel corso del XX secolo le aggregazioni rette dalla legge dell'omert\u00e0 e del silenzio consolidarono un'immensa potenza in Sicilia e riemersero dopo la seconda guerra mondiale. La letteratura italiana, a partire dal secondo dopoguerra, ha spesso prestato attenzione al fenomeno. Nel 1959, ossia quando esso era ormai diffuso e aveva gi\u00e0 sub\u00ecto l'evoluzione storica del secondo conflitto mondiale, Domenico Novacco invitava a una lettura critica del passo di Mortillaro, in quanto a suo dire la \"boutade\" del Mortillaro [...] era emessa nel solco d'un filo autonomistico siciliano antiunitario che dava ai sabaudi il demerito d'aver introdotto nella immacolata isola cattive tradizioni e tendenze para ispaniche\u00bb. Al di l\u00e0 di ci\u00f2 che afferma il Novacco, resta comunque il fatto che il Mortillaro non ha spiegato in che modo un termine di presunta \"origine piemontese\", sia passato in Sicilia e si sia diffuso in modo cos\u00ec capillare, entrando prepotentemente nella lingua siciliana, considerato, che in piemontese ricopre un significato assai diverso dal siciliano. Il Marino ribadisce l'origine arabo-sicula del termine, adducendo che fosse cosa certa.\nLeonardo Sciascia, poeta e scrittore siciliano, scrisse: \u00abLa pi\u00f9 completa ed essenziale definizione che si pu\u00f2 dare della mafia, crediamo sia questa: la mafia \u00e8 un'associazione per delinquere, coi fini di illecito arricchimento per i propri associati, che si impone come intermediazione parassitaria, e imposta con mezzi di violenza, tra la propriet\u00e0 e il lavoro, tra la produzione e il consumo, tra il cittadino e lo Stato\u00bb. In un suo studio apparso nel 1972 su \"Storia illustrata\" ricostruisce con molta attenzione l'origine del termine mafia. Egli riprende anche la teoria relativa all'introduzione del vocabolo nell'isola, ricondotta all'unificazione del Regno d'Italia, espressa da Charles Heckethorn; questa teoria, poi ripresa dall'economista e sociologo Giuseppe Palomba, afferma che il termine \u00ab\u00bb non sarebbe altro che l'acronimo delle parole: \u00abMazzini Autorizza Furti Incendi Avvelenamenti\u00bb. Va considerato il significato antropologico non privo di valore riguardo a un'organizzazione segreta a specchi capovolti che sarebbe nata nell'isola [Sicilia] con finalit\u00e0 pi\u00f9 o meno carbonare. Sempre con un acronimo il giornalista Selwyn Raab tenta di spiegare in un romanzo storico le origini della mafia, riallacciandosi al \"mito\" dei Beati Paoli e ai precedenti moti antifrancesi durante i cosiddetti Vespri siciliani come gi\u00e0 fece in sede di interrogatorio Tommaso Buscetta, facendone derivare la frase \u00abMorte Alla Francia Italia Anela\u00bb.\nLe speculazioni sull'origine del termine.\nL'effettiva origine del lemma e del fenomeno sono incerte. Alcuni ritengono che il fenomeno abbia origine e sia ispirato dalla setta segreta spagnola della Garduna, secondo altri da quella dei Beati Paoli, operante in Sicilia nel XII secolo circa. Una delle prime descrizioni (la prima di un certo rilievo) del fenomeno fu nel 1838 in un documento redatto in Sicilia dal funzionario del Regno delle Due Sicilie Pietro Cal\u00e0 Ulloa, che a proposito del fenomeno scrisse: \nRiguardo all'origine del termine, un primo utilizzo venne registrato in Sicilia nel 1863 nell'opera teatrale \"I mafiusi de la Vicaria\", ambientata nel carcere della Vicaria di Palermo e scritta da Giuseppe Rizzotto e Gaetano Mosca. Secondo Giuseppe Pitr\u00e8 il termine mafioso indicava una persona, un oggetto o un ambiente \"di spicco\" e \u00abnell'insieme abbia un non so che di superiore ed elevato [...] Una casetta di popolani ben messa, pulita, ordinata, e che piaccia, \u00e8 una casa mafiusedda e solo dopo l'inchiesta del procuratore palermitano \u00e8 obbligata a rappresentare cose cattive\u00bb. Tuttavia Pitr\u00e9 non ne chiarisce l'origine. La prima volta che comparve ufficialmente accostato al senso tuttora in uso di organizzazione malavitosa o malavita organizzata \u00e8 in un rapporto del prefetto di Palermo nel 1865, Filippo Antonio Gualterio. Degna di nota \u00e8 anche la comparsa, nello stesso anno, del termine \"mafiosi\" nell'articolo 105 della Legge 20 marzo 1865, n. 2248; la pubblicazione della legge potrebbe aver diffuso il termine a livello nazionale attraverso la pubblicazione e diffusione delle prime gazzette ufficiali.\nSi \u00e8 spesso voluto associare il termine con un qualche vocabolo di origine araba, a causa della sua radice non facilmente accostabile a termini di origine invece latina o greca. Tale accostamento alla lingua araba \u00e8 stato forzatamente giustificato con la presenza in Sicilia nel corso dei secc. IX-XI, della componente islamica, anche perch\u00e9, come spiega , Giuseppe Carlo Marino, nella lingua araba il termine \"mahyas\" rivestirebbe lo stesso significato che il celebre antropologo della cultura siciliana, Giuseppe Pitr\u00e8, attribuiva al termine \"mafia\". Questo perch\u00e9, secondo l'opinione del Marino, l'organizzazione criminale siciliana \u00e8 stata la prima organizzazione criminale del mondo e la prima ad essere appellata col nome \"mafia\". Tuttavia il lemma \"mahyas\" non ha esattamente lo stesso significato che forzatamente si associa alla definizione del Pitr\u00e9, come dimostra il senso attribuitogli dallo studioso Diego Gambetta: secondo questi infatti il vocabolo \"mafia\" potrebbe provenire dall'arabo \u0645\u0647\u064a\u0627\u0635 (\"mahyas\") che significherebbe piuttosto \"spavalderia\", \"vanto aggressivo\". Claudio Lo Monaco propone piuttosto \u0645\u0631\u0641\u0648\u0636 (\"marfud\" = rifiutato) da cui proverrebbe il termine mafiusu, che nel XIX secolo indicava una persona arrogante, prepotente, ma anche intrepida e fiera. Bisognerebbe quindi ammetterne la presenza nei documenti islamici relativi alla Sicilia pervenutici e raccolti fin qui, tuttavia i vocaboli esposti non appaiono mai menzionati: cfr. ad esempio Michele Amari, \"Biblioteca Arabo-Sicula- testi e traduzioni.\" 1857-1887. Tuttavia per Marino il termine arabo \"mahyas\" comunque in genere esiste nella lingua araba e ha proprio i significati su esposti e potrebbe essere una mancanza in buona fede dell'Amari il non aver indicato tale termine o termini simili. La presenza di pi\u00f9 ipotesi spesso discordanti sul lemma in lingua araba che abbia fatto nascere il termine \"mafia\", l'assenza di una documentazione preesistente al XIX secolo, la mancata documentazione del fenomeno in et\u00e0 medioevale e l'assenza di un uso simile in altre comunit\u00e0 arabofone nel presente e nel passato tuttavia concorrono a mettere in seria crisi l'ipotetica origine dalla lingua islamica del termine.\nInvece secondo Santi Correnti, che rigetta le origini del termine dall'arabo, sarebbe un termine piuttosto recente, forse derivato dal dialetto toscano, trovando un riscontro nella parola \"maffia\". Correnti sostiene l'origine toscana ritenendo che nei primi documenti giuridici riferentisi alla mafia, questo termine veniva trascritto con due \"f\", quindi \"alla toscana\". Tuttavia nei documenti menzionati, tale termine viene trascritto alternativamente sia con due \"f\" sia alla siciliana con una \"f\". Di una origine non siciliana quanto piuttosto dal nord Italia parla anche Pasquale Natella che ricorda come a Vicenza e Trento si usasse il vocabolo maff\u00eca per indicare la superbia e la \u00abpulizia glottologica [...] va subito applicata in Venezia dove a centinaia di persone deve essere impedito di pronunciare S. Maff\u00eca [...]. La diceria copriva, si vede, l'intera penisola e nessuno poteva salvarsi; in tutte le caserme ottocentesche maff\u00eca equivaleva a pavoneggiarsi e copriva il colloquio quotidiano cos\u00ec in Toscana come in Calabria, dove i delinquenti portavano i capelli alla mafiosa\u00bb. In merito, Marino ne ha voluto ribadire la propria opposizione, in considerazione del fatto che il Correnti (che comunque il Marino non menziona direttamente) ha negato finanche che la mafia avesse origine siciliana, avendola considerata un fenomeno di importazione, senza spiegare n\u00e9 come \"un fenomeno importato\" sia potuto attecchire in Sicilia in modo cos\u00ec capillare con caratteristiche quasi uniche, ignorando quindi le complesse vicende storiche, sociali, culturali ed economiche, tipiche della Sicilia e non accostabili a nessuna altra realt\u00e0 territoriale esterna alla Sicilia, n\u00e9 in che modo un termine \"non siciliano\" sia potuto arrivare ed attecchire in Sicilia in modo cos\u00ec diffuso (e non solo in connessione con la celebre organizzazione criminale siciliana, ma anche nei significati riferiti dal Pitr\u00e9) come in nessuna altra parte, tanto che \u00e8 attraverso la Sicilia che tale termine \u00e8 stato storicamente conosciuto a livello di massa, \"provenendo da altre terre\". Per Marino, quindi, il Correnti ha creduto di salvare l'onore della Sicilia adducendo sue personali considerazioni, senza base storica. Questo tuttavia non mina affatto l'intuizione del Correnti che rimane ancora una delle ipotesi pi\u00f9 note e valide sull'origine del termine. \nVa infine ricordato quanto scritto gi\u00e0 nel 1876 da Vincenzo Mortillaro nel suo \"Nuovo dizionario siciliano-italiano\" per mafia: \u00abVoce piemontese introdotta nel resto d'Italia ch'equivale a camorra\u00ab\u00bb. Tale definizione ci ricorda come, nel 1876, il lemma appare di lingua italiana e non di lingua siciliana. Altrettanto significativo il fatto che Mortillaro specifichi che il fenomeno mafioso in Sicilia prende il nome di \"camorra\". Tale importante riferimento dunque, pu\u00f2 dimostrare come ogni tentativo di associare il termine \"mafia\" o \"maffia\" ad un qualsiasi vocabolo in lingua araba sia da considerarsi superato o comunque per nulla documentabile.\nI tratti e le caratteristiche distintive.\nLe analisi moderne del fenomeno considerano la mafia, prima ancora che un'organizzazione criminale, un \"sistema di potere\" fondato sul consenso e l'omert\u00e0 della popolazione e sul controllo sociale che ne consegue; ci\u00f2 evidenzia come la sua principale garanzia di esistenza non stia tanto nei proventi delle attivit\u00e0 illegali sicuramente importanti, quanto nel consenso della popolazione e nelle collusioni con funzionari pubblici, istituzioni dello Stato e politici, ovvero nel supporto sociale.\nDi conseguenza il termine viene spesso usato per indicare un modo di fare o meglio di organizzare attivit\u00e0 illecite. Le organizzazioni appartenenti al genere hanno una propria e tipica struttura, e spesso adottano comportamenti basati su un modello di economia statale ma parallela e sotterranea. L'organizzazione mafiosa trae profitti e vantaggi sia da tutti i tipi di attivit\u00e0 illecite, ma anche dall'insediarsi nell'economia legale per investire e riciclare i lauti proventi.\nI capimafia (spesso a causa della latitanza) comunicano principalmente in modo scritto (in Italia, ad esempio, fanno spesso uso di biglietti di carta detti \"pizzini\") poich\u00e9 non sempre sono in grado di comunicare di persona a tutti i loro sottoposti (capifamiglia, picciotti) con determinati mezzi di comunicazione (come il telefono e la posta) poich\u00e9 suscettibili di intercettazioni. I mafiosi, che vengono definiti in certi contesti \u00abpersone di rispetto o uomini d'onore\u00bb, svolgono anche la funzione e il ruolo di \"giudici\": ricevono le denunce al posto delle autorit\u00e0, risolvono contrasti familiari ed economici, chiedono ed ottengono voti per un dato candidato che, una volta eletto, ricambier\u00e0 l'appoggio concedendo favori alla cosca infettando l'amministrazione pubblica e il sistema della giustizia. La mafia non si presenta quindi come un anti-Stato, ma come uno \"Stato\" parallelo allo Stato di diritto, che offre \"servizi di protezione\", esige e gestisce le \"tasse\" (pizzo, usura, eccetera) e \"amministra\" con la violenza e l'intimidazione il suo territorio.\nI mafiosi fondano il loro potere soprattutto sul consenso sociale delle popolazioni, sul sostegno (estorto o volontario) di operatori economici (ad esempio si consideri il mondo dell'imprenditoria e delle banche) e sul substrato culturale, ancora familistico e feudale, generalmente piuttosto arretrato dal punto di vista socio-culturale.\nIl vincolo mafioso \u00e8 inestinguibile.\nNel mondo.\nIl fenomeno \u00e8 diffuso in quasi tutti gli Stati del mondo\nAlbania.\n\u00c8 presente e diffusa nel sud dell'Albania e nel Kosovo ma ha esteso ramificazioni in quasi tutti gli Stati membri dell'Unione europea. \u00c8 strutturata in clan su base familiare e le attivit\u00e0 di rilievo sono principalmente il traffico di droga su larga scala, sfruttamento della prostituzione, tratta di esseri umani e traffico di armi. I clan albanesi hanno stretto accordi con i cartelli colombiani e la mafia turca per l'acquisto di grosse partite di eroina e cocaina destinate ai mercati europei ed hanno impiantato estese piantagioni di marijuana nel sud dell'Albania per produrre in proprio questa droga.\nBrasile.\nIn Brasile sono presenti almeno una trentina di gruppi criminali che controllano le locali \"favelas\", ma il \"Primeiro Comando da Capital\" (PCC) di San Paolo, il \"Comando Vermelho\" (CV) di Rio de Janeiro e la \"Familia do Norte\" (FdN) di Manaus, sono le organizzazioni criminali pi\u00f9 potenti e sanguinarie, nate negli anni '90 nel violento contesto carcerario brasiliano. In particolare il PCC conta circa 30.000 affiliati e la sua attivit\u00e0 principale (oltre a omicidi, furti e sequestri di persona) \u00e8 il traffico di cocaina: la materia prima \u00e8 direttamente nei confinanti Per\u00f9 e Bolivia e fatta transitare dal Paraguay da contrabbandieri affiliati al PCC (che gestiscono anche la fiorente produzione di marijuana paraguayana) per giungere ai consumatori nelle metropoli di San Paolo, Curitiba o Rio de Janeiro mentre il resto dei carichi viene imbarcato soprattutto dal porto di Santos, nello Stato di San Paolo, e fanno scalo in Africa occidentale (soprattutto in alcuni Stati di lingua portoghese come Capo Verde e Guinea Bissau) per andare a rifornire il 60% del mercato europeo. In quest'ottica il PCC ha stabilito importanti accordi con la 'Ndrangheta e infatti, a partire dal 2014, sono aumentati nel porto di Gioia Tauro i sequestri di cocaina proveniente da Santos.\nCecenia.\nLa Ob\u0161\u010dina (\u041e\u0431\u0449\u0438\u043d\u0430, una parola russa che significa letteralmente \"comunit\u00e0\") - conosciuta anche come mafia cecena - \u00e8 una delle pi\u00f9 grandi ed importanti forme di criminalit\u00e0 organizzata dell'ex-Unione Sovietica.\nCosa esattamente colleghi il crimine organizzato ceceno ai movimenti politici di natura indipendentista, al fondamentalismo islamico e, in generale, ai conflitti odierni del Caucaso \u00e8 ancora oggetto di dibattito.\nCina.\nLe Triadi cinesi sono delle organizzazioni criminali raggruppate in diversi cartelli, che hanno il centro dei loro interessi ad Hong Kong e ramificazioni pressoch\u00e9 internazionali, in particolare in quasi tutta l'Asia (nel sud della Cina in particolare ma anche a Taiwan e nel Sud-est asiatico), Europa, Nord America, Oceania.\nColombia.\nNel paese operano diversi cartelli - conosciuti come cartelli colombiani - dediti soprattutto al traffico di droga, specialmente cocaina. I pi\u00f9 famosi sono stati:\nI gruppi emergenti attuali (dal 2006), invece, sono chiamati \"BACRIM\" (Bandas Criminales), nati dall'unione tra esponenti dei precedenti cartelli e dei gruppi paramilitari colombiani, sempre dediti al traffico di cocaina tra Colombia, Nord America ed Europa. Le principali BACRIM sono:\nFrancia.\nLe zone con il pi\u00f9 alto tasso di criminalit\u00e0 in Francia sono l\u2019Ile-de-France, la Provence-Alpes-C\u00f4te-d\u2019Azur e la Corsica. Il grande banditismo tradizionale corso-marsigliese \u00e8 stato attivo soprattutto nel traffico di droga e nel riciclaggio. Tra gli anni \u201950 e \u201970 Marsiglia \u00e8 stata infatti il centro della French Connection, la rete criminale corsa che forniva eroina agli Stati Uniti. L\u2019organizzazione \u00e8 stata smantellata grazie alle indagini, tra gli altri, del giudice Pierre Michel, poi ucciso nel 1981.\n\u00c8 segnalata inoltre l'attivit\u00e0 di gruppi criminali stranieri:\nGiappone.\nNel paese opera la Yakuza, organizzazione criminale riconosciuta come legale in Giappone - eccetto che per alcune attivit\u00e0, che sono invece proibite - che \u00e8 presente anche negli USA.\nItalia.\nIl fenomeno \u00e8 estremamente diffuso nel paese, con la presenza di grandi organizzazioni criminali, diffuse anche a livello internazionale in molti Stati del mondo. Le pi\u00f9 famose per tradizione secolare sono:\nAltre organizzazioni importanti sono nate nella seconda met\u00e0 del XX secolo come succursali delle tre mafie tradizionali per poi assumere una connotazione propria: possiamo infatti annoverare la Banda della Magliana, la Stidda, la Camorra barese, la Nuova Camorra Pugliese, Sacra Corona Unita, la Societ\u00e0 foggiana, i Basilischi e la Mala del Brenta.\nLe principali infiltrazioni di gruppi malavitosi stranieri presenti sono:\nIrlanda.\nLa mafia irlandese opera sia in Irlanda che negli USA. Nella madrepatria collabora con cartelli della droga come quello di Kinahan.\nIsraele.\nDiffusa anche in Russia e soprattutto negli USA, ove \u00e8 conosciuta come \"sindacato ebraico\" o \"kosher nostra\" con l'immigrazione a partire dall'inizio del XX secolo.\nMarocco.\nLa mafia marocchina, nota anche come Mocro Mafia, \u00e8 un'organizzazione criminale specializzata nel traffico di grandi quantit\u00e0 di cocaina e droghe sintetiche, essendo uno dei partecipanti pi\u00f9 dominanti nel mercato europeo traffico di droga. Il termine \"Mocro Mafia\" include anche i boss dell'hashish marocchino e i trafficanti del Marocco meridionale che svolgono un ruolo chiave nel traffico di droga africano, cos\u00ec come nel traffico di esseri umani, nel traffico di armi e nel traffico di contrabbando come sigarette e alcol, sebbene siano visti come un'entit\u00e0 separata dai Mocro Maffia che sono attivi principalmente nella parte settentrionale del Marocco e in Europa. Le reti criminali marocchine in Europa sono attive principalmente dagli anni 1990 ed esistono principalmente in Belgio e nei Paesi Bassi. Queste reti criminali hanno relazioni privilegiate con i cartelli della droga colombiani e messicani e spesso importano droga in Europa attraverso i porti di Anversa, Rotterdam e Algeciras. In Italia, la mafia marocchina \u00e8 pi\u00f9 presente nel traffico di droga e di esseri umani, e mantiene anche alleanze con la Camorra e con la 'Ndrangheta.\nMessico.\nNel paese operano diversi cartelli dediti soprattutto al traffico di droga, all'origine della cosiddetta \"guerra messicana della droga\". I cartelli messicani detengono il monopolio della produzione ed esportazione di stupefacenti destinati agli Stati Uniti d'America (soprattutto cocaina, marijuana, eroina e metanfetamine). Secondo l'FBI, i cartelli messicani si concentrano solo sulla distribuzione all'ingrosso, lasciando le vendite al dettaglio alle bande di strada di origine messicana (\"La Eme\", \"Nuestra Familia\", \"Sure\u00f1os\" e tante altre). Sono infatti collegati a numerose \"gang\" e non prendono posizione nei numerosi conflitti che si scatenano di tanto in tanto tre le bande degli Stati Uniti.\nI pi\u00f9 famosi cartelli messicani sono:\nNigeria.\nIn Nigeria operano diverse confraternite dette \"Cults\"; la pi\u00f9 importante \u00e8 la Black Axe, un'organizzazione di tipo mafioso nata negli anni '70 a seguito della crisi del petrolio. La Black Axe \u00e8 operativa anche in paesi europei, americani, sudamericani, asiatici ma soprattutto in Africa dove essa viene considerata la pi\u00f9 importante e potente. Le attivit\u00e0 maggiormente svolte sono: narcotraffico, prostituzione, omicidio, traffico di armi, contrabbando, usura, estorsione, gioco d'azzardo e riciclaggio di denaro.\nPaesi Bassi.\nNei Paesi Bassi si utilizza il termine slang \"Penose\" per indicare i gruppi criminali olandesi, che sono diventati leader nella produzione di droghe sintetiche.\nAltre organizzazioni criminali non autoctone operanti in territorio olandese sono:\nRussia.\nComunemente identificata come \"Organizatsya\" operava principalmente in Russia, ma si \u00e8 espansa anche in Europa (soprattutto dell'est) e negli Stati Uniti d'America. In Italia \u00e8 abbastanza diffusa in Emilia-Romagna. Le attivit\u00e0 sono molto diversificate, con coinvolgimento anche nel traffico di organi.\nSerbia.\nLa \"Na\u0161a Stvar\" in origini era dedita soprattutto al traffico di sigarette e al contrabbando in generale, successivamente ha esteso la sua attivit\u00e0 al traffico d'armi, traffico di droga, racket della prostituzione e gioco d'azzardo.\nStati Uniti d'America.\nNel paese non vi \u00e8 una mafia autoctona, per\u00f2 operano molte organizzazioni criminali di altri paesi del mondo; essenzialmente formate da immigrati, come ad esempio i cartelli messicani, cosa nostra statunitense, la mafia irlandese, la Yakuza, la \"Triade\" e \"kosher nostra\".\nTurchia.\nL'attivit\u00e0 di rilievo internazionale della mafia turca riguarda per lo pi\u00f9 il traffico di droga ed in particolare di eroina."}
{"id": "2541955", "revid": "287204", "url": "https://it.wikipedia.org/wiki?curid=2541955", "title": "Orlando Pucci", "text": "Biografia.\nOperaio della Buitoni dal 1941, combatt\u00e9 in formazioni partigiane dal 1943 al 1945, dapprima in Valtiberina e successivamente nel Nord Italia.\nMembro della \"Compagnia \"Eduino Francini\"\", ebbe un ruolo di rilievo negli scontri che portarono alla presa di Sansepolcro (3 agosto 1944) e alla sua difesa in attesa dell'arrivo delle truppe Alleate (3 settembre).\nDopo la liberazione di Sansepolcro, con circa cinquanta partigiani biturgensi oltrepass\u00f2 la Linea Gotica unendosi alla \"Divisione Cremona\" e partecip\u00f2 alla liberazione di Alfonsine, per poi combattere nel basso Veneto fino a raggiungere Chioggia.\nSuccessivamente \u00e8 stato riconosciuto \"Partigiano Combattente\" da parte del Comandante Alleato in Italia Harold Alexander ed insignito della Croce di guerra al valor militare, del \"Diploma d'onore del Presidente della Repubblica al combattente per la libert\u00e0 1943-1945\" e della medaglia d'oro della Regione Toscana come dirigente sindacale partigiano e combattente nella Guerra di liberazione italiana.\nHa inoltre ricevuto riconoscimenti dal Comune di Alfonsine per la battaglia del Senio e la liberazione della cittadina romagnola.\nNegli anni cinquanta \u00e8 stato assessore alla cultura e agli affari sociali del Comune di Sansepolcro. Nel frattempo si \u00e8 adoperato all'interno del sindacato, diventando negli anni settanta presidente del Consiglio di Fabbrica della Buitoni e successivamente membro prima del Consiglio nazionale e poi della Segreteria nazionale del sindacato Pastai e Mugnai.\nA lungo Presidente della locale sezione dell'ANPI, ha raccontato le vicende belliche del dopo 8 settembre nel libro \"Sansepolcro 1943 - 1945\". \u00c8 morto a Sansepolcro nel 2007."}
{"id": "2541956", "revid": "26244370", "url": "https://it.wikipedia.org/wiki?curid=2541956", "title": "Popolazione nativa americana", "text": ""}
{"id": "2541964", "revid": "287204", "url": "https://it.wikipedia.org/wiki?curid=2541964", "title": "International Tennis Championships 1997", "text": "L'International Tennis Championships 1997 \u00e8 stato un torneo di tennis giocato sul cemento. \u00c8 stata la 5\u00aa edizione dell'International Tennis Championships, che fa parte della categoria ATP World Series nell'ambito dell'ATP Tour 1997. Si \u00e8 giocato a Coral Springs in Florida, dal 5 maggio al 12 maggio 1997.\nCampioni.\nSingolare.\n Jason Stoltenberg ha battuto in finale Jonas Bj\u00f6rkman 6-0, 2-6, 7-5\nDoppio.\n Dave Randall / Greg Van Emburgh hanno battuto in finale Luke Jensen / Murphy Jensen 6-7, 6-2, 7-6"}
{"id": "2541966", "revid": "3535", "url": "https://it.wikipedia.org/wiki?curid=2541966", "title": "Corna di Fachiro", "text": ""}
{"id": "2541967", "revid": "26244571", "url": "https://it.wikipedia.org/wiki?curid=2541967", "title": "Latifondisti", "text": ""}
{"id": "2541968", "revid": "339392", "url": "https://it.wikipedia.org/wiki?curid=2541968", "title": "Truppe inglesi", "text": ""}
{"id": "2541969", "revid": "767487", "url": "https://it.wikipedia.org/wiki?curid=2541969", "title": "Quattro figli unici", "text": "Quattro figli unici \u00e8 un film del 1992, diretto dal regista Fulvio Wetzl.\nTrama.\nIl film racconta la storia di una famiglia anomala, una cosiddetta 'famigliastra', cos\u00ec composta: Virginia Benincasa, giornalista in carriera, svampita quanto basta; sua figlia Micol, 'mediorenne' (12 anni appena compiuti) che passa le giornate intere davanti ad un enorme computer, regalatole dal padre, Ennio, dirigente della Apple; Paolo, adolescente problematico, figlio di Ennio e della prima moglie, 'lasciato in eredit\u00e0' a Virginia. La casa \u00e8 frequentata spesso dal fidanzato di Virginia, Giorgio Coletti, un trentenne che lavora nel cinema, con tutte le difficolt\u00e0 che questo comporta. \"Quattro figli unici\" appunto, come li definisce Micol sardonicamente, in una delle prime scene.\nI quattro vivono trincerati ciascuno nella propria stanza (Giorgio staziona nella 'zona ospiti', il salone), e la comunicazione tra loro \u00e8 pressoch\u00e9 azzerata. Questo equilibrio precario si rompe quando Virginia una mattina, entrando nella stanza di Paolo, scopre che il figlio non ha dormito a casa. Ne chiede ragione a Micol e la figlia le dice che sono tre giorni che il fratello non torna. Immediatamente Virginia convoca Giorgio ed insieme i due perlustrano i luoghi tipici che frequenta Paolo: la discoteca, la collina del motocross, la sala-giochi. Scoprono cos\u00ec che Paolo ha scambiato con un amico la propria moto da cross con una moto da strada, nell'intento quindi di viaggiare a lungo. Virginia a questo punto convoca il padre di Paolo, Ennio. I due affidano le indagini private all'ispettore Moretti. Giorgio, rimasto da solo a casa, fa una scoperta sconcertante: tutta la casa \u00e8 disseminata di microfoni, posizionati da Micol, stanza per stanza. La ragazzina registra da tempo tutte le conversazioni della famiglia. Dentro un armadio Giorgio scopre una vera e propria nastroteca. Si mette ad ascoltare i nastri, cominciando da quelli pi\u00f9 'imbarazzanti': quelli che registrano le sue notti d'amore con Virginia. Le scene che Giorgio ascolta sono visualizzate sullo schermo. Micol rientra da scuola e scopre che Giorgio ha violato il suo segreto. Dopo una reazione violenta la bambina decide di collaborare: i nastri possono contenere qualche dialogo che riveli le reali motivazioni della fuga di Paolo. Sistematicamente Giorgio e Micol ascoltano i nastri e sullo schermo si snocciolano una serie di situazioni che spiegano bene le dinamiche interne della 'famigliastra'. Anche Ennio si sente qualche volta, quinto incomodo di un immaginario 'gioco dei quattro cantoni'. Ennio e Virginia intanto, seguendo le indicazioni dell'ispettore non approdano a nulla. Ad un certo punto Moretti li porta in una fabbrica abbandonata dove c'\u00e8 il cadavere nudo di un adolescente coetaneo di Paolo. Finalmente Micol scopre che il fratello ha lasciato registrato sul suo computer un gioco, risolto il quale si scoprir\u00e0 il luogo dell'appuntamento con Paolo. Il ragazzo \u00e8 in Veneto. Virginia, Micol e Giorgio raggiungono il Nord in macchina. Paolo li aspetta nel salone centrale di una villa palladiana a Lonigo, ma quando il terzetto arriva, trova, oltre a Paolo, il padre Ennio, giunto, seguendo altri percorsi e intuizioni, prima di loro."}
{"id": "2541970", "revid": "1311571", "url": "https://it.wikipedia.org/wiki?curid=2541970", "title": "Jos\u00e9 Iraragorri", "text": "Carriera.\nFu un importante goleador dell'Athletic Bilbao, con cui vinse quattro campionati ed altrettante Coppe di Spagna. Dopo una breve parentesi in Argentina, torn\u00f2 a Bilbao, dove ricopr\u00ec il ruolo di allenatore, vincendo un'altra coppa del Re. Con la Nazionale di calcio della Spagna disput\u00f2 sette partite, scendendo in campo anche nel Campionato mondiale di calcio 1934."}
{"id": "2541971", "revid": "339392", "url": "https://it.wikipedia.org/wiki?curid=2541971", "title": "O Alquimista", "text": ""}
{"id": "2541972", "revid": "1305772", "url": "https://it.wikipedia.org/wiki?curid=2541972", "title": "Cladonia beaumontii", "text": "Cladonia beaumontii (Tuck.) Vain., \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dal collezionista Beaumont della Contea di Conecuh (Alabama).\nCaratteristiche fisiche.\nIl fotobionte \u00e8 principalmente un'alga verde delle Trentepohlia.\nHabitat.\nQuesta specie \u00e8 piuttosto rara e la si rinviene negli strapiombi calcarei boscosi.\nLocalit\u00e0 di ritrovamento.\nLa specie \u00e8 stata rinvenuta nelle seguenti localit\u00e0:\nTassonomia.\nQuesta specie appartiene alla sezione Perviae; a tutto il 2008 non sono state identificate forme, sottospecie e variet\u00e0."}
{"id": "2541978", "revid": "26244812", "url": "https://it.wikipedia.org/wiki?curid=2541978", "title": "Abbronzatissimi 2 - un anno dopo", "text": ""}
{"id": "2541979", "revid": "119163310", "url": "https://it.wikipedia.org/wiki?curid=2541979", "title": "Lago di Paola", "text": "Il lago di Paola (detto anche \"\"laguna di Sabaudia\" o \"lago di Sabaudia\"\") \u00e8 un lago salmastro costiero, della provincia di Latina, nel Lazio.\nStoria.\nL'uomo \u00e8 presente sulle rive del lago fin dalla preistoria. Ritrovamenti di antiche ville e cisterne risalgono addirittura al I secolo a.C., mentre per il Canale Romano dovremo aspettare l'imperatore Nerone, che ne ordin\u00f2 la costruzione, probabilmente per creare un percorso di navigazione sicuro dal porto di Ostia fino al lago di Averno. L'ambizioso progetto fu in seguito abbandonato.\nDi preciso tra il XII e il XIV secolo furono i monaci benedettini a ristabilirsi sulle sue rive, nel \"Santuario della Sorresca\", e qui avviarono una prima attivit\u00e0 ittica. Successivamente, Papa Bonifacio VIII affid\u00f2 il lago alla famiglia Caetani, in quanto rientrava all'interno del \"Feudo del Circeo\". L'area del lago era paludosa e malsana, per questo l'Amministrazione Pontificia avvi\u00f2 i lavori di bonifica e nel 1721 ripristin\u00f2 il Canale Romano, ma fu solo grazie ai lavori di bonifica dell'Agro Pontino che il lago di Paola assunse l'aspetto odierno. Nel 1888 Clementino Scalfati acquist\u00f2 il lago, che divenne oggetto di un lungo contenzioso giuridico, oggi concluso con il riconoscimento dei diritti della famiglia.\nDescrizione.\nCon una superficie di circa 3,9 km\u00b2 (completamente compresa all'interno del comune di Sabaudia e del parco nazionale del Circeo), un perimetro di circa 20 km, una profondit\u00e0 media di 4,5 metri ed una profondit\u00e0 massima di 10 metri, \u00e8 separato dal mare dalla duna litoranea e il ricambio idrico \u00e8 assicurato da 2 canali artificiali: la foce del Caterattino e la foce del canale Romano a Torre Paola. Collegato al vicino lago di Caprolace tramite il Canale di Fossa Augusta, insieme ad esso e agli altri due laghi di Fogliano e dei Monaci fa parte di una \"Zona Umida di interesse Internazionale\". \u00c8 vietata la navigazione a motore e ospita una ricca produzione di itticoltura con mitili e ostriche ed \u00e8 sede di canottaggio e sport della vela. Dal 1888 \u00e8 propriet\u00e0 della famiglia Scalfati, che ha acquistato il bacino lacustre dal cavalier Giachetti, dopo che lo Stato italiano lo aveva alienato nel 1881.\nFlora e fauna.\nLa vegetazione che caratterizza le rive \u00e8 la tipica macchia mediterranea, resistente al tipo di terreno e alla forte salinit\u00e0 delle sue acque. La fauna \u00e8 composta da: tassi, volpi, ma soprattutto da uccelli che si fermano a svernare proprio sulle sue acque.\nCollegamenti esterni.\nhttp://www.proprietascalfati.it/"}
{"id": "2541982", "revid": "80339", "url": "https://it.wikipedia.org/wiki?curid=2541982", "title": "Separazione", "text": ""}
{"id": "2541985", "revid": "1444886", "url": "https://it.wikipedia.org/wiki?curid=2541985", "title": "Italia unita", "text": ""}
{"id": "2541992", "revid": "599013", "url": "https://it.wikipedia.org/wiki?curid=2541992", "title": "Chiesa di Santa Margherita (Pallare)", "text": "La chiesa di Santa Margherita \u00e8 un luogo di culto cattolico situato nella frazione di Biestro nel comune di Pallare, in provincia di Savona. La chiesa \u00e8 sede della parrocchia omonima dell'unit\u00e0 pastorale di Val Bormida della diocesi di Mondov\u00ec.\nStoria e descrizione.\nUna prima citazione di un edificio religioso nell'odierna frazione di Biestro fu in un documento del 1245; secondo le fonti storiche il sito citato corrisponderebbe all'oratorio della Santissima Annunziata, primo luogo di culto del paese. L'odierno edificio parrocchiale fu invece edificato tra il 1658 e il 1663, ad opera di Pompeo Del Carretto, con la conclusione dei lavori il 20 luglio dello stesso anno.\nAll'interno, ad unica navata con abside rettangolare, sono conservati cicli di affreschi nella volta e una pala d'altare di Carlo Castelli. Tra le statue presenti una dello scultore Antonio Brilla del 1860 raffigurante \"Santa Margherita\" e il gruppo ligneo della \"Santissima Annunziata\" (1867), e \"Nostra Signora del Rosario\" (1791) di Pasquale Navone e Cassiani.\nSia gli interni che le coperture e la cupola sono stati interessati da interventi di recupero tra il 2003 e il 2004."}
{"id": "2541996", "revid": "80598", "url": "https://it.wikipedia.org/wiki?curid=2541996", "title": "Lu pisce spada", "text": ""}
{"id": "2541999", "revid": "983767", "url": "https://it.wikipedia.org/wiki?curid=2541999", "title": "Zar-pu\u0161ka", "text": "Lo Zar-pu\u0161ka (, letteralmente \"Lo Zar (re) dei cannoni\") \u00e8 una gigantesca bombarda commissionata nel 1586 dallo zar Fedor I e realizzato da Andrej \u010cochov. Si trova entro le mura del Cremlino di Mosca, vicino alla gigantesca Campana dello Zar. Il cannone pesa circa 38 tonnellate, \u00e8 lungo 5,34 metri, ha 890\u00a0mm di calibro e un diametro esterno di 1.200\u00a0mm. Nel \"Guinness dei primati\" \u00e8 riportato come il pi\u00f9 grande obice mai realizzato.\nAssieme al nuovo affusto, i proiettili di due tonnellate ciascuno sono stati aggiunti nel 1853. Tali proiettili sono pi\u00f9 larghi della bocca da fuoco, che era stata progettata per lanciare raffiche di 800\u00a0kg di pietre. Secondo la leggenda, i proiettili sono stati realizzati a San Pietroburgo, e sarebbero un simbolo della rivalit\u00e0 fra Mosca e San Pietroburgo.\nIl cannone \u00e8 decorato con rilievi, incluso un ritratto equestre dello zar Fedor. L'affusto originale, in legno, risaliva agli inizi del XIX secolo, ma \u00e8 andato perduto in occasione dell'incendio di Mosca del 1812, quando Napoleone occup\u00f2 la citt\u00e0 durante la campagna di Russia.\nIl cannone \u00e8 stato restaurato nel 1980 nell'accademia Militare Dzerzhinsky, dove \u00e8 stato analizzato e sono state ritrovate tracce di polvere da sparo, ad indicare che il cannone ha fatto fuoco in passato.\nUna replica del cannone \u00e8 stata realizzata nel 2001 presso la fabbrica di armi Izhmash, ed \u00e8 stata poi donata alla citt\u00e0 ucraina di Donec'k, dove \u00e8 collocato in prossimit\u00e0 del municipio."}
{"id": "2542000", "revid": "26245213", "url": "https://it.wikipedia.org/wiki?curid=2542000", "title": "Strada per le Gallie", "text": ""}
{"id": "2542002", "revid": "6923", "url": "https://it.wikipedia.org/wiki?curid=2542002", "title": "Stazione ferroviaria di Porta Susa", "text": ""}
{"id": "2542003", "revid": "1337338", "url": "https://it.wikipedia.org/wiki?curid=2542003", "title": "Stazione Porta Susa", "text": ""}
{"id": "2542006", "revid": "122938057", "url": "https://it.wikipedia.org/wiki?curid=2542006", "title": "Micka\u00ebl Hanany", "text": "Ha rappresentato la ai Giochi olimpici estivi di e . Nel 2014 ad El Paso ha realizzato il record nazionale francese del salto in alto con la misura di 2,34 m."}
{"id": "2542007", "revid": "1272592", "url": "https://it.wikipedia.org/wiki?curid=2542007", "title": "Bulgari del Banato", "text": "I Bulgari del Banato (in lingua bulgara del Banato: \"pal\u0107ene\" o \"ban\u00e1ts\u0107i balgare\", in lingua bulgara: \"\u0431\u0430\u043d\u0430\u0442\u0441\u043a\u0438 \u0431\u044a\u043b\u0433\u0430\u0440\u0438\", traslitterato in \"banatski b\u0103lgari\") sono una distinta minoranza bulgara insediata, a partire dal XVIII secolo, nella regione del Banato, territorio appartenuto alla Monarchia asburgica e, dopo la Prima guerra mondiale, spartita tra Romania, Serbia ed Ungheresi. Al contrario delle altre popolazioni bulgare che professano la religione ortodossa, i Bulgari del Banato appartengono tradizionalmente alla religione cattolica.\nFortemente acculturati alla cultura dell'Europa centrale, parlano una variante particolare della lingua bulgara.\nDemografia.\nA causa della frammentazione della popolazione in diversi stati e a seguito della migrazione verso i territori bulgari, risulta difficile stimare esattamente l'esatto numero di Bulgari del Banato. Il censimento rumeno del 1977 contava 9\u00a0267 Bulgari del Banato in territorio romeno, scesi a 6\u00a0486 nel 2002. Il censimento serbo del 2002 contava 1658 Bulgari in Voivodina.\nI pi\u00f9 importanti centri abitati che ospitano minoranze di bulgari del Banato sono Dude\u0219tii Vechi e Vinga, entrambe in Romania, ma significative minoranze in territorio romeno si trovano anche a Denta, Dude\u0219tii Vechi e Timi\u0219oara. Al di fuori della Romania, significative sono le minoranze in Serbia nei paesi di Ivanovo, Konak e Ja\u0161a Tomi\u0107.\nA seguito della liberazione della Bulgaria, avvenuta nel 1878, molti Bulgari del Banato sono emigrati verso la Bulgaria in paesi quali Asenovo, Bardarski Geran, Dragomirovo, Gostilya, e Bregare dove i Bulgari del Banato convivono con altre minoranze storiche del Banato, come i tedeschi del Banato.\nLingua.\nI bulgari del Banato parlano una particolare variante della lingua bulgara, sviluppatasi con peculiarit\u00e0 proprie a causa sia dell'isolamento della popolazione rispetto agli altri territori di lingua bulgara sia per la vicinanza ed i prestiti provenienti dalle lingue dei territori vicini. Si notano importanti influenze e prestiti dal tedesco, serbo-croato e romeno.\nLa lingua \u00e8 scritta in alfabeto latino, al contrario del bulgaro che utilizza il cirillico."}
{"id": "2542008", "revid": "701660", "url": "https://it.wikipedia.org/wiki?curid=2542008", "title": "Otakar V\u00e1vra", "text": "Biografia.\nNato in quello che all'epoca era territorio dell'Austria-Ungheria, V\u00e1vra ha frequentato l'universit\u00e0 a Brno e Praga, studiando architettura. Tra il 1929 e il 1930, ancora studente, partecip\u00f2 alla realizzazione di un paio di documentari e scrisse alcune sceneggiature. Nel 1931 ha prodotto un film sperimentale, \"Sv\u011btlo pronik\u00e1 tmou\" (It. \"La luce fende le tenebre\"). Il primo film da lui diretto, \"Filosofsk\u00e1 historie\", \u00e8 del 1937.\nIl suo primo lungometraggio \u00e8 stato \"Cech panen Kutnohorsk\u00fdch\", interpretato da Zorka Jan\u016f, sorella della celebre attrice L\u00edda Baarov\u00e1. Zorka Jan\u016f recit\u00f2 per Vavra anche nelle produzioni degli anni quaranta \"Podvod s Rubensem \" e \"Pacientka Dr. Hegla\", mentre la Baarov\u00e1 lavor\u00f2 per lui tra il 1937 e il 1941 in \"Verginit\u00e0\", \"Maskovana milenka\", \"D\u00edvka v modr\u00e9m\" e \"La sua notte\". Alcuni suoi film di questo periodo furono anche distribuiti in Italia.\nNel 1947 V\u00e1vra gir\u00f2 \"Krakatit\" (dal romanzo di Karel \u010capek), un film contenente un forte messaggio pacifista. Dopo la presa del potere da parte dei comunisti nel 1948, V\u00e1vra si adatt\u00f2 alla nuova situazione e produsse film che lodavano il regime ed epici lungometraggi di ambientazione storica che sostenevano l'interpretazione ufficiale del passato. L'ultimo periodo, quando il regime inizi\u00f2 ad allentare la propria presa, fu per lui il migliore: film come \"Una vergine per l'inquisitore\" e \"Komediant\" sono tra i migliori della sua produzione. Quando nel 1989 il partito comunista perse il potere dopo la \"rivoluzione di velluto\" le sovvenzioni statali per il cinema furono soppresse e il progetto di V\u00e1vra per il film storico che stava realizzando, \"Evropa tan\u010dila val\u010d\u00edk\" dovette essere fortemente ridimensionato.\nAttivit\u00e0 di insegnamento.\nNegli anni cinquanta Otakar V\u00e1vra, insieme ad un gruppo di altri registi cecoslovacchi, ha collaborato a fondare la Facolt\u00e0 di cinema dell'Accademia dello spettacolo di Praga (\"Filmov\u00e1 Akademia muzick\u00fdch um\u011bn\u00ed\", FAMU), dove ha insegnato per pi\u00f9 di cinquant'anni (dal 1963 come professore di ruolo). Tra i suoi allievi si ricordano Milo\u0161 Forman e vari altri esponenti del movimento che negli anni sessanta prese il nome di New Wave cecoslovacca.\nPremi.\nOtakar V\u00e1vra \u00e8 considerato da molti il \"Padre della cinematografia ceca\". Nel 1968 lo Stato gli confer\u00ec il titolo di Artista nazionale. Nel 2001 gli \u00e8 stato assegnato il premio \"Leone Ceco\" per il contributo di una vita dato alla cultura ceca, mentre nel 2004 ha ottenuto la \"Medaglia d'onore\" dalla presidenza della repubblica."}
{"id": "2542009", "revid": "287204", "url": "https://it.wikipedia.org/wiki?curid=2542009", "title": "Otakar Vavra", "text": ""}
{"id": "2542010", "revid": "486946", "url": "https://it.wikipedia.org/wiki?curid=2542010", "title": "Scuola di grado superiore", "text": ""}
{"id": "2542023", "revid": "107831", "url": "https://it.wikipedia.org/wiki?curid=2542023", "title": "Yuriorkis Gamboa", "text": "Soprannominato \"El Ciclon de Guant\u00e1namo\", ha vinto la medaglia d'oro alle Olimpiadi di Atene nel 2004 e ai Giochi Panamericani del 2003, come peso mosca.\nCarriera.\nDopo essere fuggito dalla sua terra natale ed essere arrivato in modo quasi misterioso in Germania il 27 aprile 2007, Yuriorkis ha fatto il suo debutto da professionista ad Amburgo, sconfiggendo Alexander Manelyan. Dopo 4 successi consecutivi, si \u00e8 spostato a Miami, in Florida, dove si \u00e8 imposto su Adaiton DeJes\u00fas il 30 ottobre 2007.\nIl primo grande passo fondamentale della sua carriera \u00e8 stato il successo su Darling Jim\u00e9nez, rivale molto quotato a livello internazionale. Contro quest'ultimo, il pugile cubano ha non solo dato mostra della sua classe ma anche di avere le carte in regola per diventare un campione. Infatti, dopo essersi ritrovato al tappeto al 4\u00ba round con l'arbitro che eseguiva il conteggio su di lui, il caraibico si \u00e8 rimesso in piedi, ha continuato a combattere ed \u00e8 riuscito ad ottenere una grande e sonante vittoria."}
{"id": "2542025", "revid": "599013", "url": "https://it.wikipedia.org/wiki?curid=2542025", "title": "Jan Hru\u0161ka", "text": "Professionista dal 1996 al 2007, oltre a vincere due tappe al Giro d'Italia 2000 fu per due volte campione nazionale a cronometro.\nCarriera.\nPassato professionista nel 1996 con la squadra ceca ZVVZ, Hru\u0161ka \u00e8 stato soprattutto un ottimo cronoman.\nOttenne le sue principali vittorie con la maglia della Vitalicio Seguros-Grupo Generali in due tappe a cronometro del Giro d'Italia 2000: il prologo a Roma (che gli permise di indossare la maglia rosa nella prima tappa), davanti a Paolo Savoldelli e Bradley McGee, e la tappa a cronometro dell'ultima settimana, da Brian\u00e7on a Sestriere, alla vigilia dell'arrivo a Milano; grazie a questi due successi concluse il Giro al quattordicesimo posto. Nello stesso anno aveva ottenuto anche un secondo posto nella classifica generale della Tirreno-Adriatico.\nNegli anni seguenti ottenne pochi risultati di rilievo, tra cui si segnalano il terzo posto nella classifica generale del Giro di Germania 2004 e una tappa e la classifica finale nella Cl\u00e1sica de Alcobendas 2006. Pochi giorni dopo quest'ultima vittoria non pot\u00e9 prendere il via alla Volta Ciclista a Catalunya perch\u00e9 fu trovato con un tasso di ematocrito troppo alto. Nel 2007 il suo nome comparve tra quelli dei ciclisti coinvolti nell'Operaci\u00f3n Puerto. Gi\u00e0 nel 2000 fu escluso dai Giochi della XXVII Olimpiade per essere stato trovato positivo a una sostanza dopante."}
{"id": "2542041", "revid": "599013", "url": "https://it.wikipedia.org/wiki?curid=2542041", "title": "Oratorio della Santissima Annunziata (Pallare)", "text": "L'oratorio della Santissima Annunziata \u00e8 un luogo di culto cattolico situato nella frazione di Biestro nel comune di Pallare, in provincia di Savona.\nStoria e descrizione.\nSecondo le fonti storiche risalirebbe ad un documento del 1245 la citazione del primitivo oratorio, antica sede della parrocchiale dell'odierna frazione di Biestro, dal 1663 trasferita nella chiesa di Santa Margherita. Ancora citato in alcune visite vescovili del 1573, fu proprio dopo l'edificazione della chiesa che s'intitol\u00f2 l'edificio alla Santissima Annunziata, divenendo sede della locale confraternita dei Disciplinanti.\nUtilizzato fino agli anni sessanta del XX secolo risulta oggi in stato di abbandono, anche se interventi di recupero tra il 2003 e il 2004 ne hanno permesso il recupero delle coperture.\nAll'interno sono conservati cicli di affreschi ritraente la \"Sacra Famiglia\", databile al XIV secolo, e il \"Battesimo di san Giovanni Battista\" anch'esso molto probabilmente databile al Trecento. Altri oggetti conservati un crocifisso e un'antica campana del 1724."}
{"id": "2542045", "revid": "26245858", "url": "https://it.wikipedia.org/wiki?curid=2542045", "title": "Diocesi di Capaccio", "text": ""}
{"id": "2542048", "revid": "123943280", "url": "https://it.wikipedia.org/wiki?curid=2542048", "title": "Interstate 5", "text": "La Interstate 5 (I-5) \u00e8 la principale autostrada Interstate Highway sulla costa occidentale, parallela alla costa pacifica.\nSi estende da sud a nord per collegando il Canada con il Messico attraversando gli Stati degli USA di California, Oregon e Washington. La sua estremit\u00e0 meridionale, a ridosso della citt\u00e0 messicana di confine di Tijuana, \u00e8 il prosieguo della Mexico Federal Highway 1, mentre quella settentrionale si trova in Canada e prosegue come British Columbia Highway 99.\nLa Interstate 5 \u00e8 l'unica autostrada statunitense che \"tocca\" sia il Messico sia il Canada; questa autostrada collega le principali citt\u00e0 della California (San Diego, Santa Ana, Los Angeles, Oakland, San Francisco, Sacramento, Redding, Mount Shasta, Weed e Yreka), Oregon (Ashland, Medford, Grants Pass, Roseburg, Eugene, Salem e Portland) e Washington (Tacoma, Seattle, Everett, Mount Vernon e Bellingham)."}
{"id": "2542055", "revid": "26246065", "url": "https://it.wikipedia.org/wiki?curid=2542055", "title": "Incendio di Mosca del 1812", "text": ""}
{"id": "2542056", "revid": "1924342", "url": "https://it.wikipedia.org/wiki?curid=2542056", "title": "Jos\u00e9", "text": ""}
{"id": "2542058", "revid": "124244481", "url": "https://it.wikipedia.org/wiki?curid=2542058", "title": "Sordio", "text": "Sordio (\"S\u00f6rdi\" in dialetto lodigiano) \u00e8 un comune italiano di abitanti della provincia di Lodi in Lombardia.\nStoria.\nSordio, antica localit\u00e0 agricola, fu attestata per la prima volta nel 1034.\nIn et\u00e0 napoleonica (1809-16) fu frazione di Cologno, recuperando l'autonomia con la costituzione del Regno Lombardo-Veneto.\nSordio ha conosciuto un importante sviluppo demografico ed edilizio a partire dagli anni cinquanta del XX secolo, favorito dalla vicinanza alla Via Emilia e alla ferrovia Milano-Bologna.\nSociet\u00e0.\nEtnie e minoranze straniere.\nAl 31 dicembre 2009 gli stranieri residenti nel comune di Sordio in totale sono 322, pari al 10,37% della popolazione. Tra le nazionalit\u00e0 pi\u00f9 rappresentate troviamo:\nGeografia antropica.\nIl territorio comunale comprende il capoluogo e le localit\u00e0 Cascina Roncolo e Casa Cambi\u00e8.\nInfrastrutture e trasporti.\nStrade.\nIl centro abitato di Sordio \u00e8 lambito dalla strada statale 9 Via Emilia, che collega Milano con Lodi e Piacenza.\nDalla Via Emilia si dirama un'importante strada provinciale, diretta verso Dresano e Peschiera Borromeo, che divide il paese di Sordio in due parti.\nFerrovie.\nIl limite sud del territorio comunale \u00e8 lambito dalla ferrovia Milano-Bologna, aperta nel 1861, e dalla linea ad alta velocit\u00e0, attivata nel 2008.\nSulla linea storica \u00e8 presente una fermata, denominata \"San Zenone al Lambro\", che serve tuttavia il centro abitato di Sordio (e la frazione Villa Bissone nel comune di San Zenone al Lambro). La fermata \u00e8 servita dai treni della linea S1 (Saronno-Milano-Lodi) del servizio ferroviario suburbano di Milano.\nDal 1880 al 1931 Sordio fu servita dalla tranvia interurbana Milano-Lodi, che correva lungo la Via Emilia.\nAmministrazione.\nSegue un elenco delle amministrazioni locali."}
{"id": "2542064", "revid": "6923", "url": "https://it.wikipedia.org/wiki?curid=2542064", "title": "Pezzi di artiglieria pi\u00f9 grandi per calibro", "text": "Questa lista dei pi\u00f9 grandi pezzi di artiglieria per calibro elenca i pezzi di artiglieria realizzati nel corso della storia, in ordine di calibro decrescente, separati in base al tipo di proiettili.\nProiettili in pietra o metallo.\nCannoni di calibro notevole che sparavano proiettili in pietra sono stati realizzati in Europa occidentale durante il XIV e XV secolo, seguendo la logica di aumentare l'efficacia aumentando le dimensioni e dando vita a gigantesche bombarde in ferro o bronzo. Nel XVI secolo si ebbe la transizione dai proiettili in pietra ai pi\u00f9 compatti ed efficaci proiettili in metallo. La tendenza a realizzare cannoni dalla ricarica rapida e con calibri standardizzati rese presto le bombarde obsoleti oggetti da esposizione.\nProiettili esplosivi.\nNell'era industriale vennero introdotti i proiettili esplosivi, e l'evoluzione della metallurgia e dell'ingegneria permisero di realizzare cannoni di dimensioni notevoli. Nel secondo dopoguerra lo sviluppo dell'artiglieria di calibro notevole \u00e8 stato abbandonato a favore dell'industria missilistica."}
{"id": "2542065", "revid": "767487", "url": "https://it.wikipedia.org/wiki?curid=2542065", "title": "Tell All Your Friends", "text": "Tell All Your Friends \u00e8 l'album di debutto dei Taking Back Sunday, pubblicato dalla Victory Records nel 2002.\nTracce.\nBonus CD.\nCD side"}
{"id": "2542067", "revid": "767487", "url": "https://it.wikipedia.org/wiki?curid=2542067", "title": "Tre uomini in frak", "text": "Tre uomini in frak \u00e8 un film in bianco e nero del 1932 diretto da Mario Bonnard. Il film \u00e8 anche noto col titolo alternativo \"L'amore che canta.\" Girato secondo il sistema del doppio cast, fu realizzato in italiano (con questo cast) e in francese, con i De Filippo sostituiti da attori comici di madre lingua. Tito Schipa manteneva il suo ruolo recitando in francese.\nAl momento la versione estera, intitolata \"I sing for you alone\" \u00e8 disponibile, mentre della versione italiana, impreziosita oltre che dalla partecipazione dei De Filippo anche da Milly, si \u00e8 persa ogni traccia. \u00c8 uno dei piccoli \"graal\" della cinematografia perduta.\nTrama.\nIn questo film i De Filippo interpretano una parte minore e fanno da spalla a Tito Schipa il cui ruolo \u00e8 quello di un bravo tenore terrorizzato dal pubblico e sfruttato da due \"compari\" (Gilberto e Andrea) al primo dei quali \"presta\" la sua voce non riuscendo ad esibirsi in prima persona; in questo modo Gilberto diventa famoso al suo posto; infine, quando arriva il successo, il cantante si riappropria della sua voce.\nProduzione.\nIl film fu prodotto da Giuseppe Amato per la Caesar Film. Venne girato in due versioni, una italiana dal titolo \"Tre uomini in frack\" e una francese dal titolo \"Trois hommes en habit\".\nDistribuzione.\nIl film in Italia e in Francia venne distribuito dalla Caesar Film e dalla Prima Film in una versione di 70 minuti, mentre negli Stati Uniti usc\u00ec in una versione di 58 minuti, distribuita dalla J.H. Hoffberg Company.\nNel 1994, la Bel Canto Society lo distribu\u00ec negli USA in video in una versione doppiata in inglese.\nDate di uscita.\nAlias"}
{"id": "2542071", "revid": "1305772", "url": "https://it.wikipedia.org/wiki?curid=2542071", "title": "Jump (Van Halen)", "text": "Jump \u00e8 una canzone del gruppo musicale statunitense Van Halen, pubblicata nel dicembre 1983 come singolo di lancio dell'album \"1984\".\n\u00c8 l'unico singolo del gruppo ad aver raggiunto il primo posto della Billboard Hot 100, che mantenne per cinque settimane consecutive nel marzo 1984. La canzone differisce dallo stile originario dei Van Halen, in quanto guidata da un'orecchiabile riff di sintetizzatore (eseguito su una Oberheim OB-Xa), anche se si caratterizza comunque per un pregevole assolo di chitarra, che \u00e8 stato definito da Eddie van Halen come il migliore che abbia mai composto.\n\"Jump\" \u00e8 una delle canzoni pi\u00f9 famose e riconoscibili del gruppo, e ha avuto il merito di introdurre l'utilizzo di tastiere e sintetizzatori in brani hard rock, influenzando diverse band che a partire dalla seconda met\u00e0 degli anni ottanta troveranno il successo commerciale.\nAntefatti.\nIl famoso riff di sintetizzatore era stato composto da Eddie van Halen intorno al 1981, ma all'epoca venne rifiutato dagli altri membri della band. Nel 1983, il produttore Ted Templeman chiese a David Lee Roth di prestare maggiore attenzione a quell'idea musicale. Il cantante cominci\u00f2 dunque ad ascoltare pi\u00f9 volte il pezzo, e trov\u00f2 l'ispirazione per scrivere il testo dopo aver sentito al telegiornale la notizia di uomo che minacciava di suicidarsi lanciandosi da un edificio alto. Il significato delle parole del brano \u00e8 stato comunque universalmente interpretato come quello di un invito ad amare.\nIl cambiamento stilistico intrapreso dal gruppo provoc\u00f2 qualche tensione interna, principalmente tra David Lee Roth (che avrebbe preferito continuare con il tradizionale stile hard rock) e Eddie van Halen (favorevole invece a nuove sperimentazioni elettroniche). Inoltre, in quel periodo Eddie inaugur\u00f2 il suo studio di registrazione personale, i 5150 Studios, il che avrebbe contribuito ad accrescere il suo potere nelle scelte compositive della musica della band. Questo fu uno dei motivi principali che port\u00f2 all'allontanamento di Roth l'anno successivo, a cui favore si schier\u00f2 anche il produttore Ted Templeman, il quale non sopportava il fatto che Eddie avesse un nuovo studio personale in cui poteva prendere decisioni in totale autonomia. Tutto ci\u00f2 \u00e8 stato confermato da Eddie stesso in un'intervista rilasciata alla rivista \"Rolling Stone\" nell'aprile 1995.\nNonostante le avversit\u00e0, Roth e Templeman lavorarono comunque su \"Jump\" nel tanto discusso nuovo studio di Eddie. Secondo quanto riportato da Templeman, il brano venne registrato in un'unica ripresa durante un pomeriggio e mixato quella stessa notte.\nEddie van Halen ha affermato di aver preso ispirazione per comporre il riff di sintetizzatore di \"Jump\" ascoltando il brano \"Kiss on My List\" del duo musicale Hall &amp; Oates.\nVideo musicale.\nIl videoclip di \"Jump\" \u00e8 stato diretto da David Lee Roth. Questo \u00e8 basato su un concetto semplice, molto simile a quello di diversi video hard rock del tempo. Viene mostrata la band che esegue la canzone in un finto concerto, su uno sfondo nero. Il video ha ricevuto tre candidature durante la prima edizione degli MTV Video Music Awards, trionfando nella categoria \"Miglior performance in un video\".\nLa versione della canzone usata per il video differisce leggermente da quella presente nell'album. Durante l'assolo di tastiera prima del ritornello finale, si sente (e si vede) David Lee Roth che emette un grido. Lo fece durante la finta esibizione della band per le riprese del video, ed \u00e8 molto probabile che sovra-incise questo grido principalmente per la versione video, in quanto non \u00e8 presente nella canzone originale."}
{"id": "2542072", "revid": "26246274", "url": "https://it.wikipedia.org/wiki?curid=2542072", "title": "Marco Friasin", "text": ""}
{"id": "2542075", "revid": "26246300", "url": "https://it.wikipedia.org/wiki?curid=2542075", "title": "Cattedrale di S. Basilio", "text": ""}
{"id": "2542080", "revid": "767487", "url": "https://it.wikipedia.org/wiki?curid=2542080", "title": "Mineurs", "text": "Mineurs \u00e8 un film del 2007 diretto da Fulvio Wetzl.\n\u00c8 stato il film di apertura al Giffoni Film Festival nello stesso anno.\nTrama.\nQuattro ragazzini lucani, Armando, Egidio, Vito e Mario si alternano tra la scuola, dove il maestro Fernando tenta di educarli alla cultura e alla vita, e la strada, dove giocano con dei trabiccoli con cui discendono a rompicollo per i vicoli. Tutti i giorni i bambini sono mandati al posto pubblico ad aspettare le telefonate dei padri e fratelli adulti che gi\u00e0 lavorano in Belgio. Armando, accompagnato dalla madre Vitina, ed Egidio con tutta la famiglia, raggiungono i parenti in Belgio dopo un massacrante viaggio in treno, e dopo la sosta nei sotterranei della stazione Centrale di Milano, punto di raccolta e smistamento degli emigranti da tutt'Italia. Giunti in Belgio, nella regione mineraria del Limburgo, Armando ed Egidio tentano un difficile cammino di integrazione scolastica, tra le difficolt\u00e0 della lingua, il fiammingo, e le colline del terril, i cumuli di carbone di scarto, dove i ragazzini lucani giocano con i loro trabiccoli come facevano in Lucania."}
{"id": "2542089", "revid": "819238", "url": "https://it.wikipedia.org/wiki?curid=2542089", "title": "Scalo ferroviario", "text": ""}
{"id": "2542097", "revid": "22356", "url": "https://it.wikipedia.org/wiki?curid=2542097", "title": "Percopsiformes", "text": "L'ordine Percopsiformes comprende diverse specie di pesci ossei d'acqua dolce.\nEtimologia.\nIl nome Percopsiformes deriva dalle parole greche \"perk\u00e9\" + \"opsis\" -simile alla perca, e dal latino \"forma\", ovvero, \"dalla forma simile alla perca\".\nDistribuzione e habitat.\nQuesti pesci sono originari delle acque dolci del Nordamerica. \nDescrizione.\nSono generalmente piccoli pesci, di misura compresa tra i 5 e i 20 cm, secondo la specie. \nSono classificati in base alla loro anatomia interna, pertanto anche specie molto diverse possono coesistere nella stessa famiglia.\nEvoluzione.\nI percopsiformi, tipicamente nordamericani, sono conosciuti almeno a partire dal Cretaceo superiore con \"Lindoeichthys\", risalente al Maastrichtiano (circa 70 - 66 milioni di anni fa) e forse appartenente alla famiglia Percopsidae. Fossili isolati un po' pi\u00f9 antichi testimonierebbero la presenza dei percopsiformi almeno dal Campaniano, circa 75 milioni di anni fa. Numerosi fossili di percopsiformi sono conosciuti in terreni dell'Eocene medio (circa 48 milioni di anni fa), con alcuni generi ascrivibili all'attuale famiglia Percopsidae (\"Amphiplaga\", \"Erismatopterus\") e con il genere \"Libotonius\", appartenente a una famiglia a s\u00e9 stante (Libotoniidae). La famiglia Aphredoderidae \u00e8 nota almeno dall'Oligocene (circa 32 milioni di anni fa), con il genere \"Trichophanes\"."}
{"id": "2542108", "revid": "110157", "url": "https://it.wikipedia.org/wiki?curid=2542108", "title": "Safe in New York City", "text": "Safe in New York City \u00e8 il secondo singolo estratto dall'album \"Stiff Upper Lip\" della band Hard rock australiana degli AC/DC.\nLa copertina del singolo.\nLa copertina del singolo mostra la stessa statua di Angus Young che c'\u00e8 nella copertina dell'album \"Stiff Upper Lip\", ma in posizione diversa a New York."}
{"id": "2542126", "revid": "125194808", "url": "https://it.wikipedia.org/wiki?curid=2542126", "title": "Universit\u00e0 di P\u00e9cs", "text": "L'Universit\u00e0 di P\u00e9cs (in ungherese \"P\u00e9csi Tudom\u00e1nyegyetem\") \u00e8 un'antica istituzione accademica ungherese. La citt\u00e0 di P\u00e9cs \u00e8 stata sede, nel corso della storia del paese, di vari e autorevoli centri di studi universitari.\nStoria.\nLa prima universit\u00e0 a P\u00e9cs fu fondata da Luigi I d'Ungheria nel 1367, con lettera patente emessa da papa Urbano V, similmente all'Universit\u00e0 di Vienna. Nel corso del XV secolo l'ateneo si divise in due scuole, una di giurisprudenza e una di teologia.\nNel XVII secolo, con l'occupazione ottomana, l'universit\u00e0 fu chiusa. Fu riaperta nel 1785 da Giuseppe II, che spost\u00f2 l'Accademia Reale da Gy\u0151r a P\u00e9cs. Nel 1802 l'Accademia Reale torn\u00f2 a Gy\u0151r per ordine di Francesco I e non vi furono pi\u00f9 istituti di educazione superiore a P\u00e9cs sino al 1833, quando il vescovo e il senato cittadino fondarono l'Accademia di P\u00e9cs che comprendeva una facolt\u00e0 di legge e una di filosofia.\nL'attuale Universit\u00e0 di P\u00e9cs fu fondata nel 1912. L'universit\u00e0 \"elisabettina\" in origine aveva sede a Bratislava (in ungherese \"Pozsony\"). Nel 1921, dato che Bratislava e la Slovacchia erano divenute parte della Prima Repubblica cecoslovacca e quindi l'istituto non si trovava pi\u00f9 in territorio ungherese, fu trasferita a P\u00e9cs.\nNel 1951 la facolt\u00e0 di medicina fu separata dall'universit\u00e0 e fino al 2000 costitu\u00ec un'universit\u00e0 distinta. Nel 1982 l'universit\u00e0 fu nominata a Janus Pannonius Tudom\u00e1nyegyetem. Nel 2000 venne ricostituita per intero attraverso la fusione dell'Universit\u00e0 Janus Pannonius, l'Universit\u00e0 Medica di P\u00e9cs e il Collegio Illy\u00e9s Gyula per la formazione degli insegnanti di Szeksz\u00e1rd."}
{"id": "2542133", "revid": "1543377", "url": "https://it.wikipedia.org/wiki?curid=2542133", "title": "Cladonia boryi", "text": "Cladonia boryi, Tuck. (1847), \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dal naturalista francese Jean Baptiste Bory de Saint-Vincent, (1778-1846), abbreviato nei termini botanici come \"Bory\".\nCaratteristiche fisiche.\nIl fotobionte \u00e8 principalmente un'alga verde delle Trentepohlia.\nIl podezio maturo ha forma simmetrica ed ha lunghe ramificazioni, diversamente da quello di C. perforata, che \u00e8 asimmetrico e le ha pi\u00f9 corte.\nDa questo lichene viene estratto naturalmente il composto aromatico naftochinone.\nHabitat.\nIl colore \u00e8 giallo chiaro e predilige luoghi asciutti e aperti con poco terreno, bench\u00e9 a volte si rinviene anche su ceppi d'albero.\nLocalit\u00e0 di ritrovamento.\nLa specie \u00e8 stata rinvenuta nelle seguenti localit\u00e0:\nTassonomia.\nQuesta specie appartiene alla sezione Unciales; alcuni autori (Ahti, (1973)) ritengono che formi un clade a parte appartenente al sottogruppo \"Borya\" insieme alle seguenti specie: C. caroliniana, C. dimorphoclada, C. kanewskij, C. nipponica, C. pachycladodes, C. subreticulata, C. substellata e C. zopfii.\nA tutto il 2008 sono state identificate le seguenti forme, sottospecie e variet\u00e0:"}
{"id": "2542136", "revid": "6923", "url": "https://it.wikipedia.org/wiki?curid=2542136", "title": "Aviation Traders ATL-98 Carvair", "text": "L'Aviation Traders ATL-98 Carvair \u00e8 un aereo di linea e da trasporto, quadrimotore, monoplano ad ala bassa, prodotto dalla britannica Aviation Traders Limited. Il prototipo ha compiuto il primo volo il 21 giugno 1961.\nStoria.\nIl Carvair (nome che deriva dalla contrazione di \"car via air\" che si pu\u00f2 tradurre in \"automobili via aria\"), costruito in 21 esemplari di serie dal 1961 al 1969, \u00e8 un aereo derivato dalla conversione dei numerosi Douglas DC-4/C-54 Skymaster rimasti dopo il periodo bellico. Prodotto per il trasporto sia di merci che passeggeri poteva essere allestito per 84 posti, oppure con una capacit\u00e0 di carico complessiva fino a 8 035 kg e 4 membri di equipaggio. L'aereo venne progettato per sostituire il Bristol Freighter / Superfreighter.\nSviluppo.\nLa carlinga del Douglas DC-4 fu allungata e la cabina di pilotaggio posta in una protuberanza sopra il muso che, grazie ad un portellone con cerniere laterali, fungeva da accesso per lo stivaggio delle merci, anche l'impennaggio verticale fu innalzato.\nPer l'aspetto della parte anteriore il Carvair pu\u00f2 vagamente assomigliare al successivo Jumbo.\nTecnica.\nL'ATL-98 Carvair era dotato come il Douglas DC-4 di 4 motori radiali a 14 cilindri disposti in doppia stella Pratt &amp; Whitney \"Twin Wasp\", che azionavano eliche tripala Hamilton Standard, a passo variabile.\nImpiego.\nLa costruzione dell'ATL-98 era stata concepita prevedendo il trasporto sia di passeggeri che di automobili sul Canale della Manica tra la Gran Bretagna e la Francia, ma successivamente fu utilizzato anche in altri contesti.\nIl primo esemplare divenne operativo con la British United Air Ferries (pi\u00f9 tardi British Air Ferries) nel marzo 1962."}
{"id": "2542137", "revid": "287204", "url": "https://it.wikipedia.org/wiki?curid=2542137", "title": "Jan Hruska", "text": ""}
{"id": "2542141", "revid": "486946", "url": "https://it.wikipedia.org/wiki?curid=2542141", "title": "Tsar Pushka", "text": ""}
{"id": "2542146", "revid": "1573940", "url": "https://it.wikipedia.org/wiki?curid=2542146", "title": "Argynnis paphia", "text": "La pafia o Tabacco di Spagna o Fritillaria (Argynnis paphia ()) \u00e8 una farfalla appartenente alla famiglia delle Ninfalidi.\nDescrizione.\nDotata di una apertura alare di circa 54\u201370\u00a0mm, \u00e8 facilmente riconoscibile per il colore arancione scuro delle proprie ali che presentano un disegno a righe e a punti neri.\nDistribuzione e habitat.\nParticolarmente diffusa in Europa e nelle zone dell'Africa settentrionale a clima pi\u00f9 mite.\nPredilige le boscaglie decidue, comunque in posizioni ben illuminate e soleggiate, anche se pu\u00f2 essere rinvenuta, pi\u00f9 raramente, nei boschi di conifere.\nConservazione.\nSpecie in declino particolarmente negli anni '70 e '80, sembra ora in fase di ripresa."}
{"id": "2542147", "revid": "240860", "url": "https://it.wikipedia.org/wiki?curid=2542147", "title": "Aviation Traders Carvair", "text": ""}
{"id": "2542151", "revid": "110157", "url": "https://it.wikipedia.org/wiki?curid=2542151", "title": "Liga I 2009-2010", "text": "La Liga I 2009-2010 \u00e8 stata la 92\u00aa edizione della massima serie del campionato di calcio rumeno, disputato tra il 27 luglio 2009 e il 7 maggio 2010 e concluso con la vittoria finale del CFR Cluj, al suo secondo titolo.\nCapocannoniere del torneo fu Andrei Cristea con 16 reti.\nSquadre partecipanti alle coppe europee.\nLe squadre che parteciperanno alla UEFA Champions League e alla UEFA Europa League"}
{"id": "2542153", "revid": "767487", "url": "https://it.wikipedia.org/wiki?curid=2542153", "title": "Reggie Jordan", "text": ""}
{"id": "2542155", "revid": "55741", "url": "https://it.wikipedia.org/wiki?curid=2542155", "title": "Giacomo Giuseppe Alvisi", "text": ""}
{"id": "2542157", "revid": "880848", "url": "https://it.wikipedia.org/wiki?curid=2542157", "title": "Appetizione", "text": "L'appetizione \u00e8 un termine proprio della dottrina aristotelica indicato con \u1f42\u03c1\u03b5\u03be\u03b9\u03c2 inteso come il desiderio o la brama. Successivamente il lemma fu tradotto in latino con \"appetitus -us\", derivato di \"appet\u0115re \", \"aspirare a\" e i due termini furono spesso usati come sinonimi. In Aristotele l'appetizione \u00e8 il moto della volont\u00e0 di un essere che mette in atto l'appetito, che si origina dagli impulsi o istinti naturali. L'appetizione \u00e8 dunque un comportamento tendente all'appagamento dei propri fini, la quale, in quanto principio che spinge all\u2019azione, pu\u00f2 essere posta sotto il controllo della parte razionale oppure dei sensi.\nComunemente per appetito si intende anche un desiderio di cibo che, se non soddisfatto, pu\u00f2 produrre nel tempo la fame, intesa come un'impellente necessit\u00e0 naturale di alimentarsi che si manifesta con sintomi fisiologici, quali i cosiddetti \"morsi della fame\", e con un deperimento fisico generale che conduce alla morte.\nFilosofia.\nIl significato attribuito da Aristotele all'appetizione continua nella Scolastica: per Tommaso d'Aquino quando intervengono i sensi si parla di \"appetitus sensitivus\" (vale a dire il desiderio), quando l'appetizione si dirige verso un fine consapevole si avr\u00e0 un \"appetitus intellectivus\" (il bene conosciuto con l'intelletto) dove la ragione mette in moto la volont\u00e0, altrimenti il moto dell'appetizione punter\u00e0 inconsapevolmente verso beni ignoti.\nNell'intento di costruire una morale naturalistica, basata cio\u00e8 solo su i processi istintivi naturali dell'organismo umano che escluda ogni considerazione di valori assoluti riconosciuti dalla ragione e messi in atto liberamente, Thomas Hobbes \u00e8 convinto che come il moto dei corpi spiega la fisica cos\u00ec quelli dell'animo, gli appetiti o i respingimenti sono determinati dalla pressione dei corpi esterni che, se favorisce il movimento vitale del corpo animato, che secondo natura tende all'autoconservazione, allora si origina l'appetizione o al contrario si verifica la reazione dell'avversione.\nMentre amore e odio riguardano i corpi presenti, il desiderio (appetito) e l'avversione sono rivolti a cose future. Il bene e il male non sono altro che l'oggetto del desiderio e dell'avversione:\n\u00c8 l'oggetto buono e cattivo che genera la sensazione di piacere per il bene e quella di dolore per il male:\nUna visione quindi meccanicistica dell'etica basata tutta sul concatenamento necessario dei moti dei corpi che esclude sia la possibilit\u00e0 di una ragione che guidi la scelta morale sia l'esistenza della libert\u00e0 della quale si pu\u00f2 parlare solo nel caso che vi sia \u00abassenza di opposizione\u00bb, di reazione al moto di un corpo (animato o inanimato, umano o animale) da parte di un corpo esterno.\nNella filosofia di Baruch Spinoza il termine appetito viene sostituito da quello di \"conatus\" intendendo con questa parola \u00ablo sforzo col quale ciascuna cosa si sforza di perseverare nel suo essere\u00bb per un tempo infinito. Per questo l'uomo, secondo il principio naturale di autoconservazione, esprime un'appetizione che gli permetta di vivere per sempre. Quando il \"conatus\" si origina dalla mente si parla di volont\u00e0, quando nasce dall'intelletto e dai sensi corporei s'intende essere \"appetitus\" che rappresenta l'essenza dell'uomo che secondo natura desidera necessariamente ci\u00f2 che favorisce la sua esistenza.\nCon Leibniz l'appetizione riguarda l'attivit\u00e0 della monade, quella tensione interiore cio\u00e8 che fa passare la monade da una percezione a un'altra per sempre nuove visioni dell'universo. La vita interiore della monade infatti consiste nelle rappresentazioni generate da una forza che, in senso metafisico, Leibniz chiama \"appetizione\". Le diverse rappresentazioni di una monade sono implicite nel suo essere come nella natura del cerchio ci sono tutte le propriet\u00e0 che se possono dedurre. La monade quindi rappresenta in se stessa tutto l'universo. Ogni monade vive in un mondo suo e soltanto suo; ma ogni monade \u00e8 nello stesso tempo \"specchio vivente dell'universo\" in quanto riflette immagini che non vengono dall'esterno ma che essa stessa proietta come \"centro di forza\".\nIn Kant vi \u00e8 la distinzione tra un'appetizione inferiore diretta a un oggetto sensibile e un'appetizione superiore che determina la formazione della legge morale."}
{"id": "2542159", "revid": "326822", "url": "https://it.wikipedia.org/wiki?curid=2542159", "title": "Detective Academy Q", "text": ""}
{"id": "2542161", "revid": "339392", "url": "https://it.wikipedia.org/wiki?curid=2542161", "title": "Detective School Q", "text": ""}
{"id": "2542165", "revid": "767487", "url": "https://it.wikipedia.org/wiki?curid=2542165", "title": "Johan Harstad", "text": "Il suo debutto letterario \u00e8 avvenuto nel 2001, con una collezione di brani intitolata \"Herfra blir du bare eldre\" ('Da qui in avanti puoi solo invecchiare').\nL'anno seguente, nel 2002, ha pubblicato una raccolta di brevi racconti dal titolo \"Ambulanse\" ('Ambulanza'), e nel 2005 \u00e8 uscito il suo primo romanzo: \"Buzz Aldrin, hvor ble det av deg i alt mylderet?\" ('Che ne \u00e8 stato di te, Buzz Aldrin?'), pubblicato in Italia da Iperborea nel 2008, e tradotto e pubblicato inoltre anche negli Stati Uniti, in Svezia, Danimarca, Finlandia, Paesi Bassi, Germania, nelle Isole Faroe, in Russia, Corea del Sud e Francia. Nel 2008 \u00e8 stato annunciata la produzione di una serie televisiva ispirata al romanzo (e influenzata da I segreti di Twin Peaks di David Lynch)."}
{"id": "2542177", "revid": "287204", "url": "https://it.wikipedia.org/wiki?curid=2542177", "title": "Kansas City Kings 1980-1981", "text": "La stagione 1980-81 dei Kansas City Kings fu la 32\u00aa nella NBA per la franchigia.\nI Kansas City Kings arrivarono secondi nella \"Midwest Division\" della \"Western Conference\" con un record di 40-42. Nei play-off vinsero il primo turno con i Portland Trail Blazers (2-1), la semifinale di conference con i Phoenix Suns (4-3), perdendo la finale di conference con gli Houston Rockets (4-1)."}
{"id": "2542191", "revid": "775372", "url": "https://it.wikipedia.org/wiki?curid=2542191", "title": "Riforma", "text": ""}
{"id": "2542193", "revid": "3115", "url": "https://it.wikipedia.org/wiki?curid=2542193", "title": "Abdullah Abdullah", "text": "\u00c8 stato uno dei candidati indipendenti alle elezioni presidenziali dell'Afghanistan, tenutesi il 20 agosto 2009. In precedenza \u00e8 stato Ministro degli Esteri nel governo afghano ed \u00e8 il pi\u00f9 quotato rivale del presidente uscente Hamid Karzai.\nBiografia.\nAbdullah \u00e8 nato a Kabul, capitale dell'Afghanistan e come molti suoi conterranei \u00e8 cresciuto in una famiglia musulmana. Suo padre \u00e8 di etnia Pashtun, mentre sua madre \u00e8 tagika. Abdullah ha trascorso i suoi primi anni vivendo tra Kandahar e Kabul, dove suo padre era amministratore e ispettore dell'ufficio del Primo ministro.\nIl padre di Abdullah ha avuto molta influenza sulle scelte di vita del figlio ed \u00e8 stato un modello di vita riguardo al valore e l'importanza del lavoro pubblico.\nStudi.\nAbdullah \u00e8 stato uno studente modello sin dalle elementari. Si \u00e8 diplomato alle scuole superiori di Naderia nel 1976 e ha iniziato a studiare oculistica all'universit\u00e0 di Kabul, laureandosi in medicina col massimo dei voti nel 1983.\nElezioni del 2009.\nIl 6 maggio 2009 Abdullah si registra come candidato indipendente alle elezioni presidenziali afghane del 2009. Ha scelto Humayun Shah Asefi come suo primo vice presidente e Cheragh Ali Cheragh come secondo. Dopo le elezioni del 20 agosto, Abdullah e Hamid Karzai erano quasi a parit\u00e0 di voti, tant'\u00e8 che alcuni esperti avevano preso in considerazione l'ipotesi di un rush finale. I risultati preliminari mostrano i due contendenti entrambi col 40% dei voti nazionali. Se nessuno dei due candidati riporta almeno il 50% dei voti, sar\u00e0 decisivo il rush finale che si terr\u00e0 agli inizi di ottobre.\nIl risultato delle elezioni dimostra un vantaggio ampio di Hamid Karzai, che si assicura pi\u00f9 del 50%. Ma Abdullah, dopo questi risultati, denuncia massicci brogli, dimostrati poi dalla commissione elettorale afghana. Dunque, il 21 ottobre 2009, anche Karzai accetta la cosa, e ci\u00f2 di fatto apre la strada al ballottaggio tra il Presidente e Abdullah. Quest'ultimo per\u00f2, il 2 novembre 2009, in pubblico dichiara il suo ritiro poich\u00e9 teme nuovi brogli. Hamid Karzai \u00e8 rieletto Presidente dell'Afghanistan.\nSeguiti politici.\nNel 2010, ha creato la \"Coalition for Change and Hope\" (ora \"National Coalition of Afghanistan\"), che \u00e8 uno dei principali movimenti di opposizione democratica in Afghanistan.\nHa corso di nuovo alle elezioni presidenziali del 2014 ed \u00e8 andato al secondo turno con il 45% dei voti totali. Il suo rivale pi\u00f9 vicino, Ashraf Ghani, si era assicurato il 35% del voto totale, ma - al secondo turno elettorale, oggetto peraltro di numerose contestazioni - il risultato finale certificato della commissione elettorale indipendente dell'Afghanistan mostr\u00f2 che Ashraf Ghani aveva ricevuto il 55,3% dei voti mentre Abdullah Abdullah si era assicurato il 44,7% dei voti.\nDopo mesi di colloqui e mediazione negli Stati Uniti, i due candidati costituirono un governo di unit\u00e0 nazionale, in cui Abdullah divenne capo dell'Esecutivo.\nLo scenario elettorale si \u00e8 ripetuto alle elezioni del 2019, culminato con la proclamazione della vittoria di Ghani nel febbraio 2020: ambedue i rivali hanno convocato per\u00f2 una cerimonia di inaugurazione del loro mandato presidenziale."}
{"id": "2542206", "revid": "1391549", "url": "https://it.wikipedia.org/wiki?curid=2542206", "title": "Belfort (California)", "text": "Belfort \u00e8 una area non incorporata nella Contea di Mono in California. Si trova a 8,5 miglia ad est-nordest di Fales Hot Springs ad un'altezza di 10210 piedi, pari a 3112\u00a0m."}
{"id": "2542208", "revid": "228587", "url": "https://it.wikipedia.org/wiki?curid=2542208", "title": "Comet (barca a vela)", "text": "Il Comet \u00e8 un modello italiano di imbarcazione a vela, in produzione dagli inizi degli anni 1970. Insieme al Grand Soleil, rappresenta il marchio di punta sulla scena del diporto nazionale, apprezzato per innovazione, comodit\u00e0, maneggevolezza e accuratezza della lavorazione. \nStoria e Premi.\nTra il 2005 ed il 2008, la COMAR YACHTS Spa vince con il Comet 45s ed il 52 RS, in Germania, il titolo di imbarcazione a vela dell'anno. Ma le fortune del Comet iniziano molto prima, ovvero negli anni'70; i primi Comet sono barche relativamente piccole ma eleganti, pratiche, veloci e ben abitabili, capaci di iniziare al mare e alla vela potenzialmente ogni italiano. Con questo intento, il cantiere forlivese COMAR aveva affidato la progettazione dei Comet ad un nome illustre, Jean Marie Finot, un architetto francese formatosi nella scuola del Gl\u00e9nans, il quale lavora a tutta la flotta dei Comet fino agli anni '90.\nI vari modelli.\nIl primo Comet prodotto dalla COMAR nel 1971 \u00e8 il \"Comet 910\", che riscuote subito un enorme successo: ne verranno realizzati ben 491 in due diverse versioni, \"910\" e \"910 plus\" (quest'ultimo con la coperta allungata). Segur\u00e0 nel 1972 il \"770\", l\"'800\", nel 1976 il 701 e nel 1977 arriva l'altro cavallo di battaglia, il \"Comet 850\", anch'esso prodotto in 417 esemplari. \nCi\u00f2 che rende unica questa barca \u00e8 la capacit\u00e0 di offrire in pochi metri una grande abitabilit\u00e0 interna, un comfort in coperta e doti veliche pronunciate con armature tuttavia semplici ed essenziali. Per questo motivo, il \"Comet 850\" consentiva ad un equipaggio medio di 4 persone neanche troppo esperto di poter navigare anche per periodi prolungati (la barca era infatti dotata di cucina e bagno, nonch\u00e9 di una comoda cabina matrimoniale a prua e un letto matrimoniale smontabile nella zona giorno). Il mensile di vela \"Bolina\" definir\u00e0 l'850 la \"Fiat Uno del mare\".\nIntorno agli anni'80 la COMAR si dedica al segmento medio-alto; mette quindi in cantiere la prima \"barcona\" della linea, ovvero il \"Comet 11\", realizzato successivamente nella versione 111. Lo scafo \u00e8 il medesimo, cambia invece la pontatura (con la visiera nell'11, tradizionale nel 111) e la struttura degli interni (il Comet 11 era suddiviso tra zona giorno a poppa e tutta la zona notte a prua, mentre col 111 si torna alla pianta tradizionale, ovvero zona giorno centrale e cabine a poppa e a prua). Il 111 viene inoltre proposto in diverse soluzioni; due cabine piuttosto che le tre del modello standard, oppure il bagno in pi\u00f9, oppure lo scafo con pescaggio ridotto. Nel 1983 viene presentato al Salone di Genova il \"Comet 1050\", poi una rivisitazione dell'850 con il \"Comet 860\" che avr\u00e0 il bagno a poppa, e il \"Comet 13\" nel 1982; nel 1984 Finot firma il progetto del \"Comet 15\". Verranno poi realizzati il \"285\", \"333\", il \"460\", il \"375\", il \"301\", il \"383\" il \"28 Race\" e il \"Comet 12\" (progettato da Andrea Vallicelli); con ci\u00f2 si conclude il ciclo dei Comet di prima generazione.\nDal 1996 la COMAR, nel frattempo rilevata da altri imprenditori modifica il proprio stato sociale in COMAR YACHTS Spa, ha spostato la propria sede a Fiumicino, nei pressi di Roma, avviando una nuova linea di produzione Comet. Le dimensioni variano dai 21 ai 100 piedi. La nuova linea disegnata da Vallicelli per i modelli dal 35 al 100 piedi e da Lupoli per i modelli fino al 30 piedi si distingue per la linea moderna, arrotondata, la poppa aperta e linee decisamente pi\u00f9 sportive che hanno portato numerosi Comet a vincere ripetutamente sia i campionati italiani, sia europei, sia il mondiale ORC nel 2008.\nCon gli oltre mille esemplari costruiti nei soli anni '70 e '80, i Comet hanno dunque svolto un ruolo determinante nello sviluppo della nautica da diporto italiana degli ultimi quarant'anni."}
{"id": "2542209", "revid": "1372005", "url": "https://it.wikipedia.org/wiki?curid=2542209", "title": "Max Rudolf", "text": "Biografia.\nHa studiato violoncello, pianoforte, organo, tromba e composizione (con Bernhard Sekles) presso il \"Hoch Conservatorio\" a Francoforte sul Meno, sua citt\u00e0 natale.\nHa diretto a Friburgo, Darmstadt e Praga, questo prima di trasferirsi negli Stati Uniti nel 1940.\nNel 1945 divenne naturalizzato cittadino statunitense. \u00c8 stato direttore al Metropolitan Opera House di New York dal 1946 quando debutta con Der Rosenkavalier fino al 1975 in 211 rappresentazioni. Dal 1958 \u00e8 diventato Direttore Musicale dell'Orchestra Sinfonica di Cincinnati per 12 anni.\nDurante questo periodo \u00e8 diventato, anche un noto costruttore di Orchestra ed insegnante per il personale del \"Tanglewood Institute\".\nHa scritto \"la Grammatica di condurre\", il testo pi\u00f9 usato per la direzione d'orchestra. Dopo la prima edizione \u00e8 stato ripubblicato con significative modifiche nel 1980 e nuovamente nel 1994.\nDopo il suo incarico a Cincinnati, ha lavorato come Direttore dell'Orchestra sinfonica di Dallas per una sola stagione (1973-1974). Consulente artistico della New Jersey Symphony (1976-1977), come pure con le principali Orchestre americane e Teatri d'Opera.\n\u00c8 stato anche capo del dipartimento e della conduzione al Curtis Institute of Music (1970-1973 e 1983-1989); \u00e8 forse il suo lavoro migliore, dal momento che molti dei pi\u00f9 importanti direttori d'Orchestra di quel periodo hanno studiato sotto di Lui."}
{"id": "2542225", "revid": "118271778", "url": "https://it.wikipedia.org/wiki?curid=2542225", "title": "Psicologia dello sport", "text": "La psicologia dello sport \u00e8 la disciplina che studia gli aspetti psicologici, sociali, pedagogici e psicofisiologici dello sport.\nPer definizione e necessit\u00e0 essa trae ispirazione e contenuto da molteplici discipline che vanno dalla medicina alle scienze motorie, ma ha trovato negli anni un suo preciso e definito percorso di ricerca e di intervento.\nInizialmente la psicologia dello sport cerc\u00f2 di stabilire delle relazioni significative fra personalit\u00e0 e sport, utilizzando soprattutto strumenti diagnostici provenienti dalla psicologia clinica, ma successivamente si \u00e8 specializzata nell'ambito della preparazione mentale e sulle abilit\u00e0 che possono essere incrementate nello sportivo, vale a dire l'attenzione, la concentrazione, la motivazione, la gestione dello stress e dell'ansia ed altro.\nDescrizione.\nLo psicologo dello sport \u00e8 un dottore in psicologia (pi\u00f9 spesso ad indirizzo clinico o del lavoro) che mette a disposizione le sue conoscenze presso Federazioni, Enti, Palestre, Associazioni e si dedica alla formazione, tramite interventi individuali o di gruppo, dello staff dirigenziale, degli arbitri, degli allenatori, istruttori, degli atleti di sport individuali o di squadra.\nLo psicologo non \u00e8 un tecnico, quindi non eroga servizi concernenti consigli o strategie tecniche e tattiche, ma riveste un ruolo ben definito: quello di esperto di tematiche psicologiche e psicopedagogiche nei confronti di tutti i membri della Societ\u00e0 sportiva.\nLo psicologo dello sport si occupa in particolare di: allenare e potenziare le abilit\u00e0 mentali degli atleti, fra cui annoveriamo in particolare l'abilit\u00e0 di rilassarsi,di visualizzare, di porsi degli obiettivi, di mantenere la propria motivazione, di gestire l'ansia da prestazione.\nUn ulteriore utilizzo di questa figura riguarda le tipologie di comunicazione tra allenatori e squadra, il bisogno di dialogo e conoscenza dell'altro.\nLa psicologia dello sport sta dando un enorme contributo alla comprensione del ruolo dello sport nello sviluppo dei bambini, evidenziando come debba rappresentare un'esperienza divertente, di crescita e consapevolezza del proprio corpo, dello stare bene con se stessi e gli altri (compagni di squadra e allenatore). \nLe principali competenze dello psicologo sportivo sono: il goal setting (formazione corretta degli obiettivi di prestazione e di risultato); allenare a gestire le emozioni; allenare alla visualizzazione del percorso e dei gesti motori dell'atleta; migliorare l'autostima dell'atleta; proporre strategie per la gestione dell'attivazione psicofisica dell'atleta; studiare e potenziare gli stili attentivi dell'atleta; lavorare sul self talk (dialogo interno) positivo e negativo; diagnosticare disturbi alimentari (DCA) sport-specifici; diagnosticare psicopatologie sport-specifiche come la nikefobia, l'ansia da prestazione o la sindrome del campione; analizzare il gesto motorio con videoregistrazioni; informare ed intervenire sull'abuso di sostanze dopanti e stupefacenti; informare ed intervenire sull'uso improprio di farmaci antidolorifici negli atleti infortunati; offrire consulenza sul dolore, depressione, perdita e suicidio negli atleti; offrire consulenza sull'overtraining e sul burn out negli sportivi; offrire consulenza sulla gestione della grinta e dell'aggressivit\u00e0 in relazione allo sport; intervenire sull'infortunio sportivo e sul processo riabilitativo; seguire i passaggi di categoria e i cambiamenti nella vita dello sportivo; favorire il team spirit; favorire la gestione della coesione di squadra; analizzare e sviluppare la leadership di atleti ed allenatori; sviluppare le competenze relazionali dell'allenatore; sviluppare la sportivit\u00e0 (fair play) negli atleti; offrire consulenze di parent training ai genitori.\nRiguardo concentrazione e attenzione, dato che questa detto in parole semplici: se si \u00e8 pi\u00f9 motivati aumenta la prestazione sportiva\nTecniche comunemente usate.\nDi seguito, due delle tecniche o competenze pi\u00f9 comuni che gli psicologi sportivi insegnano agli atleti con lo scopo di migliorare la loro performance.\nGoal setting.\nIl \"goal setting\" \u00e8 il processo di pianificazione sistematica di tecniche per ottenere risultati specifici in un periodo di tempo definito. La ricerca suggerisce che gli obbiettivi dovrebbero essere specifici, misurabili, difficili ma raggiungibili, \"time-based\", scritti, e una combinazione di obbiettivi a breve ed a lungo termine. Definito dall'acronimo S.M.A.R.T.\nUna meta- analisi del goal setting nello sport suggerisce che, quando confrontati agli obbiettivi non posti o agli obbiettivi \u201cfai del tuo meglio\u201d, porsi gli obbiettivi del tipo descritto sopra \u00e8 un metodo efficace per ottenere un miglioramento nella performance. Stando a Dot. Eva V. Monsma, gli obbiettivi a breve termine dovrebbero essere usati per aiutare ad ottenere gli obbiettivi a lungo termine. Il Dot. Monsma afferma che \u00e8 importante \u201cporsi obbiettivi in termini positivi focalizzandosi sui comportamenti che dovrebbero essere presenti piuttosto che su quelli che dovrebbero essere assenti.\u201d Ogni obbiettivo a lungo termine dovrebbe anche avere una serie di obbiettivi a breve termine che progrediscano in difficolt\u00e0. Infatti, gli obbiettivi a breve termine dovrebbero progredire da quelli che sono facili da ottenere fino a quelli che sono pi\u00f9 ardui ed impegnativi. Avere degli obbiettivi a breve termine impegnativi eviter\u00e0 la ripetitivit\u00e0 degli obbiettivi facili e dar\u00e0 un confine a coloro che aspirano ai loro obbiettivi a lungo termine.\nSelf-talk.\nIl \"self-talk\", in italiano il dialogo interno, si riferisce ai pensieri ed alle parole che gli atleti dicono a se stessi, solitamente nella mente. Le frasi del dialogo interno sono usate per porre l'attenzione su una cosa in particolare, in modo da migliorare la concentrazione, oppure sono utilizzate insieme ad altre tecniche per facilitarne l'efficacia. Un esempio di dialogo interno potrebbe essere un giocatore di softball, che potrebbe pensare \u201crilascia punto\u201d quando \u00e8 in battitura per dirigere l'attenzione verso il punto dove il lanciatore rilascia la palla. Un altro esempio potrebbe essere il giocatore di golf, che potrebbe dire \u201ccolpo regolare\u201d prima di tirare, per stare rilassato. La ricerca suggerisce che sia il dialogo interno positivo che quello negativo possano portare ad un miglioramento della performance, suggerendo che l'efficacia delle frasi del dialogo interno dipende da come esse vengono interpretate dall'individuo. L'abilit\u00e0 di influenzare l'inconscio con una singola frase positiva \u00e8 una delle tecniche pi\u00f9 facili ed efficaci per gli atleti di utilizzare le loro abilit\u00e0 psicologiche. Infatti, l'utilizzo di questa tecnica \u00e8 molto frequente nell'ambito sportivo.\nStoria.\nChe la mente possa influire significativamente su ogni attivit\u00e0 umana e, quindi, anche su quella sportiva \u00e8 stato certamente chiaro fin dai primi Giochi Olimpici ateniesi. il destino di una competizione sportiva non dipendeva esclusivamente dalla prestanza fisico-atletica, ma anche dall'astuzia, dalla strategia, dal coraggio, dallo stato d'animo, caratteristiche, queste ultime, strettamente legate all'attivit\u00e0 mentale dell'atleta. Nonostante ci\u00f2 solamente intorno al 1890 alcuni educatori hanno espresso le loro opinioni sugli aspetti psicologici dell'educazione fisica. \nNorman Triplett nel 1897 effettu\u00f2 i primi studi sulla performance in situazioni di agonismo. la psicologia dello sport inizi\u00f2 ad entrare nelle universit\u00e0, con l'istituzione di master, dottorati e corsi di specializzazione. Tra il 1970 ed il 1980 furono condotti studi sul miglioramento della performance, sulla personalit\u00e0 dell'atleta e sulla motivazione. Negli anni ottanta si studiarono tecniche mirate al miglioramento della prestazione. Nel 1993 fu pubblicata la prima edizione di Handbook of Research on Sport Psychology da Singer e colleghi in cui erano raccolte le ricerche pi\u00f9 significative pubblicate fino ad allora. \"Dalla prima pubblicazione di questo manuale, vi sono state molte evoluzioni, segno di maturit\u00e0.\nNegli ultimi vent'anni (1989) hanno preso poi piede gli studi di psicologia clinica dello sport grazie ai lavori di C.Ravasini-G.Lodetti (Aspetti psicoanalitici dell'attivit\u00e0 sportiva ed.Ghedini) La psicologia clinica dello sport si occupa degli aspetti clinici e di crescita globale della personalit\u00e0 dello sportivo e dell'abbattimento del disagio giovanile attraverso le dinamiche sportive di interazione."}
{"id": "2542234", "revid": "729019", "url": "https://it.wikipedia.org/wiki?curid=2542234", "title": "Interstate 35", "text": "La Interstate 35 (I-35) \u00e8 un'autostrada Interstate Highway che si estende per 1568,38 miglia negli Stati Uniti centrali collega Laredo con Duluth. L'autostrada attraversa gli Stati del Texas, Oklahoma, Kansas, Missouri, Iowa e Minnesota.\nLa Interstate 35 non collega direttamente i confini in quanto l'estremit\u00e0 meridionale termina con un segnale stradale a Laredo, per chi viaggia verso sud \u00e8 possibile prendere uno dei due ponti a pedaggio che attraversano il Rio Grande e il confine messicano oppure tramite la Interstate 35 Business attraverso il centro di Laredo, mentre a nord la I-35 finisce a Duluth: \u00e8 possibile raggiungere il Canada con la Minnesota State Highway 61 o la US Route 53 oppure con la Minnesota Highway 33 a Cloquet."}
{"id": "2542239", "revid": "12290", "url": "https://it.wikipedia.org/wiki?curid=2542239", "title": "Professor Zoom", "text": ""}
{"id": "2542241", "revid": "152625", "url": "https://it.wikipedia.org/wiki?curid=2542241", "title": "Gino e l'alfetta", "text": ""}
{"id": "2542243", "revid": "154893", "url": "https://it.wikipedia.org/wiki?curid=2542243", "title": "Plasticit\u00e0 encefalica", "text": ""}
{"id": "2542245", "revid": "404137", "url": "https://it.wikipedia.org/wiki?curid=2542245", "title": "Henry MacMahon", "text": ""}
{"id": "2542248", "revid": "154893", "url": "https://it.wikipedia.org/wiki?curid=2542248", "title": "Plasticit\u00e0 neuronale", "text": ""}
{"id": "2542249", "revid": "107831", "url": "https://it.wikipedia.org/wiki?curid=2542249", "title": "Campionati europei di tiro con l'arco indoor 2008", "text": ""}
{"id": "2542255", "revid": "682976", "url": "https://it.wikipedia.org/wiki?curid=2542255", "title": "Scogli di Lavezzi", "text": ""}
{"id": "2542260", "revid": "113757", "url": "https://it.wikipedia.org/wiki?curid=2542260", "title": "Cavallo (isola)", "text": ""}
{"id": "2542270", "revid": "154893", "url": "https://it.wikipedia.org/wiki?curid=2542270", "title": "Plasticit\u00e0 neurale", "text": ""}
{"id": "2542271", "revid": "154893", "url": "https://it.wikipedia.org/wiki?curid=2542271", "title": "Plasticit\u00e0 nervosa", "text": ""}
{"id": "2542275", "revid": "125816763", "url": "https://it.wikipedia.org/wiki?curid=2542275", "title": "Pannello solare termico", "text": "Il pannello solare termico, o collettore solare, \u00e8 un dispositivo per la conversione della radiazione solare in energia termica ed il suo trasferimento, per esempio, verso un accumulatore termico per un uso successivo: produzione di acqua calda (sanitaria o di processo), riscaldamento degli ambienti, raffrescamento solare (\"solar cooling\").\nSi differenzia dal pannello fotovoltaico, in quanto quest'ultimo serve invece per la produzione di corrente elettrica.\nStoria.\nL'ideazione di pannelli solari termici pu\u00f2 risalire all'Impero romano che gi\u00e0 conosceva un metodo per sfruttare l'irraggiamento solare per mezzo dell'effetto serra creato dai vetri con cui venivano chiuse le finestre delle case. Nel Cinquecento per\u00f2 Leonardo Da Vinci aveva ampliato lo studio di parabole per concentrare l'energia solare per applicarlo all'industria dell'epoca; nel Settecento, Lavoisier riusc\u00ec a fondere il platino, il cui punto di fusione \u00e8 di 1780\u00a0\u00b0C, riscaldandolo tramite la concentrazione di raggi solari.\nNel 1767 fu inventato un primo tipo di pannello solare da Horace-B\u00e9n\u00e9dict de Saussure: una pentola di legno foderata di sughero nero, utilizzata dagli americani per cucinare. Essa raggiungeva i 109\u00a0\u00b0C per mezzo di un sistema di tre strati nella parte alta della pentola. Nel 1830 in Inghilterra John Herschel perfezion\u00f2 il sistema ideato da Horace-B\u00e9n\u00e9dict de Saussure da cui nacque una tecnica di cottura chiamata oggi \"solar cooking\". L'americano Clarence Kemp brevett\u00f2 nel 1891 il primo pannello solare termico per la produzione di acqua calda sanitaria; questo sistema ebbe un grande successo e si diffuse facilmente a seguito della crisi energetica del 1973.\nDopo la prima guerra mondiale, a partire dal 1920 negli USA si diffuse un sistema a circolazione naturale che forniva acqua calda durante il giorno. Nel 1935, sempre in America, fu costruito il primo edificio riscaldato tramite un impianto di pannelli solari termici.\nTecnologia.\nUn sistema solare termico normalmente \u00e8 composto da un pannello che riceve l'energia solare, da uno scambiatore dove circola il fluido utilizzato per trasferirla a un serbatoio, che \u00e8 utilizzato per immagazzinare l'energia accumulata. Il sistema pu\u00f2 avere due tipi di circolazione, naturale o forzata.\nCircolazione naturale.\nNel caso della circolazione naturale a termosifone, per far circolare il fluido vettore nel pannello solare, si sfrutta la convezione. Il liquido vettore riscaldandosi nel pannello solare si dilata e galleggia rispetto a quello pi\u00f9 freddo presente nello scambiatore del serbatoio di accumulo. Spostandosi, quindi nello scambiatore posto pi\u00f9 alto rispetto al pannello solare cede il suo calore all'acqua sanitaria del secondario. Questa tipologia \u00e8 pi\u00f9 semplice di quella a circolazione forzata.\nNon esiste consumo elettrico dovuto alla pompa di circolazione e alla centralina solare differenziale presente nel sistema a circolazione forzata. Il fluido vettore usato nel circuito primario \u00e8 glicole propilenico atossico (comunemente conosciuto come \"antigelo\") miscelato con acqua in una percentuale tale da garantire un'adeguata resistenza al gelo. Il serbatoio viene disposto ad un'altezza maggiore di quella dei pannelli solari a cui \u00e8 collegato e per ragioni estetiche \u00e8 del tipo orizzontale ad intercapedine.\nLa circolazione naturale, rispetto a quella forzata, risulta essere pi\u00f9 sensibile alle perdite di carico del circuito primario e vengono, quindi, realizzati sistemi kit compatti dove il serbatoio di accumulo \u00e8 situato molto vicino al pannello solare. Le serpentine possono anche essere due, nel caso si voglia anche preriscaldare l'acqua del serbatoio con integrazione ad un termocamino o caldaia. Si pu\u00f2 anche integrare una resistenza elettrica per riscaldare l'acqua in caso di insufficiente o assente (nelle ore notturne) irradiazione solare.\nUn impianto a circolazione naturale con serbatoio esterno \u00e8 adatto in regioni con temperature notturne non rigide. Attualmente viene fatta molta attenzione all'impatto visivo di tali sistemi colorando i serbatoi di color tegola oppure disponendoli direttamente a terra. Questo tipo di impianto \u00e8 adatto a famiglie che hanno un risparmio esiguo, in quanto, non avendo bisogno di energia elettrica o costi gestione impianto il risparmio \u00e8 al netto da spese aggiuntive.\nCircolazione forzata.\nLa circolazione del liquido avviene con l'aiuto di pompe solo quando nei pannelli il fluido vettore si trova ad una temperatura pi\u00f9 elevata rispetto a quella dell'acqua contenuta nei serbatoi di accumulo. Per regolare la circolazione ci si avvale di sensori elettrici che confrontano la temperatura del fluido vettore nel collettore con quella nel serbatoio di accumulo (termocoppia). In tali impianti ci sono meno vincoli per l'ubicazione dei serbatoi di accumulo.\nNormalmente, il circuito idraulico collegato al pannello \u00e8 chiuso e separato da quello dell'acqua che riscalda, posizionando una serpentina nel serbatoio come scambiatore di calore. Le serpentine possono anche essere due, tre o quattro nel caso si voglia anche preriscaldare il fluido dell'impianto di riscaldamento tramite l'acqua del serbatoio o integrazione ad un termocamino o caldaia.\nSi pu\u00f2 anche integrare una resistenza elettrica per riscaldare l'acqua in caso di insufficiente o assente (nelle ore notturne) irradiazione solare. Quest'impianto \u00e8 consigliato per le zone rigide di montagna e nel caso la famiglia abbia un notevole risparmio, in quanto, consumi di energia e costi gestione impianto incidono sul risparmio dato.\nA svuotamento.\nSimile a circolazione forzata, l'impianto si riempie solo quando \u00e8 possibile o necessario. L'impianto funziona solo quando c'\u00e8 sole e il serbatoio non ha raggiunto la temperatura desiderata, negli altri casi l'impianto rimane in condizione di riposo. La pompa svuota l'impianto se non c'\u00e8 sole o se la temperatura dell'accumulo ha raggiunto la temperatura desiderata.\nComponenti opzionali.\nL'accumulo talvolta \u00e8 parte integrante del pannello solare e in questi casi spesso \u00e8 in vista immediatamente sopra a esso o nelle immediate vicinanze. Molto spesso l'accumulo non fa parte del pannello, ma dell'impianto termico.\nTipologie.\nI pannelli solari termici si possono suddividere in alcune tipologie costruttive:\nIl collettore piano \u00e8 il sistema pi\u00f9 utilizzato per ottenere le basse temperature, cio\u00e8 comprese fra i 50\u00a0\u00b0C e i 90\u00a0\u00b0C, che si ottengono facilmente facendo riscaldare al Sole superfici piane.\nUn collettore piano \u00e8 costituito da:\nI pannelli solari termici piani non vetrati o scoperti sono privi di vetro; hanno il vantaggio di essere poco costosi e di avere un ottimo rendimento in condizioni ottimali di irraggiamento quando la temperatura esterna \u00e8 alta. A causa della mancanza dell'isolamento il loro rendimento diminuisce rapidamente all'allontanarsi dalle condizioni ottimali. L'acqua passa direttamente all'interno dei tubi del pannello dove viene riscaldata dai raggi solari ed \u00e8 pronta per essere usata. Il limite di questi pannelli \u00e8 che, non essendo coibentati, funzionano con una temperatura ambiente di almeno 20\u00a0\u00b0C (al di sotto il bilancio tra energia accumulata ed energia dispersa \u00e8 sfavorevole), e la temperatura massima dell'acqua non supera i 40\u00a0\u00b0C. Sono adatti perci\u00f2 al solo uso stagionale ed esclusivamente per la produzione di acqua calda sanitaria, sono spesso impiegati nel riscaldamento delle piscine.\nI pannelli solari termici piani vetrati ad acqua (a volte insieme a liquido antigelo) hanno una struttura attorno all'assorbitore che ne limita le dispersioni sia per convezione con l'aria che per irraggiamento dato che il vetro che ricopre la parte superiore dell'assorbitore \u00e8 progettato per questa funzione. Hanno un rendimento leggermente inferiore ai non vetrati in condizioni ottimali ma in condizioni meno favorevoli hanno un rendimento decisamente pi\u00f9 alto arrivando a produrre acqua calda per uso sanitario circa da marzo a ottobre; i pannelli solari termici vetrati selettivi consistono in un particolare trattamento dell'assorbitore che lo rende pi\u00f9 ricettivo al calore, per questo sono pi\u00f9 efficienti nei periodi meno favorevoli, mentre quelli non selettivi hanno semplicemente l'assorbitore colorato di nero in modo da attirare maggiormente la radiazione solare.\nI pannelli solari termici piani ad aria fanno circolare al loro interno aria anzich\u00e9 acqua. L'aria viene fatta circolare tra vetro e assorbitore o, in alcuni casi, in una intercapedine ricavata tra l'assorbitore ed il fondo di poliuretano isolante. Questi ultimi sono studiati in modo tale che l'aria permanga pi\u00f9 tempo possibile nel pannello solare poich\u00e9 scambia pi\u00f9 difficilmente il calore rispetto all'acqua.\nI pannelli solari termici sottovuoto sono in grado di garantire un maggiore apporto energetico anche in condizioni di basso irraggiamento o basse temperature esterne, esistono principalmente due tipi di collettori sottovuoto, detti anche collettori a tubi sottovuoto, quelli che contengono un tubo a \"U\" in cui circola direttamente il liquido che assorbe il calore e quelli \"heat pipe\" che contengono un tubo in rame chiuso alle estremit\u00e0 contenente un liquido in bassa pressione che evapora riscaldandosi e si condensa nella parte alta del tubo cedendo il calore all'acqua sovrastante.\nUtilizzi.\nI pannelli solari possono essere utilizzati per fornire acqua calda e riscaldamento o per generare energia elettrica.\nNel caso di produzione di acqua calda, il serbatoio provvede a immagazzinare l'acqua domestica che viene messa a contatto con il fluido tramite una serpentina. La serpentina consente al fluido di trasferire all'acqua l'energia immagazzinata senza contaminare l'acqua. Questa acqua pu\u00f2 essere utilizzata come acqua calda nelle abitazioni o pu\u00f2 essere utilizzata per integrare il riscaldamento a pavimento degli ambienti. I pannelli solari termici sono in grado di fornire acqua calda in buone quantit\u00e0, ma non possono sostituire completamente gli usuali metodi di riscaldamento per via dell'incostanza dell'energia solare.\nNel caso di produzione di energia elettrica, lo scambiatore di calore \u00e8 riscaldato fino a essere portato in ebollizione; una volta che il liquido \u00e8 passato in fase gassosa viene inviato in una turbina termoelettrica che converte il movimento del gas in energia elettrica. Questo tipo di impianto \u00e8 detto solare termodinamico e richiede ampi spazi per l'installazione dei pannelli solari e una presenza di sole costante, per questo i deserti sono luoghi spesso appropriati per tali installazioni. Una centrale di questo tipo \u00e8 stata realizzata anche in Sicilia con il progetto Archimede, la cui inaugurazione \u00e8 avvenuta nel luglio 2010.\nConsiderazioni economiche.\nIn Italia, un impianto di pannelli solari termici si ammorta nel giro di 5-10 anni, in base all'ubicazione e all'utilizzo. Poich\u00e9 la durata media di questi impianti \u00e8 di 15-20 anni, ne consegue che \u00e8 un buon investimento a medio termine escludendo eventuali sgravi fiscali o altre forme di agevolazione che rendano l'ammortamento pi\u00f9 rapido.\nBenefici.\nL'utilizzo dei pannelli solari per il riscaldamento dell'acqua, andando a sostituire una caldaia o uno scaldabagno elettrico, ha come diretta conseguenza il risparmio di idrocarburi e di energia elettrica. Inoltre:\nIntegrazione nell'impianto idraulico.\nL'integrazione di un pannello solare in un impianto idraulico per la produzione di acqua calda sanitaria avviene solitamente secondo il seguente schema.\nIl tubo di uscita del serbatoio \u00e8 collegato a poca distanza ad una valvola termostatica che si occupa di miscelare l'acqua calda dell'accumulo con l'acqua fredda dell'impianto mantenendo in uscita acqua a temperatura costante (40-50\u00a0\u00b0C). Tale valvola \u00e8 necessaria per tre motivi: \nL'uscita della valvola termostatica \u00e8 poi collegata ad una valvola deviatrice detta anche valvola a tre vie. Questa valvola ha un ingresso e due possibili uscite. A seconda della temperatura di ingresso si attiva l'una o l'altra uscita, ma mai contemporaneamente. Si adotta questa soluzione per far in modo che quando la temperatura \u00e8 di circa 40\u00a0\u00b0C o superiore l'acqua venga direttamente immessa nel circuito dell'acqua calda sanitaria; in caso contrario viene inviata all'ingresso di una caldaia istantanea o ad accumulo, che la scalda fino alla temperatura desiderata prima di essere immessa nel circuito. La suddetta valvola deviatrice pu\u00f2 essere azionata manualmente (valvola manuale), ad esempio nel periodo invernale o in lunghi periodi di scarso irraggiamento, oppure pu\u00f2 essere controllata meccanicamente da un piccolo motore azionato da un sensore di temperatura, solitamente una termocoppia, posto all'interno dell'accumulo (valvola elettronica).\nDa notare che la caldaia per la produzione di acqua calda, da mettere in serie al pannello, deve essere in grado di \"modulare\" riducendo molto la fiamma se di tipo istantaneo, (cio\u00e8 senza accumulo). Nel caso di caldaia ad accumulo la regolazione della fiamma e la sua accensione sono pilotate da un sensore di temperatura presente nell'accumulo, per cui non si richiede nessuna particolare predisposizione."}
{"id": "2542281", "revid": "339392", "url": "https://it.wikipedia.org/wiki?curid=2542281", "title": "Legge 151", "text": ""}
{"id": "2542286", "revid": "1903739", "url": "https://it.wikipedia.org/wiki?curid=2542286", "title": "Dai Nippon Butoku Kai", "text": "La (DNBK) \u00e8 stata un'organizzazione di arti marziali con sede a Kyoto, in Giappone, fondata il 17 aprile 1895 sotto l'autorit\u00e0 del Ministero dell'Educazione e sancita dall'Imperatore Meiji.\nStoria.\nLa Dai Nippon Butoku Kai venne fondata con lo scopo di standardizzare i sistemi e le discipline marziali in tutto il paese unificandone le diverse scuole; fu la prima organizzazione ufficiale di arti marziali sancita dal governo. Al suo interno furono accentuate le virt\u00f9 marziali dei guerrieri \"samurai\" e le loro storiche ed eccellenti abilit\u00e0 nelle discipline del combattimento in un'epoca in cui la contaminazione col mondo occidentale era vista come potenzialmente nociva per elementi essenziali per la cultura giapponese come il \"bushido\" e il \"bugei\".\nL'organizzazione si sciolse il 9 novembre 1946 come conseguenza dell'ordine impartito, dopo la fine della seconda guerra mondiale, dal generale Douglas MacArthur che imponeva la soppressione di tutte le organizzazioni di carattere militare.\nUna volta finito questo vincolo, si formarono varie federazioni dedicate a particolari arti marziali \u2013 in particolar modo la , la e la che nel 1956 si unirono a formare la che nel 1959, con l'ingresso della , venne rinominata in \u2013 che, di fatto, proseguono tuttora l'attivit\u00e0 della DNBK.\nLa nuova DNBK.\nNel 1953 venne costituita una Dai Nippon Butoku Kai del tutto nuova con la visione filosofica di preservare le virt\u00f9 e tradizioni marziali classiche. Questa DNBK, per nulla legata all'originale se non nel nome, mira al recupero delle culture marziali classiche sostenendo la ricerca, l'istruzione, la promozione della pace e dell'armonia internazionale ed il progresso di una maggiore umanit\u00e0 attraverso l'educazione al \"bud\u014d\".\nLe discipline che sono ufficialmente praticate all'interno dalla nuova Dai Nippon Butoku Kai sono:\nOltre a quanto sopra vengono praticate \"varie forme tradizionali\" di Kobud\u014d e Kobujutsu."}
{"id": "2542289", "revid": "486946", "url": "https://it.wikipedia.org/wiki?curid=2542289", "title": "Fox Family Films", "text": ""}
{"id": "2542294", "revid": "465169", "url": "https://it.wikipedia.org/wiki?curid=2542294", "title": "Annalisa Mandolini", "text": "Eletta \"Miss Lazio\" nel 1994 e concorrente a Miss Italia 1994, dopo aver debuttato in televisione con il programma \"Non \u00e8 la RAI\" e il suo spin-off \"Bulli &amp; pupe\", ha raggiunto la notoriet\u00e0 a cavallo tra gli anni novanta e gli anni duemila conducendo su Raiuno alcuni programmi televisivi tra cui \"La Banda dello Zecchino\" e lo \"Zecchino d'Oro 1999\". Dal 2017 conduce su La5 il game show \"Guerrilla Gardeners\", ambientato nel mondo degli appassionati di pollice verde.\nBiografia.\nDopo aver esordito nel 1992 nel programma estivo di prima serata di Canale 5 \"Bulli &amp; pupe\", nel settembre dello stesso anno entrer\u00e0 a far parte del cast di \"Non \u00e8 la RAI\", celebre programma di Italia 1 condotto da Paolo Bonolis.\nNel 1994 \u00e8 a Salsomaggiore per l'evento annuale di \"Miss Italia\", gi\u00e0 eletta \"Miss Lazio\" e eletta anche, in quell'occasione, \"Miss Tele Volto Italia\". Due anni dopo, dopo aver preso il diploma di ragioneria e condotto insieme a Michele Mirabella su Raitre \"Tivv\u00f9 cumpr\u00e0\", conduce il programma giornaliero \"La RAI che vedrai\", dove presenta le anteprime dei programmi RAI che sarebbero andati in onda nelle settimane e nei mesi successivi. Contemporaneamente \u00e8 protagonista di numerose televendite per i programmi Mediaset e co-conduce, nel 1997, il programma sportivo \"Progetto Gol\" e \"Stadio a studio\" sull'emittente romana \"Teleregione\".\nIl grande successo arriva nel 1999, quando viene scelta per condurre al fianco di Ettore Bassi il programma per bambini \"La Banda dello Zecchino\", in onda il sabato e la domenica mattina su Raiuno, e conduce anche l'edizione 1999 della celebre gara canora per bambini \"Zecchino d'Oro\".\nNel 2000 condurr\u00e0 anche l'edizione estiva del programma, a cui seguir\u00e0, per la stagione 2000/2001, un nuovo ciclo del programma nella sua versione invernale; nello stesso anno conduce la striscia di cartoni animati di Raitre \"Cartoons on the Bay\".\nNel 2001 \u00e8 scelta per condurre il \"Concerto dell'Epifania\", sempre su Raiuno, andato in onda 5 gennaio successivo, e nell'estate conduce il programma \"Miss Italia Top\".\nIn seguito negli anni 2000 \u00e8 tornata a registrare numerose televendite per i programmi Mediaset.\nNel 2004 ha recitato nel terzo episodio della serie televisiva \"Carabinieri 3\", intitolato \"Un bravo ragazzo\", nel ruolo di Alessia Manca. L'anno successivo ha partecipato al programma \"Non \u00e8 la RAI - Speciale\", andato in onda su Happy Channel, e condotto la serata \"Palio di Roma\" insieme ad Antonio Giuliani.\nDal 2016 \u00e8 una delle presentatrici del canale di televendite HSE24 (Italia).\nDa maggio del 2017 ha condotto la prima edizione del programma \"Guerrilla Gardeners\" su La 5, confermata per una seconda stagione a partire dal giugno 2018."}
{"id": "2542295", "revid": "287204", "url": "https://it.wikipedia.org/wiki?curid=2542295", "title": "Stray Cats (album)", "text": "Stray Cats \u00e8 l'album di debutto dell'omonimo gruppo musicale di genere rockabilly, pubblicato dall'etichetta discografica Arista Records nel 1981."}
{"id": "2542298", "revid": "72396", "url": "https://it.wikipedia.org/wiki?curid=2542298", "title": "Stadio 5 juillet 1962", "text": ""}
{"id": "2542306", "revid": "1543377", "url": "https://it.wikipedia.org/wiki?curid=2542306", "title": "Huan huan ai", "text": "Huan huan ai (caratteri cinesi: \u63db\u63db\u611b; titolo internazionale Why Why Love) \u00e8 una serie televisiva taiwanese andata in onda nel 2007 sulla GTV e sulla CTS. I protagonisti sono Rainie Yang, Mike He e Kingone Wang. A causa del fatto che i tre avevano gi\u00e0 recitato insieme nel drama della China Television del 2005 \"E mo zai shen bian\", si pensava all'inizio che Why Why Love fosse il suo sequel. Tuttavia, tale drama ha una trama completamente distinta. Il titolo originale avrebbe dovuto essere \"Exchange Love\".\nCast.\nNelle Filippine, i nomi dei personaggi sono stati cambiati come segue:\nTrama.\nTong Jia Di (Rainie Yang) \u00e8 una studentessa del college, la cui famiglia lotta per pagare dei debiti sin dalla morte del padre della ragazza. La migliore amica di Jia Di, Xiao Nan (Chen Yen-xi), vuole che lei si innamori e tenta di tirarla su di morale. Durante la festa di carnevale Xiao Nan porta avanti il suo piano, che consiste nel vendere bigliettini di scambio sui quali lei stessa ha scritto qualcosa. Durante la festa, Jia Di incontra i due figli del proprietario di una grande compagnia, Huo Yan (Kingone Wang) e Huo Da (Mike He), che comprano i bigliettini di scambio da Jia Di.\nPer il suo ventesimo compleanno, Xiao Nan desidera che Jia Di chieda al decimo ragazzo che vede passare per strada il numero di telefono. Huo Da e Huo Yan, nel frattempo, avevano fatto una scommessa e fanno un incidente con le moto, finendo chi con un braccio rotto (Huo Yan), chi con una gamba fratturata (Huo Da).\nCome risultato, il trio si incontra ancora. Durante l'incontro, Jia Di chiede a Huo Yan il suo numero di telefono. Tuttavia, Huo Yan fraintende le intenzioni di Jia Di, in quanto a scuola girava voce che il suo numero di telefono fosse stato usato per un sito internet non serio.\nL'avversione di Huo Da verso Jia Di sparisce presto, dopo che Jia Di porta a termine il ruolo di \"angelo-padrone\" che le era stato assegnato nel bigliettino comprato da Huo Da e scritto da Xiao Nan a carnevale. Huo Da si accorge presto di essersi innamorato di Jia Di. Alla fine, sia Huo Da che Huo Yan si innamorano di Jia Di, e tentano di conquistarla con vari metodi. Il drama descrive le battaglie dei due fratelli per vincere il cuore della ragazza.\nPi\u00f9 tardi, a Huo Da viene diagnosticata la Malattia di Wilson in stadio terminale. Egli sceglie di non rivelare a nessuno la sua malattia, eccetto a Yan Shu. Tuttavia, Jia Di viene a scoprire l'accaduto e tenta di incoraggiare Huo Da a vivere per il suo amore.\nNel frattempo, Huo Yan cerca tutti i possibili modi per curare la malattia di suo fratello minore. Viene a scoprire che egli ha bisogno di un trapianto di fegato, e lui \u00e8 l'unico possibile donatore. Huo Yan acconsente a sottoporsi all'intervento, nonostante abbia dei problemi cardiaci. I telespettatori, a questo punto, sono portati a pensare che l'intervento \u00e8 finito male per Huo Da; tuttavia, viene presto rivelato che entrambi i fratelli sopravvivono. Huo Da e Jia Di continuano ad avere una relazione.\nInformazioni sui personaggi.\nTong Jia Di (Rainie Yang)\n\u00c8 una ragazza lavoratrice che proviene da una famiglia povera. \u00c8 la sorella maggiore, e la sua famiglia \u00e8 formata dalla madre Liao Cai Juan e dal fratello minore Tong Jia Hui. Suo padre \u00e8 morto quando lei era ancora piccola. La ragazza e sua madre si procurano da vivere vendendo verdura per strada; Jia Di farebbe di tutto pur di ottenere i soldi che servirebbero alla famiglia per saldare i debiti accumulati. La ragazza ha anche uno zio aduso negli investimenti fallimentari, che accumula ancora pi\u00f9 debiti in famiglia, gravando ancora di pi\u00f9 sulla sua situazione economica. Jia Di \u00e8 talmente devota alla famiglia ed al lavoro che si rifiuta di cedere alle lusinghe dell'amore, ed ha grandi speranze di poter evitare in questo modo diverse delusioni. La migliore amica di Jia Di \u00e8 Jiang Xiao Nan, che lavora part-time con lei nell'emporio della famiglia Huo. Jia Di ha diversi lavori part-time, tra i quali uno in una stazione di servizio.\nHuo Da (Mike He)\nRagazzo ribelle e secondo erede della Compagnia Huo, Huo Da \u00e8 anche soprannominato \"Diavolo\" a causa della sua reputazione di bulletto e del suo atteggiamento da duro. Huo Da ama Yan Shu, ma lei ama Huo Yan, il fratello maggiore del ragazzo. Jia Di porta a termine il suo servizio di \"angelo-padrone\" come scritto sul coupon da lei venduto al ragazzo; egli si diverte a prenderla in giro e a fare il prepotente con lei, ma a causa del cuore puro e gentile della ragazza inizia lentamente ad innamorarsi di lei. Riesce infine a conquistare il cuore di Jia Di, ma scopre di avere la Malattia di Wilson. \u00c8 riluttante a rivelare la cattiva notizia a Jia Di, in quanto non vuole che lei si senta sola dopo la sua morte.\nHuo Yan (Kingone Wang)\n\u00c8 il Direttore Generale della compagnia del padre, e fratello maggiore di Huo Da. Egli \u00e8 l'esatto opposto di Huo Da, qualsiasi cosa faccia gli riesce bene. All'inizio Huo Yan e Jia Di sviluppano un interesse l'uno per l'altra, e spesso parlano e si aiutano tra di loro. Tuttavia, quando Huo Yan si rende conto che Jia Di sviluppa de sentimenti pi\u00f9 forti per Huo Da, decide di lasciar perdere la sfida con il fratello e perde di proposito una gara in motocicletta per amore di Jia Di. Huo Yan non ha dei bei ricordi d'infanzia, in quanto sua madre l'ha venduto alla famiglia Huo perch\u00e9 non era capace di curare le sue malattie cardiache. Per anni, facendo parte della famiglia Huo, Huo Yan ha odiato sua madre, ma quando scopre che lei sta per morire chiarisce con lei i malintesi."}
{"id": "2542309", "revid": "287204", "url": "https://it.wikipedia.org/wiki?curid=2542309", "title": "Alpha Protocol", "text": "Alpha Protocol \u00e8 un videogioco di ruolo del 2010 sviluppato da Obsidian Entertainment e pubblicato da SEGA per PlayStation 3, Xbox 360 e Microsoft Windows. Originariamente annunciato per i primi mesi del 2009, il gioco \u00e8 stato distribuito nella primavera 2010.\nTrama.\nMichael Thorton \u00e8 un agente di un'agenzia segreta denominata Alpha Protocol la cui esistenza \u00e8 oscura anche a molte delle autorit\u00e0 degli USA e, qualora l'esistenza dell'agenzia dovesse diventare di dominio pubblico, la sua esistenza verrebbe negata e la stessa agenzia verrebbe smantellata.\nIl protagonista verr\u00e0 tradito dai suoi superiori venendo espulso dal governo degli Stati Uniti. Michael a questo punto cerca di vendicarsi, e cos\u00ec inizia ad operare sotto copertura, per scoprire il complotto che lo ha visto protagonista.\nModalit\u00e0 di gioco.\n\"Alpha Protocol\" \u00e8 basato sul genere di spionaggio alla James Bond, con degli elementi di azione e con un complesso sistema dinamico di dialogo, denominato Ripple effect. Il gioco ha una struttura free roaming, ricordante vagamente Mass Effect. Il viaggio \u00e8 completamente libero, permettendo al giocatore di scegliere quali quest portare avanti e di come portarle a termine. Anche il combattimento ricorda molto da vicino Mass Effect con una struttura da TPS influenzata dalle statistiche dei personaggi.\nAccoglienza.\nAlpha Protocol ha ricevuto una serie di voti che spaziano dal misero 1.0 di GameCritics a ben pi\u00f9 alti 7, 8 e 9 di altri siti. In molti, come ad esempio \"Play Magazine\", l'hanno definito uno dei giochi pi\u00f9 sottovalutati dell'anno. La rivista \"Play Generation\" lo classific\u00f2 come il quarto migliore gioco di ruolo del 2010. Il sito Gamesurf ha assegnato ad \"Alpha Protocol\" un 7.5.\nI fattori che pi\u00f9 hanno influenzato i voti negativi, sono gli evidenti bug ed errori vari che si possono incontrare nel corso del gioco: le critiche sono state mosse soprattutto contro\nSequel.\nA causa delle scarse vendite di \"Alpha Protocol\", SEGA ha dichiarato che non avrebbe prodotto un sequel del gioco. Nonostante la propriet\u00e0 intellettuale del titolo appartenga a SEGA, Feargus Urquhart, amministratore delegato di Obsidian Entertainment, ha espresso la volont\u00e0 di realizzare un seguito di \"Alpha Protocol\"."}
{"id": "2542312", "revid": "1776051", "url": "https://it.wikipedia.org/wiki?curid=2542312", "title": "Do It with the Lights On", "text": "Do It with the Lights On \u00e8 un album raccolta degli Starz, pubblicato nel 1987 per l'etichetta discografica Performance Records.\nIl disco.\nIl lato 1 del disco contiene delle prime versioni di alcuni brani che verranno poi reincisi e apparsi nei primi due album degli Starz. Queste prime versioni sono caratterizzate da arrangiamenti, strumentazione, e in alcuni casi testi differenti. \"Do It With The Lights On\" e \"Fallen Angel\"\" vennero entrambi registrati con il tastierista, Larry Gonsky, quando ancora si facevano chiamare The Fallen Angels. Dopo qualche settimana che Gonsky venne allontanato, il nome venne cambiato in Starz, e vennero registrati i primi 3 brani. Tutte le tracce sono state incise ai Record Plant Studios di New York.\nLa parte 2 del disco contiene delle demo incise dopo che il gruppo firm\u00f2 per la Capitol Records. Dopo essersi presi un periodo di pausa, la formazione di riun\u00ec con Brenden Harkin, Dube, e Orville Davis al basso. Passati alcuni mesi, la formazione si evolse e rimase composta da Michael Lee Smith, Richie Ranno, Peter Scance (basso) e Doug Madick (batteria), che pi\u00f9 tardi cambiarono nome in Hellcats e pubblicarono un disco omonimo per la Atlantic Records."}
{"id": "2542313", "revid": "26249490", "url": "https://it.wikipedia.org/wiki?curid=2542313", "title": "Un lupo mannaro a scuola", "text": ""}
{"id": "2542318", "revid": "26249640", "url": "https://it.wikipedia.org/wiki?curid=2542318", "title": "Telecity Liguria", "text": ""}
{"id": "2542319", "revid": "26249646", "url": "https://it.wikipedia.org/wiki?curid=2542319", "title": "Rtv 38", "text": ""}
{"id": "2542322", "revid": "26249671", "url": "https://it.wikipedia.org/wiki?curid=2542322", "title": "Lupin Terzo", "text": ""}
{"id": "2542323", "revid": "26249667", "url": "https://it.wikipedia.org/wiki?curid=2542323", "title": "I Predatori del Tempo", "text": ""}
{"id": "2542332", "revid": "320578", "url": "https://it.wikipedia.org/wiki?curid=2542332", "title": "Doppietto non condiviso", "text": ""}
{"id": "2542336", "revid": "125254917", "url": "https://it.wikipedia.org/wiki?curid=2542336", "title": "YTV (rete televisiva)", "text": "YTV \u00e8 un canale televisivo canadese in lingua inglese rivolto ad un pubblico giovanile. \u00c8 disponibile per via cavo e via satellite o IPTV in tutto il mondo. Attualmente, dal 1999 \u00e8 interamente posseduta da Corus Entertainment. Oltre a produrle, YTV acquisisce anche trasmissioni da diversi canali, tra cui Nickelodeon, che non era disponibile in Canada fino al 2 novembre 2009.\nStoria.\nIl canale \u00e8 stato concesso in licenza dalla Canadian Radio-Television and Telecommunications Commission (CRTC) nel 1987. Lanciato il 1 settembre 1988, alle 19:00. EST con uno speciale in anteprima di John Candy, YTV \u00e8 stato il successore di due precedenti servizi di programmazione speciali gestiti da varie societ\u00e0 via cavo dell'Ontario a partire dalla fine degli anni '70. I due maggiori azionisti di YTV erano due compagnie via cavo, Rogers Cable e CUC Broadcasting, che fu successivamente acquisita da Shaw Communications. Nel 1995, attraverso varie acquisizioni e operazioni, Shaw si era assicurato il pieno controllo di YTV; \u00e8 stato lanciato come parte di Corus Entertainment nel 1999. Il canale continua ad essere di propriet\u00e0 di YTV Canada (utilizzato per YTV e la sua rete affiliata Treehouse TV), ora interamente di propriet\u00e0 di Corus Entertainment sotto la divisione Corus Kids.\nNel 1998, YTV ha iniziato a utilizzare un fattore \"gross-out\" in stile Nickelodeon nel suo marchio, con molta meno melma, e ha iniziato a usare lo slogan \"Keep It Weird\". Nel corso degli anni, YTV ha utilizzato diversi loghi in onda diversi, con la stessa disposizione di lettere bianche su varie creature bizzarre e fantasiose. Il logo utilizzato sui crediti di produzione presenta questa disposizione su uno schermo rosso di un televisore viola stilizzato.\nIl 18 settembre sono state approvate due applicazioni di canali speciali Corus per estensioni YTV, YTV POW!, un genere di azione, avventura e genere di supereroi per bambini di provenienza internazionale e YTV OneWorld, rivolto a bambini dai 6 ai 17 anni con viaggi, umorismo, giochi e STEM, 2008. La licenza YTV OneWorld \u00e8 stata utilizzata per il lancio di Nickelodeon Canada.\nNell'autunno del 2005, un nuovo post-18:00 lo stile pubblicitario \u00e8 stato sviluppato per un pubblico pi\u00f9 anziano, che utilizzava un logo molto pi\u00f9 semplice e un packaging pi\u00f9 elegante con tattiche di incasso ridotte. Nella primavera del 2006, il semplice logo \u00e8 apparso per la prima volta sulle promozioni di YTV e persino sui titoli di coda della nuova programmazione originale. Nel 2007, questo look \u00e8 stato adottato per l'intero canale. Nel settembre 2009, il logo \u00e8 stato leggermente modificato: presentava nuovi colori e lo sfondo \u00e8 stato semplificato. Le variazioni ai paraurti sono state ridotte. Invece, ci sono grandi e opache grafiche digitali su schermo che dicono agli spettatori quali programmi stanno per arrivare e promozioni dei programmi. Nel settembre 2012, il logo \u00e8 stato modificato esteticamente.\nNel 2013, dopo che Corus Entertainment ha completato l'acquisizione delle reti TELETOON Canada Inc., YTV ha iniziato a trasmettere repliche di programmazione Teletoon selezionata, comprese le serie originali e acquisite. A loro volta, alcuni programmi trasmessi su YTV (come Pok\u00e9mon, il franchise di Yu-Gi-Oh !, Oh No! It's a Alien Invasion e Power Rangers) sono stati spostati in Teletoon.\nIl 6 ottobre 2014, il canale ha subito un aggiornamento del marchio, con una nuova grafica e rilasci creati da Eloisa Iturbe Studio. Inoltre, il canale ha aggiornato il suo logo facendolo rivolto verso l'alto a sinistra anzich\u00e9 direttamente al pubblico.\nProgrammazione.\nIl programma di YTV prevede principalmente programmi per bambini e adolescenti, con un pubblico target che va dai bambini ai giovani adulti. All'estremit\u00e0 superiore di questa gamma ci sono ripetizioni di drammi come Smallville. Ha trasmesso un numero significativo di sitcom britanniche a tarda notte, come My Family, ma queste sono state eliminate. \u00c8 stato il primo canale a trasmettere la prima serie completamente animata al computer ReBoot, e ha trasmesso la premiere nordamericana di Sailor Moon. Mentre alcuni dei suoi spettacoli sono rivolti a un pubblico pi\u00f9 giovane, altri sono destinati agli adolescenti pi\u00f9 grandi, con alcuni degli spettacoli che trattano di contenuti per adulti e temi per adulti.\nMentre produce o commissiona una parte sostanziale della sua programmazione, YTV acquisisce e trasmette anche la maggior parte della serie originale trasmessa dai servizi americani simili Cartoon Network e Nickelodeon, che non erano disponibili in Canada fino a quando Corus non ha lanciato versioni nazionali dei canali il 2 novembre 2009 per Nickelodeon e il 4 luglio 2012 per Cartoon Network.\nServizi correlati.\nAttuale.\nYTV HD.\nL'11 gennaio 2011, Corus Entertainment ha lanciato un feed ad alta definizione chiamato \"YTV HD\", che simula il feed di definizione standard della East Coast. Il canale trasmette in formato immagine 1080i ed \u00e8 disponibile attraverso tutti i principali fornitori di servizi.\nYTV On Demand.\nYTV On Demand \u00e8 un servizio VOD di YTV. Offre episodi di varie serie TV trasmesse su YTV.\nTreehouse.\nTreehouse \u00e8 un canale speciale via cavo e satellitare di categoria A che trasmette programmi destinati ai bambini in et\u00e0 prescolare. \u00c8 stato lanciato il 1 \u00b0 novembre 1997. Il nome del canale \u00e8 preso dal blocco di programmazione per bambini ormai defunti di YTV, The Treehouse. La casa sull'albero \u00e8 trasportata a livello nazionale in tutto il Canada e trasmette la sua programmazione senza interruzioni commerciali.\nNickelodeon.\nNickelodeon \u00e8 un canale speciale via cavo e satellitare di categoria B che \u00e8 stato lanciato il 2 novembre 2009 e si basa sul canale via cavo statunitense Nickelodeon. Come le sue controparti negli Stati Uniti e altrove, Nickelodeon trasmette programmi rivolti ai bambini, comprese sia le serie d'azione dal vivo che l'animazione.\nPrecedente.\nVortex on Demand.\nNel luglio 2005, Corus Entertainment ha stretto una partnership con Comcast Corporation per lanciare un servizio di video on demand via cavo chiamato \"Vortex on Demand\" negli Stati Uniti. L'accordo consisteva in 393 serie TV di animazione di 30 minuti dalla biblioteca Nelvana; ha trasmesso programmi come Cadillacs e dinosauri e Medarot. Il servizio \u00e8 stato sospeso a met\u00e0 2007.\nBionix On Demand.\nNel 2008, Corus Entertainment ha iniziato a offrire un servizio di video on demand chiamato \"Bionix On Demand\" ai fornitori di cavi canadesi. Rogers Cable e Shaw Cable erano gli unici fornitori a offrire il servizio. Il servizio offriva programmi anime pi\u00f9 vecchi e pi\u00f9 recenti che non erano trasmessi su YTV stesso. Il servizio di video on demand era precedentemente intitolato \"YTV Anime On Demand\". Bionix On Demand \u00e8 stato sospeso il 17 dicembre 2009 ed \u00e8 stato sostituito da YTV On Demand.\nYTV GO.\nYTV GO era un'app mobile TV Everywhere disponibile su App Store e Google Play Store. Era disponibile senza costi aggiuntivi per tutti i clienti abbonati di Access Communications, Bell TV, Cogeco, Shaw Cable, Shaw Direct, Telus e VMedia. Ha offerto episodi di varie programmazioni da YTV. L'app \u00e8 stata operativa tra settembre 2015 e 1 maggio 2019."}
{"id": "2542338", "revid": "320578", "url": "https://it.wikipedia.org/wiki?curid=2542338", "title": "HCFC", "text": ""}
{"id": "2542345", "revid": "4175", "url": "https://it.wikipedia.org/wiki?curid=2542345", "title": "Luigi Cinque", "text": "Biografia.\nStudia composizione al Conservatorio Luciano Refice di Frosinone e composizione elettronica. Consegue il diploma in carinetto presso il conservatorio de L'Aquila nel 1984. Si laurea in filosofia estetica e storia del teatro nel 1976 e segue i corsi di cinema e letteratura presso l'Universit\u00e0 La Sapienza di Roma.\nAttratto gi\u00e0 a met\u00e0 degli anni '70 dal crossover tra musica popolare, jazz e moderna, fa parte del Canzoniere del Lazio e nel '79 registra \"Canto di primavera\" con il Banco del Mutuo Soccorso. Negli anni '80 lavora come musicista con il teatro di ricerca e la nuova danza. Collabora Pina Bausch e Jannis Kounellis.\nNel 1987 studia tecniche e interpretazione del Raga presso il \"Performing Art Institut Indu University\" di Varanasi. La sua band \u00e8 l'Hypertext O'rchestra che vede in scena alcuni personaggi della musica internazionale come J\u030civan Gasparyan e Raiz. Nel 2002 pubblica l'album \"Tangerine Caf\u00e8\". Contrinuisce a fondare nel 1997 e a dirigere fino al 2007 con altri il Festival della parola \"Roma poesia\". \u00c8 direttore artistico dell'Etichetta indipendente Officna Mediterraneo-MRF5.\nCome regista e videomaker ha diretto pi\u00f9 di dieci documentari ed \u00e8 Premio Regia 1994 Festival di Salerno con \"l'Opera dei canti e dei cunti\" prodotta da RAI International. Come saggista ha pubblicato un libro dal titolo \"Kunzertu. La musica in Italia\" edito da Longanesi. Suo il romanzo \"La banda dell\u2019idiota\" edito da Stampa Alternativa.\nDocente a contratto di Storia della Musica presso l'Universit\u00e0 La Sapienza di Roma dal 2002 al 2007 e presso l'Universit\u00e0 per stranieri (Unistrasi) di Siena nel 2007/2008. Nel 2010/2012 dirige il film T\"ranseurop\u00e6 Hotel\", una produzione italo-brasiliana in collaborazione con Sicilia Film Commission, MiBac e Istituto Luce.\nNel 2010 \u00e8 poeta performer italiano invitato al Festival di Medellin. \"Luna Reverse\", suo ultimo disco, vince il premio Award 100 Jazz It 2010.\nNell'aprile 2013 il film \"Transeuropae Hotel\" vince l'Award come miglior lungometraggio Italiano al Roma Indipendent Film Festival. Il film verr\u00e0 successivamente presentato al Festival di Rio de Janeiro 2014, Salvador Bahia 2014.\nNell'autunno 2012 dirige a Tripoli il primo concerto della nuova pace con l'orchestra classica tradizionale di Tripoli e i solisti Maria Pia De Vito, Sal Bonafede, Lucilla Galeazzi, Gabriele Mirabassi.\nNel 2015 debutta all'Istituzione Universitaria Concerti con il progetto \"Il jazz visto dalla luna\".\nOpere musicali.\nAifas. per ottetto vocale, piccola orchestra, kendo ensemble.\nvoci recitanti. (1987) Produzione festival di Musica contemporanea\nAccademia tedesca - Villa Massimo - Roma.\nNotturno Aiace. per grande orchestra.(1991) Produzione Orquestra National Brasileira\nPrima assoluta Sala Cecila Meredes - Rio de Janeiro.\nGenealogia del fuoco. piccola orchestra, recitanti, danza su testi di Aurelio Pes (1992)\nProduzione Ente Lirico Teatro Massimo di Palermo. Prima nazionale Auditorium SS. Salvatore\nPalermo\nCantata delle tre religioni. per grande orchestra, voci etniche.\nProduzione Ente Lirico Teatro Massimo, RAI DUE, MRF5, (1999)\nTeatro Politeama Palermo, Roma.\nIl jazz visto dalla luna. IUC (Istituzione Universitaria Concerti, Comune di Roma, Regione Lazio) 2015\nE tu che ne sai del futuro? . opera per piccola orchestra coro e sei voci liriche .una produzione Modena Teatro Pavarotti, Linzmusictheater, Novi Sad Theater 2020."}
{"id": "2542353", "revid": "486946", "url": "https://it.wikipedia.org/wiki?curid=2542353", "title": "Tooru Kazama", "text": ""}
{"id": "2542354", "revid": "365417", "url": "https://it.wikipedia.org/wiki?curid=2542354", "title": "Nene Sakurada", "text": ""}
{"id": "2542355", "revid": "365417", "url": "https://it.wikipedia.org/wiki?curid=2542355", "title": "Masao Sato", "text": ""}
{"id": "2542357", "revid": "108451783", "url": "https://it.wikipedia.org/wiki?curid=2542357", "title": "Anssi Koivuranta", "text": "Biografia.\nStagioni 2004-2005.\nNato a Kuusamo, \u00e8 entrato a far parte dello sci club locale Er\u00e4 Veikot, . Dopo aver vinto la medaglia di bronzo nella 7,5\u00a0km sprint ai Mondiali juniores del 2004 a Stryn, Koivuranta ha esordito in Coppa del Mondo nel marzo dello stesso anno a Lahti, ottenendo un 24\u00ba e 23\u00ba posto e .\nNella stagione 2004-2005 \u00e8 entrato a far parte in pianta stabile della squadra finlandese, conquistando il suo primo podio Sapporo con un terzo posto in una 15\u00a0km Gundersen, nonch\u00e9 un altro bronzo ai Mondiali juniores 2005 di Rovaniemi nella 10\u00a0km Gundersen. Nella stessa rassegna iridata vinse anche la medaglia di bronzo nella prova a squadre di salto con gli sci.\nStagioni 2006-2010.\nNelle stagioni successive Koivuranta di conquistare numerosi altri podi in Coppa del Mondo, nonch\u00e9 la medaglia d'oro nella 10\u00a0km Gundersen e quella d'argento nella 5\u00a0km sprint ai Mondiali juniores 2007 di Tarvisio, ma soprattutto la medaglia di bronzo nella 4x5 km a squadre di .\nAi Mondiali di Sapporo 2007 vince un altro bronzo nella 15\u00a0km Gundersen, nonch\u00e9 la medaglia d'oro nella gara a squadre. Dopo una stagione 2007-2008 , Koivuranta esplode nella stagione 2008-2009 conquistando il suo primo successo in Coppa del Mondo, sulle nevi di casa di Kuusamo, in una 10\u00a0km Gundersen; in seguito altri sei successi gli hanno consentito di aggiudicarsi la coppa di cristallo dopo un'accanita lotta con il norvegese Magnus Moan. Invece i Mondiali di Liberec sono stati avari di soddisfazioni per Koivuranta, che non \u00e8 andato oltre due quarti posti di prendere parte alla prova a squadre e alla 10\u00a0km Gundersen dal trampolino grande.\nAi XXI Giochi olimpici invernali di ottiene come miglior risultato il 7\u00ba posto nella gara a squadre.\nStagioni 2011-2015.\nNella stagione 2011 decide di abbandonare la combinata nordica per prendere parte alla Coppa del Mondo di salto con gli sci, specialit\u00e0 che gi\u00e0 in passato gli aveva riservato soddisfazioni, come la medaglia di bronzo ai Mondiali juniores del 2005 o la vittoria nei Campionati nazionali finlandesi del 2009 dal trampolino lungo, davanti a fuoriclasse come Harri Olli e Matti Hautam\u00e4ki.\nIn Coppa del Mondo ha esordito il 27 novembre 2010 a Kuusamo (4\u00ba) e ha ottenuto la prima vittoria, nonch\u00e9 primo podio, il 4 gennaio 2014 a Innsbruck. Ai XXII Giochi olimpici invernali di si \u00e8 classificato 12\u00ba nel trampolino normale, 11\u00ba nel trampolino lungo e 8\u00ba nella gara a squadre.\nPalmar\u00e8s.\nCombinata nordica.\nCoppa del Mondo.\nCoppa del Mondo - vittorie.\nLegenda:\nIN = individuale Gundersen\nSP = sprint\nT = gara a squadre\nNH = trampolino normale\nLH = trampolino lungo"}
{"id": "2542360", "revid": "154893", "url": "https://it.wikipedia.org/wiki?curid=2542360", "title": "Neuroplasticit\u00e0", "text": ""}
{"id": "2542364", "revid": "1950767", "url": "https://it.wikipedia.org/wiki?curid=2542364", "title": "H\u014dko Kuwashima", "text": "Lei \u00e8 in grado di riprodurre una grande variet\u00e0 di voci, sia maschili (per quanto riguarda i bambini) e femminili (sia bambine che adulti). Kuwashima \u00e8 attualmente affiliata con Aoni Production. Il suo nome, , \u00e8 talvolta frainteso come Noriko dentro e fuori dal Giappone. Questo accade perch\u00e9 \u6cd5\u5b50 si pu\u00f2 anche leggere proprio \"Noriko\", come accade, ad esempio, nel nome della famosa attrice giapponese Noriko Sakai."}
{"id": "2542366", "revid": "647919", "url": "https://it.wikipedia.org/wiki?curid=2542366", "title": "Terziarie francescane", "text": ""}
{"id": "2542367", "revid": "647919", "url": "https://it.wikipedia.org/wiki?curid=2542367", "title": "Terziari francescani", "text": ""}
{"id": "2542369", "revid": "729019", "url": "https://it.wikipedia.org/wiki?curid=2542369", "title": "Messerschmitt Me 309 Zw", "text": "Il Messerschmitt Me 309 Zw fu un aereo da caccia pesante, bimotore, monoplano ad ala bassa sviluppato dall'azienda aeronautica tedesca Messerschmitt nei primi anni quaranta e rimasto allo stadio progettuale.\nFu l'ultimo progetto innovativo di caccia sviluppato dalla Germania nazista nella seconda guerra mondiale, l'ennesimo tentativo di ottenere un nuovo modello adatto a succedere al Messerschmitt Bf 110. Destinato, come il Bf 110, a ricoprire una serie di ruoli diversi in virt\u00f9 dei diversi equipaggiamenti bellici delle versioni programmate, dal zerst\u00f6rer, al bombardiere veloce fino al caccia notturno, fu sostanzialmente un incrocio tra un Bf 109, caratterizzato dalla struttura a doppia fusoliera, da altissime velocit\u00e0, grazie anche alla potenza dei motori.\nIl Me 309 Zw non lasci\u00f2 mai il tavolo da disegno, venendo scartato alla fine del 1942 a favore del Me 109 Zw.\nAlcune fonti si riferiscono al Me 309 Zw come Me 609, ma i documenti RLM mostrano che non era cos\u00ec e che Me 609 era una designazione di copertina per Me 262 di fine guerra, pronto per la produzione."}
{"id": "2542382", "revid": "767487", "url": "https://it.wikipedia.org/wiki?curid=2542382", "title": "Hitman Pro", "text": "Hitman Pro \u00e8 un software antivirus on-demand sviluppato dalla olandese SurfRight per la localizzazione e la rimozione di adware, spyware, virus e altri malware.\nNella prima fase di scansione (disponibile nella versione gratuita) il software identifica i file dal comportamento anomalo. Successivamente i file sospetti vengono esaminati grazie alla tecnologia del cloud computing: l'identificazione del malware avviene sulla base di parametri residenti \"in the cloud\", su internet. I file potenzialmente maligni vengono selezionati grazie a diversi programmi antivirus residenti nel server remoto (nell'ultima versione questi sono Emsisoft, Dr. Web, G Data, Prevx, IKARUS).\nQuindi, solo nella versione a pagamento, i file pericolosi cos\u00ec identificati vengono rimossi dal computer.\nDal momento che l'elaborazione e il riconoscimento dei file pericolosi avviene su server esterni alla macchina in uso, l'operazione \u00e8 rapida e il computer ha un basso carico di lavoro.\nStoria.\nHitman Pro versione 1 e 2 erano programmi antispyware che combinavano insieme un certo numero di programmi antispyware di vari produttori. Con pi\u00f9 di tre milioni di utenti Hitman Pro \u00e8 stato molto popolare, in special modo in Olanda dove risiede il suo sviluppatore, Mark Loman. L'ultima versione di Hitman Pro 2 per\u00f2 ha avuto critiche dagli utenti perch\u00e9 impegnava molte risorse del computer e per il fatto che l'analisi del Pc era troppo lunga. Questi problemi sono stati risolti dalla versione 3 che \u00e8 stata completamente riprogettata."}
{"id": "2542384", "revid": "1442080", "url": "https://it.wikipedia.org/wiki?curid=2542384", "title": "International Tennis Championships 1997 - Singolare", "text": "Il singolare dell'International Tennis Championships 1997 \u00e8 stato un torneo di tennis facente parte dell'ATP Tour.\nJason Stoltenberg era il detentore del titolo e ha battuto in finale Jonas Bj\u00f6rkman 6-0, 2-6, 7-5."}
{"id": "2542398", "revid": "287204", "url": "https://it.wikipedia.org/wiki?curid=2542398", "title": "ATP German Open 1997", "text": "Il German Open 1997 \u00e8 stato un torneo di tennis giocato sulla terra rossa. \u00c8 stata la 90\u00aa edizione dell'Hamburg Masters, che fa parte della categoria ATP Super 9 nell'ambito dell'ATP Tour 1997. Si \u00e8 giocato al Rothenbaum Tennis Center di Amburgo in Germania, dal 5 al 12 maggio 1997.\nCampioni.\nSingolare.\n Andrij Medvedev ha battuto in finale F\u00e9lix Mantilla 6\u20130, 6\u20134, 6\u20132\nDoppio.\n Luis Lobo / Javier S\u00e1nchez hanno battuto in finale Neil Broad / Piet Norval 6\u20133, 7\u20136"}
{"id": "2542403", "revid": "393036", "url": "https://it.wikipedia.org/wiki?curid=2542403", "title": "The cursed singles", "text": ""}
{"id": "2542408", "revid": "88740", "url": "https://it.wikipedia.org/wiki?curid=2542408", "title": "Episodi di Hamburg Distretto 21 (terza stagione)", "text": "La terza stagione di \"Hamburg Distretto 21\" \u00e8 stata trasmessa in prima tv in Germania ogni gioved\u00ec alle ore 19,25 sulla rete televisiva \"ZDF\" dal 30 ottobre 2008 al 14 maggio 2009. In Italia \u00e8 trasmessa dal 29 agosto 2009 al 10 settembre 2009 sul canale Steel, mentre su Rete 4 \u00e8 stata trasmessa dal 5 ottobre 2009.\nA partire dal primo episodio Thomas Scharff (Nils Meermann), viene sostituito da Markus Kn\u00fcfken (Kai Norden), mentre a partire dal tredicesimo episodio Frank Vockroth (Bernd \"Boje\" Thomforde) \u00e8 sostituito da Uwe Fellensiek (Henning Storm).\nIl nuovo arrivato.\nTrama.\nPrimo giorno di servizio per l'Ispettore Capo, Kai Norden, in sostituzione di Nils, trasferitosi in Renania. Kai si trova casualmente in banca, durante una rapina. Il rapinatore prende con s\u00e9 una donna in ostaggio e si d\u00e0 alla fuga. I sospetti ricadono su due giovani dell'alta societ\u00e0 amburghese. Boje chiede a Elke di andare a convivere.\nPaternit\u00e0.\nTrama.\nUna chiamata arriva al Distretto 21: un uomo ha aggredito il proprio vicino perch\u00e9 lo sospetta di avere una relazione con sua moglie. La coppia, Peter e Lisa, hanno appena avuto un bambino ma dal test del DNA, cui Peter si \u00e8 segretamente sottoposto, risulta che Leon non \u00e8 suo figlio. Gli agenti intervengono ma Peter, in preda alla disperazione, sale sul tetto di un edificio e minaccia di suicidarsi. Melanie con l'aiuto di Jasmin, un medico dell'ospedale, scopre la verit\u00e0 sulla vicenda.\nConto aperto.\nTrama.\nWerner Johannsen, ex-collega di Boje, viene colto da infarto e ricoverato al EKH. Dev'essere operato, ma chiede a Boje di rintracciare prima il figlio Armin, con cui non parla da diverso tempo. Arrivati nell'abitazione di Armin, Boje e Franzi la trovano a soqquadro. Annika, moglie di Armin, afferma di essere appena arrivata dalla Thailandia, dove il marito \u00e8 affogato, e aver trovato la casa ridotta in quel modo. Anche il negozio appartenente agli Johannsen viene \u201cvisitato\u201d: la polizia pensa dapprima che si tratti di tangenti non pagate, ma, attraverso un informatore, vengono a sapere che sul mercato c'\u00e8 una grossa partita di eroina a prezzi stracciati. Si risale cos\u00ec alla verit\u00e0: Armin ha inscenato la propria morte per poter continuare i suoi traffici di droga eludendo gli spacciatori serbi, che tentavano di impossessarsi dell'eroina. Grazie alla localizzazione di un cellulare chiamato frequentemente da Annika, la polizia risale al nascondiglio di Armin. Egli neutralizza Boje e tenta la fuga, ma viene fermato. Nel tragitto verso la prigione, Boje gli concede un quarto d'ora di incontro con il padre.\nSenza dimora.\nTrama.\nLa settantaquattrenne Hedi Haller, esausta, sola e sperduta, si aggira per la citt\u00e0, trascinandosi dietro la sua piccola valigia. Quando passa davanti al locale di Elke, quest'ultima si accorge di lei; apparentemente l'anziana signora era stata cacciata dal suo appartamento senza motivo e messa sulla strada. Melanie e Kai indagano sulla vicenda e scoprono, che Hedi Haller \u00e8 stata vittima di una ingiusta ingiunzione di sfratto. Il proprietario d'immobili Florian Sch\u00fctz pu\u00f2 dimostrare, che Hedi, avendo rinunciato ad una cosiddetta \u201cabitazione-sostitutiva\u201d, ha perso il diritto di risiedere nell'edificio che avrebbe dovuto essere ristrutturato. Kai per\u00f2 non intende abbandonare l'anziana signora senza dimora, al proprio destino. Il suo tentativo di rabbonire il proprietario d'immobili, termina tuttavia in un fiasco. Il proprietario e l'inquilina non sono estranei l'uno all'altra; sono addirittura imparentati. Franzi e Boje seguono parallelamente le tracce di un presunto scassinatore; sembra che questo si sia introdotto nell'appartamento di Hedi Haller. Loro non indagano soltanto sull'identit\u00e0 dello scassinatore, bens\u00ec scoprono anche degli indizi riguardo a un piano alquanto diabolico.\nIl patrimonio di famiglia.\nTrama.\nIl consulente finanziario Axel Volkmann, processato per truffa, pochi giorni prima della fine del processo, si dilegua. Da quel momento, la moglie, Marie Volkmann, riceve minacce anonime di morte. Quando suo figlio Moritz viene ricoverato nel Elbkrankenhaus (EKH), con gravi ferite dopo un tentato sequestro, LKA a corto di personale, chiede appoggio agli agenti del commissariato 21: Boje e Franzi si occupano della protezione di Marie nella villa Volkmann, mentre Melanie e Kai cercano il fuoristrada del sequestratore, la loro unica traccia. I colleghi sono certi, che il responsabile sia da ricercare tra i numerosi investitori traditi, quando il caso ha una svolta inaspettata: Marie spara nella sua casa ad un presunto intruso e lo riduce in fin di vita \u00e8 Axel Volkmann, suo marito, che si era dileguato cinque giorni prima.\nIl circolo del cuore.\nTrama.\nNel quartiere di Blankenese, Martina Eckholt viene spinta gi\u00f9 da una scalinata. In seguito alle gravi ferite riportate, viene ricoverata all'EKH in terapia intensiva. Gli unici parenti di Martina ad Amburgo sono sua sorella Saskia, incinta di nove mesi, e suo marito Andreas, il primo ad essere sospettato di aver tentato di uccidere Martina. Ma durante le indagini si scopre che la ragazza partecipava ad un gioco piramidale chiamato il \u201ccircolo del cuore\u201d. Melanie supera i suoi conflitti con Kai e Boje sta pensando seriamente di diventare padre\u2026"}
{"id": "2542410", "revid": "1442080", "url": "https://it.wikipedia.org/wiki?curid=2542410", "title": "ATP German Open 1997 - Singolare", "text": "Il singolare dell'ATP German Open 1997 \u00e8 stato un torneo di tennis facente parte dell'ATP Tour.\nAndrij Medvedev ha battuto in finale F\u00e9lix Mantilla 6\u20130, 6\u20134, 6\u20132.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2542417", "revid": "125778527", "url": "https://it.wikipedia.org/wiki?curid=2542417", "title": "\u0160ar\u016bnas Vasiliauskas", "text": ""}
{"id": "2542418", "revid": "287204", "url": "https://it.wikipedia.org/wiki?curid=2542418", "title": "Sarunas Vasiliauskas", "text": ""}
{"id": "2542421", "revid": "767487", "url": "https://it.wikipedia.org/wiki?curid=2542421", "title": "\u017dygimantas Janavi\u010dius", "text": ""}
{"id": "2542422", "revid": "287204", "url": "https://it.wikipedia.org/wiki?curid=2542422", "title": "Zygimantas Janavicius", "text": ""}
{"id": "2542424", "revid": "107831", "url": "https://it.wikipedia.org/wiki?curid=2542424", "title": "Piero Toscani", "text": "Biografia.\nOttimo dilettante, fu selezionato per rappresentare l'Italia tra i pesi medi alle Olimpiadi di Amsterdam del 1928.\nToscani giunse in finale e conquist\u00f2 l'oro battendo il cecoslovacco Jan He\u0159m\u00e1nek, in un'edizione dei Giochi in cui i pugili italiani si distinsero in modo particolare, vincendo anche nelle categorie dei pesi gallo con Vittorio Tamagnini, nei leggeri con Carlo Orlandi, e conquistando un bronzo nei mosca con Carlo Cavagnoli.\nDel seguito della carriera di Toscani si hanno poche notizie, ha comunque proseguito la carriera professionale con un modesto record prima di morire, poco prima di compiere 36 anni."}
{"id": "2542428", "revid": "124830569", "url": "https://it.wikipedia.org/wiki?curid=2542428", "title": "Vytenis \u010ci\u017eauskas", "text": ""}
{"id": "2542429", "revid": "287204", "url": "https://it.wikipedia.org/wiki?curid=2542429", "title": "Vytenis Cizauskas", "text": ""}
{"id": "2542431", "revid": "6923", "url": "https://it.wikipedia.org/wiki?curid=2542431", "title": "Nissan 350 Z", "text": ""}
{"id": "2542434", "revid": "287204", "url": "https://it.wikipedia.org/wiki?curid=2542434", "title": "Internazionali d'Italia 1997", "text": "Gli Internazionali d'Italia 1997 sono stati un torneo di tennis giocato sulla terra rossa. \u00c8 stata la 54\u00aa edizione degli Internazionali d'Italia, che fa parte della categoria ATP Super 9 nell'ambito dell'ATP Tour 1997, e della Tier I nell'ambito del WTA Tour 1997. Sia che il torneo maschile che quello femminile si sono giocati al Foro Italico di Roma in Italia.\nCampioni.\nSingolare maschile.\n \u00c0lex Corretja ha battuto in finale Marcelo R\u00edos 7\u20135, 7\u20135, 6\u20133\nSingolare femminile.\n Mary Pierce ha battuto in finale Conchita Mart\u00ednez 6\u20134, 6\u20130\nDoppio maschile.\n Mark Knowles / Daniel Nestor hanno battuto in finale Byron Black / Alex O'Brien 6\u20133, 4\u20136, 7\u20135\nDoppio femminile.\n Nicole Arendt / Manon Bollegraf hanno battuto in finale Conchita Mart\u00ednez / Patricia Tarabini 6\u20132, 6\u20134"}
{"id": "2542436", "revid": "146644", "url": "https://it.wikipedia.org/wiki?curid=2542436", "title": "T.W. Edgeworth David", "text": ""}
{"id": "2542437", "revid": "767487", "url": "https://it.wikipedia.org/wiki?curid=2542437", "title": "Orquesta El Arranque", "text": "L'Orquesta El Arranque \u00e8 un'orchestra di tango argentino fondata nel 1996 a Buenos Aires in Argentina.\nBiografia.\nFondata dal contrabbassista Ignacio Varchausky e dal bandoneonista Camilo Ferrero inizialmente sotto forma di quintetto, El Arranque ha sviluppato un repertorio che ha saputo subito incontrare il gusto della comunit\u00e0 tanguera. Alla fine del suo primo anno, El Arranque aveva gi\u00e0 tenuto oltre 200 concerti in teatri e milonghe in tutta l'Argentina. L'album del debutto, intitolato semplicemente Tango (1998) \u00e8 stato patrocinato da due figure leggendarie del mondo del tango, Leopoldo Federico e Nelly Omar, raggiungendo un successo a livello nazionale ed internazionale. Nel giugno-luglio di quello stesso anno El Arranque ha intrapreso la prima tourn\u00e9e in Europa, presentandosi presso il Tangomania Summer Festival '98 di Sasso Marconi in Italia, a Berlino, Stoccarda e Dresda. A dicembre l'orchestra \u00e8 stata scelta dal Governo della Citt\u00e0 di Buenos Aires per la notte di chiusura del primo Festival Internazionale di Tango di Buenos Aires, con un'esibizione all'aperto nella Avenida Corrientes, che, per l'occasione, era stata trasformata in milonga. Questo evento ha dato un enorme risalto all'orchestra, portando i quotidiani argentini Clar\u00edn e La Naci\u00f3n a definire El Arranque come \"la rivelazione tanguera dell'anno\". \nIl 1999 ha visto l'inizio di una nuova tourn\u00e9e europea della durata di due mesi in dodici citt\u00e0, tra le quali Londra, Parigi e Milano. A dicembre, El Arranque \u00e8 stata nuovamente invitata a chiudere il secondo Festival Internazionale di Tango di Buenos Aires.\nCon l'arrivo del 2000 il gruppo si era gi\u00e0 affermato come l'orchestra di tango giovane pi\u00f9 importante del mondo. Nell'ottobre dello stesso anno, El Arranque si \u00e8 esibita presso il Romaeuropa Festival di Roma, all'interno di una serie di concerti intitolata L'Italia per il Tango: Buenos Aires a Roma. Dopo essersi esibita a Losanna e a Padova El Arranque \u00e8 tornata a Buenos Aires per registrare il suo secondo CD, Cabulero, patrocinato da Jos\u00e9 Libertella, fondatore e direttore della prestigiosa orchestra Sexteto Mayor.\nA gennaio-febbraio del 2001 El Arranque ha visitato quindici citt\u00e0 dei Paesi Bassi con lo spettacolo Tango de Buenos Aires. A marzo sono rientrati a Buenos Aires per il lancio di Cabulero, CD che comprende anche un video musicale come ultima traccia. A maggio El Arranque si \u00e8 esibita a New York con la Lincoln Center Jazz Orchestra, diretta da Wynton Marsalis. Questi concerti comprendevano musica originale (Concerto Grosso, per sette musicisti di tango e orchestra sinfonica, e Suite Borgeana, in sette movimenti) scritta per entrambe le orchestre da Wynton Marsalis e Ramiro Gallo, primo violino di El Arranque. A giugno l'orchestra si \u00e8 esibita presso il Teatro nazionale Chaillot di Parigi durante la serie di concerti intitolata Buenos Aires Tango. Il 2001 si \u00e8 chiuso con vari concerti a Buenos Aires e altre due tourn\u00e9e europee (Festival del Grec a Barcellona, Teatro Trinidade a Lisbona, Festival de Oto\u00f1o a Madrid e una serie di concerti in Germania.\nDa gennaio a marzo 2002, El Arranque ha tenuto 50 concerti in 40 citt\u00e0 del Giappone e 10 a Taiwan, durante la famosa tourn\u00e9e legata alla Min-On Concert Association. Ad aprile l'orchestra ha tenuto due concerti presso il Kennedy Center di Washington, DC per il Festival Americartes ed \u00e8 tornata a Buenos Aires per il lancio del terzo CD, Cl\u00e1sicos. Quest'ultimo ha venduto quasi 10.000 copie nella sola Argentina, diventando uno dei best seller del tango del 2002.\nA novembre del 2002 El Arranque \u00e8 tornata in Europa per registrare il suo primo CD dal vivo, intitolato En Vivo en la Rete Due de Suiza. Il concerto si \u00e8 tenuto presso il famoso auditorium della radio Rete 2 di Lugano in Svizzera. L'album \u00e8 uscito in due versioni, una semplice ed una sotto forma di cofanetto contenente un libro di fotografie a colori e citazioni. La tourn\u00e9e \u00e8 proseguita in Italia, Germania e a Londra, con cinque concerti presso la Porchester Hall.\nA gennaio del 2003 El Arranque ha intrapreso una tourn\u00e9e in dieci citt\u00e0 della Norvegia, sotto gli auspici del Norwegian Concert Institute. A febbraio dello stesso anno l'orchestra ha preso parte alla quinta edizione del Festival Internazionale di Tango di Buenos Aires, esibendosi davanti a 20.000 persone in Avenida Corrientes. Allo stesso tempo, El Arranque si esibiva una volta a settimana presso il Club del Vino, un locale musicale di Buenos Aires. Quello stesso anno il gruppo ha partecipato alla produzione e alla registrazione del nuovo CD della cantante di tango Lidia Borda, intitolato Tal vez ser\u00e1 su voz, e a novembre ha intrapreso una tourn\u00e9e in Colombia.\nNel marzo del 2004 El Arranque, con il suo CD dal vivo En Vivo en la Rete Due de Suiza, ha vinto il premio Carlos Gardel per la Migliore Registrazione di Tango del 2003. A giugno l'orchestra \u00e8 stata invitata a partecipare all'edizione 2004 del Genova Tango Festival. Il repertorio speciale preparato per l'occasione comprendeva opere dei maestri N\u00e9stor Marconi, Julio Pane, Ra\u00fal Garello e Mauricio Marcelli come solisti e compositori invitati, con arrangiamenti speciali di Ramiro Gallo. Questa straordinaria collaborazione intergenerazionale ha ispirato il quinto CD di El Arranque, intitolato Maestros. Nel novembre 2004 El Arranque \u00e8 stata invitata negli USA per esibirsi nell'ambito dell'International Music and Performing Arts in Communities Tour (IMPACT), presentato dall'Ohio Arts Council (OAC) in associazione con l'Ohio Arts Presenters Network (OAPN), l'Arts Midwest e il Pennsylvania Council on the Arts, con concerti a Lancaster, Cleveland, Akron, Dayton, Cincinnati, Sandusky, Springfield, Urbana, Columbus, Newark e Dover in Ohio e ad Erie, Allegheny College a Meadville nonch\u00e9 a Franklin in Pennsylvania. L'anno si \u00e8 concluso con dei concerti in Cile ed Uruguay e l'orchestra \u00e8 stata nominata ai Latin Grammy.\nIl 2005 \u00e8 iniziato con una nuova tourn\u00e9e in Giappone, organizzata ancora una volta dalla Min On Association, sulla scia dell'enorme successo ottenuto da El Arranque in quel paese. In soli due mesi hanno tenuto 46 concerti in citt\u00e0 quali Tokio, Osaka, Kyoto e Sapporo. Quello stesso anno El Arranque ha intrapreso anche una tourn\u00e9e del Brasile per la prima volta, esibendosi presso importanti teatri quali il Guair\u00e3o a Curitiba e il Canec\u00e3o a Rio de Janeiro. Il 2005 si \u00e8 concluso con una serie di concerti presso il Carnevale Culturale di Valpara\u00edso nella Plaza Sotomayor di fronte ad un pubblico di oltre 10.000 persone.\nNel giugno del 2006 l'orchestra ha preso parte nuovamente al Festival Buenos Aires Tango III presso il Teatro Nazionale Chaillot a Parigi, e si \u00e8 presentata di nuovo a Stoccarda. A settembre El Arranque si \u00e8 esibita all'interno del primo Festival Buenos Aires Tango presso l'Auditorium Parco della Musica di Roma e presso la Biennale de la Danse di Lione. A dicembre hanno celebrato il loro decimo anniversario con una serie di concerti presso il locale La Trastienda di Buenos Aires, insieme ai colleghi Lidia Borda, Ariel Ardit, Ramiro Gallo e molti altri con cui avevano condiviso il progetto nell'ultimo decennio.\nA marzo 2007 El Arranque ha intrapreso il suo primo viaggio a Hong Kong per prendere parte al trentacinquesimo Hong Kong Arts Festival. Ha inoltre vinto il premio Juan Canaro, assegnato da SADAIC, come rivelazione di tango dell'ultimo decennio. L'orchestra ha poi preso parte per la seconda volta alla quindicesima settimana musicale Llao Llao di Bariloche.\nNel 2008, quattro anni dopo l'uscita del loro ultimo album, El Arranque ha presentato il sesto CD, intitolato Nuevos, subito nominato per i premi Gardel come miglior disco di tango, presso il teatro 25 de Mayo di Buenos Aires. Le sedici tracce contengono le migliori opere originali dei musicisti stessi di El Arranque e dei colleghi della loro generazione. L'album \u00e8 uscito in due versioni, una semplice ed un cofanetto a colori contenente un gioco nello stile dei quiz pi\u00f9 il gioco dell'oca, ispirato dalle varie esperienze maturate da El Arranque nel mondo del tango nei suoi dodici anni di carriera. Il gioco contiene delle pedine in cartone raffiguranti i vari componenti dell'orchestra insieme ad un dado in miniatura e un libretto di domande e risposte. A settembre l'orchestra \u00e8 tornata a Roma per prendere parte alla seconda edizione del Festival Buenos Aires Tango presso l'Auditorium Parco della Musica.\nil 30 novembre 2011, con l'album Raras partituras 6, inciso insieme a Leopoldo Federico, hanno vinto il Premio Gardel (Argentina) come Miglior Album di una Orchestra di Tango."}
{"id": "2542438", "revid": "757396", "url": "https://it.wikipedia.org/wiki?curid=2542438", "title": "Art\u016bras Milaknis", "text": ""}
{"id": "2542439", "revid": "287204", "url": "https://it.wikipedia.org/wiki?curid=2542439", "title": "Arturas Milaknis", "text": ""}
{"id": "2542443", "revid": "984922", "url": "https://it.wikipedia.org/wiki?curid=2542443", "title": "Nat Fleischer", "text": "Fleischer fond\u00f2, nel 1922, la rivista \"Ring Magazine\", dirigendola per 50 anni, fino al 1972.\nNel 1942 inizi\u00f2 a pubblicare un'enciclopedia del pugilato che fu pubblicata fino al 1990.\nScrisse inoltre diverse altre pubblicazioni dedicate alle vite di campioni di pugilato."}
{"id": "2542454", "revid": "287204", "url": "https://it.wikipedia.org/wiki?curid=2542454", "title": "Hunter x Hunter", "text": ""}
{"id": "2542461", "revid": "486946", "url": "https://it.wikipedia.org/wiki?curid=2542461", "title": "Piccoli problemi di cuore", "text": ""}
{"id": "2542464", "revid": "287204", "url": "https://it.wikipedia.org/wiki?curid=2542464", "title": "Caceres Club Baloncesto", "text": ""}
{"id": "2542473", "revid": "125157305", "url": "https://it.wikipedia.org/wiki?curid=2542473", "title": "K\u00e9vin Monnet-Paquet", "text": "Carriera.\nClub.\nK\u00e9vin Monnet-Paquet, soprannominato \"KMP\", si \u00e8 formato al Lens e ha debuttato in Ligue 1 il 19 agosto 2006, entrando al 78\u00ba minuto al posto di Jonathan Lacourt contro il Lorient. Alla fine dell'estate del 2007, rifiuta di essere prestato al Boulogne (in Ligue 2), preferendo sperare di entrare gradualmente nei piani del suo allenatore al Lens. Ha segnato il suo primo goal da professionista nella partita vinta per 2-1 contro il Valenciennes FC il 23 gennaio 2008 allo Stade Nungesser. Alla fine della stagione la squadra retrocede in seconda divisione. Il 26 settembre 2009 prolunga il suo contratto per altri quattro anni fino al 2013. Nella sessione invernale successiva molte squadre europee, compresa la Fiorentina, si interessano al giocatore.\nIl 30 agosto 2010 si trasferisce al Lorient con la formula del prestito con diritto di riscatto. Riscattato l'anno dopo, a partire dalla stagione 2011-12 diventa titolare fisso sulla fascia sinistra del club bretone, totalizzando 137 presenze complessive in Ligue 1.\nDopo quattro stagioni al Lorient, il 23 giugno 2014 firma un quadriennale col Saint-\u00c9tienne. Il 17 agosto seguente segna il suo primo gol con i \"Verts\", nella partita vinta 3-1 contro il Reims, mentre dieci giorni dopo centra la sua prima marcatura in competizioni UEFA contro il Karab\u00fckspor in Europa League. L'11 luglio 2018 rinnova il contratto fino al 2021, mentre nel febbraio 2019, nel corso di un incontro contro il Paris Saint-Germain \u00e8 vittima della rottura del legamento crociato anteriore.\nNazionale.\nNel 2007 partecipa al campionato europeo Under 19 in Austria, rivelandosi capocannoniere della competizione. Si rende protagonista nella rassegna in particolare per la tripletta nella partita vinta 5-2 contro la Serbia.\nPresenze e reti nei club.\n\"Statistiche aggiornate al 7 aprile 2020.\""}
{"id": "2542474", "revid": "173617", "url": "https://it.wikipedia.org/wiki?curid=2542474", "title": "Sammy Mandell", "text": "La International Boxing Hall of Fame lo ha riconosciuto fra i pi\u00f9 grandi pugili di ogni tempo.\nGli inizi.\nProveniente da famiglia di origine italiana, divenne professionista nel 1920.\nEra noto come \"The Rockford Sheik\", per la sua somiglianza con Rodolfo Valentino.\nLa carriera.\nPugile di grande abilit\u00e0 difensiva, divenne campione del mondo dei pesi leggeri dal 21 maggio 1928, battendo Jimmy McLarnin, al 17 luglio 1930, quando fu sconfitto da Al Singer.\nDurante la sua carriera si batt\u00e9 con altri grandi pugili come Tony Canzoneri e Billy Petrolle."}
{"id": "2542475", "revid": "287204", "url": "https://it.wikipedia.org/wiki?curid=2542475", "title": "Personaggi di Hunter x Hunter", "text": ""}
{"id": "2542480", "revid": "267975", "url": "https://it.wikipedia.org/wiki?curid=2542480", "title": "Puna", "text": ""}
{"id": "2542484", "revid": "638792", "url": "https://it.wikipedia.org/wiki?curid=2542484", "title": "Episodi di Hunter x Hunter", "text": ""}
{"id": "2542489", "revid": "339392", "url": "https://it.wikipedia.org/wiki?curid=2542489", "title": "Episodi OAV di Hunter x Hunter", "text": ""}
{"id": "2542491", "revid": "287204", "url": "https://it.wikipedia.org/wiki?curid=2542491", "title": "Capitoli di Hunter x Hunter", "text": ""}
{"id": "2542493", "revid": "173617", "url": "https://it.wikipedia.org/wiki?curid=2542493", "title": "Internazionali d'Italia 1997 - Singolare maschile", "text": "Il singolare degli Internazionali d'Italia 1997 \u00e8 stato un torneo di tennis facente parte dell'ATP Tour.\n\u00c0lex Corretja ha battuto in finale Marcelo R\u00edos 7\u20135, 7\u20135, 6\u20133."}
{"id": "2542495", "revid": "393036", "url": "https://it.wikipedia.org/wiki?curid=2542495", "title": "Staind - MTV Unplugged", "text": ""}
{"id": "2542497", "revid": "149587", "url": "https://it.wikipedia.org/wiki?curid=2542497", "title": "Gutierrez", "text": ""}
{"id": "2542498", "revid": "767487", "url": "https://it.wikipedia.org/wiki?curid=2542498", "title": "Brian Hyland", "text": "Biografia.\nDa piccolo studia la chitarra e il clarinetto e all'et\u00e0 di 14 anni cofonda una band inviando una serie di nastri alle maggiori case discografiche senza ottenere successo e per ci\u00f2 decide di intraprendere una carriera da solista. All'et\u00e0 di 16 anni ottiene il suo primo successo Itsy Bitsy Teenie Weenie Yellow Polka Dot Bikini singolo che non solo raggiunge le vette delle classifiche americane Billboard Hot 100 ed in Germania, la terza posizione in Olanda e Norvegia e l'ottava nella Official Singles Chart ma viene anche premiato il 6 agosto dalla rivista Cash Box come uno dei migliori singoli del 1960. Successivamente passa alla ABC record per collaborare con Gary Geld e Peter Udell per i successi \"Let Me Belong to You\" e \"I'll Never Stop Wanting You\".\nRitorna al successo nel 1962 con il singolo Sealed with a Kiss raggiungendo il 3\u00ba posto nelle classifiche americane ed inglesi. Nel 2009 pubblica una trilogia di successi chiamata:Triple Threat vol. 1."}
{"id": "2542499", "revid": "1543377", "url": "https://it.wikipedia.org/wiki?curid=2542499", "title": "General Catalogue of Trigonometric Stellar Parallaxes", "text": "Il General Catalogue of Trigonometric Stellar Parallaxes (GCTP) \u00e8 un catalogo stellare compilato dallo Yale University Observatory, pubblicato per la prima volta nel 1952.\nLa sua quarta e finora ultima edizione risale al 1995 e contiene parallassi di stelle. Contrariamente al Catalogo Gliese, non \u00e8 limitato a stelle che si trovano ad una certa distanza dal Sole; piuttosto tenta di catalogare tutte le parallassi conosciute.\nContiene le coordinate in epoca 1900, la variazione secolare, il moto proprio, la media ponderata della parallasse assoluta e il suo margine d'errore, il numero di osservazioni di parallasse, la qualit\u00e0 in accordo con differenti valori, la magnitudine apparente e alcune identificazioni in comune con altri cataloghi.\nSono anche elencate informazioni ausiliarie come la fotometria UBV, il tipo spettrale, la variabilit\u00e0 della stella, la binariet\u00e0 del sistema stellare, l'orbita quando possibile e alcune altre informazioni che aiutano a determinare l'affidabilit\u00e0 dei dati."}
{"id": "2542501", "revid": "1305772", "url": "https://it.wikipedia.org/wiki?curid=2542501", "title": "La Guardia", "text": ""}
{"id": "2542510", "revid": "339392", "url": "https://it.wikipedia.org/wiki?curid=2542510", "title": "GPL (gas)", "text": ""}
{"id": "2542512", "revid": "339392", "url": "https://it.wikipedia.org/wiki?curid=2542512", "title": "Gas propano liquido", "text": ""}
{"id": "2542514", "revid": "1305887", "url": "https://it.wikipedia.org/wiki?curid=2542514", "title": "Hunter \u00d7 Hunter - Greed Island", "text": ""}
{"id": "2542516", "revid": "767487", "url": "https://it.wikipedia.org/wiki?curid=2542516", "title": "Gerry Weber Open 1997", "text": "Il Gerry Weber Open 1997 \u00e8 stato un torneo di tennis giocato sull'erba. \u00c8 stata la 5\u00aa edizione del Gerry Weber Open, che fa parte della categoria ATP World Series nell'ambito dell'ATP Tour 1997. Si \u00e8 giocato al Gerry Weber Stadion di Halle in Germania, dal 9 al 15 giugno 1997.\nCampioni.\nSingolare.\n Evgenij Kafel'nikov ha battuto in finale Petr Korda 7\u20136, 6\u20137, 7\u20136\nDoppio.\n Karsten Braasch / Michael Stich hanno battuto in finale David Adams / Marius Barnard 7\u20136, 6\u20132"}
{"id": "2542519", "revid": "486946", "url": "https://it.wikipedia.org/wiki?curid=2542519", "title": "Mondo Formicaio", "text": ""}
{"id": "2542521", "revid": "287204", "url": "https://it.wikipedia.org/wiki?curid=2542521", "title": "Stefan Kovacs", "text": ""}
{"id": "2542528", "revid": "1345932", "url": "https://it.wikipedia.org/wiki?curid=2542528", "title": "Ghiacciaio Reeves", "text": "Il ghiacciaio Reeves \u00e8 un ghiacciaio lungo circa 35\u00a0km e largo 15 situato nella parte nord-occidentale della Dipendenza di Ross, nell'Antartide orientale. Il ghiacciaio, il cui punto pi\u00f9 alto si trova a circa , si trova sulla costa di Scott, nella regione settentrionale delle montagne del Principe Alberto, dove fluisce verso est, a partire dal versante orientale del nevaio Reeves e scorrendo a sud della dorsale Eisenhower, fino a ad andare ad alimentare la piattaforma glaciale Nansen.\nDurante il suo percorso il flusso del ghiacciaio Reeves \u00e8 arricchito da quello di altri ghiacciai, come l'Anderton e il Carnein, che gli si uniscono da nord.\nStoria.\nIl ghiacciaio Reeves \u00e8 stato scoperto e mappato dalla squadra settentrionale, guidata da Edgeworth David, della spedizione Nimrod (1907-09), comandata di Ernest Shackleton, e cos\u00ec battezzato probabilmente in onore di William Pember Reeves, che, tra il 1891 e il 1896 ricopr\u00ec vari ministeri nei governi neozelandesi presieduti da John Ballance (1891-1893) e da Richard Seddon (1893-1906)."}
{"id": "2542529", "revid": "146644", "url": "https://it.wikipedia.org/wiki?curid=2542529", "title": "Reeves Glacier", "text": ""}
{"id": "2542530", "revid": "146644", "url": "https://it.wikipedia.org/wiki?curid=2542530", "title": "Reeves glacier", "text": ""}
{"id": "2542531", "revid": "767487", "url": "https://it.wikipedia.org/wiki?curid=2542531", "title": "William R\u00e9my", "text": "Carriera.\nClub.\nEntra a far parte del settore giovanile del Lens nel 2002; nel 2008-2009 disputa con la squadra riserve lo Championnat de France amateur, mentre debutta in prima squadra il 13 ottobre 2008 in una partita di Ligue 2 contro il Guingamp, subentrando negli ultimi otto minuti del match.\nDisputa il CFA con il Lens anche nel 2009-2010, mentre per la stagione 2010-2011 viene ceduto in prestito all'US Cr\u00e9teil in terza divisione, dove colleziona 21 presenze mettendo a segno un gol.\nTornato al Lens al termine del prestito, nella stagione 2011-2012 colleziona 16 presenze in Ligue 2 con un gol. Alla fine della stagione si conclude il contratto con il Lens e da svincolato firma un contratto di tre anni con il Digione.\nIl 26 giugno 2015, in scadenza di contratto, passa al , con cui firma un contratto triennale.\nNazionale.\nHa preso parte con la Nazionale francese Under-17 all'europeo del 2008, giungendo fino alla finale persa contro la Spagna. Nella fase a gironi della competizione ha anche segnato un gol, sempre contro la Spagna."}
{"id": "2542536", "revid": "1216132", "url": "https://it.wikipedia.org/wiki?curid=2542536", "title": "A ciascuno la sua morte", "text": "A ciascuno la sua morte \u00e8 un romanzo di Veit Heinichen pubblicato nel 2001, in Italia nel 2005, dalla casa editrice Edizioni e/o di Roma.\n\u00c8 il primo romanzo della serie incentrata sulle avventure del commissario Proteo Laurenti da cui \u00e8 stato tratto anche un omonimo film tv della serie televisiva Commissario Laurenti per la ARD (rete televisiva tedesca) nel 2006. Il ruolo del commissario \u00e8 interpretato dall'attore Henry H\u00fcbchen.\nTrama.\nNella calda estate del 1999, al largo della Costa dei Barbari, lungo il litorale triestino, viene rinvenuto un motoscafo vuoto appartenente al ricco commerciante e affarista Bruno de Kofersberg, austriaco trapiantato a Trieste: il proprietario risulta scomparso.\nIl commissario Laurenti indaga sulla scomparsa dell'uomo (gi\u00e0 coinvolto in un caso 22 anni prima) e si muove in un intreccio di interessi privati, affari internazionali, corruzione, traffico di prostitute e rancori personali."}
{"id": "2542538", "revid": "287204", "url": "https://it.wikipedia.org/wiki?curid=2542538", "title": "Rainbow Family", "text": "La Rainbow Family of Living Light, conosciuta pi\u00f9 semplicemente come Rainbow Family, \u00e8 una comunit\u00e0 di persone riunite dai valori della Non-violenza e dell'Egualitarismo.\nCaratteristiche.\nDalla sua nascita, nel 1972, questa comunit\u00e0 ha sempre tenuto incontri annuali (detti \"Rainbow Gatherings\" o anche \"Gatherings\") in svariate localit\u00e0 del mondo, prevalentemente nei mesi estivi. Gli incontri durano solitamente un mese, seguendo i cicli lunari, iniziano con la luna nuova e terminano con la successiva luna nuova. \nSono eventi totalmente gratuiti. \nLa \"Rainbow Family\" non ha fini commerciali, e neppure esiste a livello ufficiale. Alcuni sostengono che sia la pi\u00f9 grande non-organizzazione di non-membri al mondo; non esistono leader n\u00e9 organizzazioni.\nDi fatto \"Rainbow Family\" significa molte cose. L'ispirazione ai valori dei nativi americani \u00e8 comune, come comune \u00e8 il rifarsi ad un'antica profezia: \u00abQuando la terra sar\u00e0 devastata e gli animali inizieranno a morire, una nuova trib\u00f9 di persone verr\u00e0 sulla terra da molti colori, classi, credi e chi con le loro azioni e azioni render\u00e0 di nuovo verde la terra. \nSaranno conosciuti come i Guerrieri dell'Arcobaleno\u00bb\nIncontri.\nDiversamente da quanto ci si possa immaginare, ai raduni non \u00e8 possibile portare con s\u00e9 droghe di alcun genere, anche se il divieto \u00e8 strettamente osservato solo per l'alcool e le droghe pesanti. \n\u00c8 inoltre vietato introdurre tabacco, armi o apparecchiature elettroniche. Tabacco e Marijuana potrebbero essere consentiti solo in alcuni rari riti.\nDurante i raduni sono vietati gli scambi commerciali, i proventi per il cibo vengono ricavati dalle offerte messe nel cosiddetto \"cappello magico\" dai partecipanti. Il reperimento degli alimenti viene effettuato presso rivenditori di merce biologica; la cucina comune \u00e8 strettamente vegana.\nGli incontri si tengono generalmente in luoghi incontaminati, non facilmente accessibili, in modo da garantire una certa intimit\u00e0 all'evento.\nL'assenza di elettricit\u00e0 e di strutture abitative permanenti crea una particolare atmosfera. \nL'intera organizzazione degli eventi, a partire dalla scelta della location, la prima organizzazione dei servizi essenziali (cucine, latrine, ecc.) fino alla pulizia finale \u00e8 completamente volontaria. Le decisioni vengono prese secondo il metodo del consenso.\nNegli incontri denominati di Cura - Guarigione (dall'inglese Healing), a parte i suddetti, non \u00e8 consentito il caff\u00e8, lo zucchero. Nessun rito di fumo ne di tabacco, ne di Canapa. (Healing Gathering Rainbow) \nI raduni di Cura, spesso sono abbinati al mangiar veg crudo (Raw), come tanta frutta sia fresca che secca, insalate, cereali, semi. (Healing Raw Gathering Rainbow) \nIn entrambi si predilige spesso una colazione a base di fiocchi d\u2019avena con altri senza glutine. "}
{"id": "2542545", "revid": "1543377", "url": "https://it.wikipedia.org/wiki?curid=2542545", "title": "Stella Artois Championships 1997", "text": "Il Queen's Club Championships 1997 (conosciuto pure come \"Artois Championships\" per motivi di sponsorizzazione) \u00e8 stato un torneo di tennis giocato sull'erba. \n\u00c8 stata la 95\u00aa edizione del Queen's Club Championships, \nche fa parte della categoria ATP World Series nell'ambito dell'ATP Tour 1997.\nSi \u00e8 giocato al Queen's Club di Londra in Inghilterra, dal 9 al 15 giugno 1997.\nCampioni.\nSingolare.\n Mark Philippoussis ha battuto in finale Goran Ivani\u0161evi\u0107 7\u20135, 6\u20133\nDoppio.\n Mark Philippoussis / Patrick Rafter hanno battuto in finale Sandon Stolle / Cyril Suk 6\u20134, 7\u20135"}
{"id": "2542551", "revid": "110157", "url": "https://it.wikipedia.org/wiki?curid=2542551", "title": "Lingua glaciale Nordenskj\u00f6ld", "text": "La lingua glaciale Nordenskj\u00f6ld (in inglese \"Nordenskj\u00f6ld Ice Tongue\") \u00e8 una lingua glaciale nella terra della regina Victoria in Antartide localizzata ad una latitudine di 76\u00b0 11\u2032 S ed una longitudine di 162\u00b0 45\u2032 E.\nScoperta durante la spedizione Discovery del 1901-04 \u00e8 stata intitolata a Otto Nordenskj\u00f6ld, comandante della spedizione antartica svedese degli inizi del XX secolo."}
{"id": "2542552", "revid": "287204", "url": "https://it.wikipedia.org/wiki?curid=2542552", "title": "Lingua glaciale Nordenskjold", "text": ""}
{"id": "2542553", "revid": "767487", "url": "https://it.wikipedia.org/wiki?curid=2542553", "title": "Sidi Yaya Keita", "text": ""}
{"id": "2542554", "revid": "146644", "url": "https://it.wikipedia.org/wiki?curid=2542554", "title": "Nordenskj\u00f6ld Ice Tongue", "text": ""}
{"id": "2542555", "revid": "146644", "url": "https://it.wikipedia.org/wiki?curid=2542555", "title": "Nordenskjold Ice Tongue", "text": ""}
{"id": "2542557", "revid": "120113617", "url": "https://it.wikipedia.org/wiki?curid=2542557", "title": "Erik Gandini", "text": "Biografia.\nNato e cresciuto in Italia, ma residente in Svezia, ha girato diversi film-documentari che hanno ricevuto un'ampia distribuzione internazionale. Nel 2003 \u00e8 stato premiato con il \"Lupo d'argento\" all'IDFA, il Festival internazionale del cinema documentario di Amsterdam, con il film \"\", che ha ricevuto nel 2004 anche il primo premio all'\"International Festival of Environmental Films\" di Goi\u00e1s, in Brasile. \nErik Gandini \u00e8 uno dei membri fondatori della societ\u00e0 di produzione Atmo."}
{"id": "2542562", "revid": "353200", "url": "https://it.wikipedia.org/wiki?curid=2542562", "title": "Elthon John", "text": ""}
{"id": "2542564", "revid": "1442080", "url": "https://it.wikipedia.org/wiki?curid=2542564", "title": "Stella Artois Championships 1997 - Singolare", "text": "Il singolare del Stella Artois Championships 1997 \u00e8 stato un torneo di tennis facente parte dell'ATP Tour.\nBoris Becker era il detentore del titolo, ma quest'anno non ha partecipato.\nMark Philippoussis ha battuto in finale 7\u20135, 6\u20133 Goran Ivani\u0161evi\u0107.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2542566", "revid": "2138421", "url": "https://it.wikipedia.org/wiki?curid=2542566", "title": "Baldassarre Cenci (1648-1709)", "text": "Biografia.\nNato nel 1647 a Roma, Baldassarre Cenci era figlio di Virginio Cenci e di Maria Vittoria Veraspi, nonch\u00e9 zio poi del cardinale Baldassarre Cenci \"iuniore\" (1761). Altri cardinali appartenenti a questa famiglia furono Tiberio Cenci (1645) e Serafino Cenci (1734).\nStudi\u00f2 all'Universit\u00e0 La Sapienza di Roma ove ottenne il dottorato \"in utroque iure\", divenendo poi referendario dei Tribunali della Segnatura Apostolica di Grazia e di Giustizia. Nominato vicelegato ad Avignone dal 26 settembre 1685, ottenne gli ordini sacri il 26 agosto 1691.\nEletto arcivescovo titolare di Larissa il 27 agosto 1691, venne consacrato il 30 settembre di quello stesso anno a Roma dal cardinale Fabrizio Spada. Prefetto del Cubicolo di Sua Santit\u00e0 dal 28 agosto 1691, divenne Assistente al Trono Pontificio dal 3 dicembre 1691.\nCreato cardinale \"in pectore\" nel concistoro del 12 dicembre 1695, venne reso pubblico nel concistoro dell'11 novembre 1697, ricevendo il titolo di San Pietro in Montorio il 2 dicembre di quello stesso anno. Trasferito alla sede metropolitana di Fermo il 20 novembre 1697, prese parte al conclave del 1700 che elesse a pontefice Clemente XI.\nMor\u00ec il 26 maggio 1709 alle 5 pomeridiane, nel palazzo arcivescovile di Fermo. La sua salma, esposta nella cattedrale metropolitana di Fermo, venne sepolta nella cappella della Madonna nel medesimo tempio.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2542567", "revid": "287204", "url": "https://it.wikipedia.org/wiki?curid=2542567", "title": "Lingua glaciale Erebus", "text": "La lingua glaciale Erebus (in inglese \"Erebus Glacier Tongue\") \u00e8 una lingua glaciale nel'isola di Ross in Antartide. Localizzata ad una latitudine di 77\u00b0 42\u2032 S ed una longitudine di 166\u00b0 40\u2032 E ha origine dal ghiacciaio Erebus nei pressi del monte Erebus e si getta nel canale McMurdo nella baia Erebus\n\u00c8 stata intitolata durante la spedizione Discovery del 1901-04 di Robert Falcon Scott alla \"HMS Erebus\", nave utilizzata da James Clark Ross durante le sue missioni antartiche del 1839-43."}
{"id": "2542568", "revid": "146644", "url": "https://it.wikipedia.org/wiki?curid=2542568", "title": "Erebus Glacier Tongue", "text": ""}
{"id": "2542569", "revid": "146644", "url": "https://it.wikipedia.org/wiki?curid=2542569", "title": "Erebus Ice Tongue", "text": ""}
{"id": "2542578", "revid": "146644", "url": "https://it.wikipedia.org/wiki?curid=2542578", "title": "Lingua Nordenskj\u00f6ld", "text": ""}
{"id": "2542581", "revid": "838137", "url": "https://it.wikipedia.org/wiki?curid=2542581", "title": "Stella Artois Championships 1997 - Doppio", "text": "Il doppio del Stella Artois Championships 1997 \u00e8 stato un torneo di tennis facente parte dell'ATP Tour.\nTodd Woodbridge e Mark Woodforde erano i detentori del titolo, , ma hanno perso in semifinale contro Mark Philippoussis e Patrick Rafter.\nPhilippoussis e Rafter hanno vinto in finale 6\u20132, 4\u20136, 7\u20135 contro Sandon Stolle e Cyril Suk.\nTeste di serie.\nLe prime 4 teste di serie hanno ricevuto un bye per il 2\u00ba turno."}
{"id": "2542585", "revid": "709565", "url": "https://it.wikipedia.org/wiki?curid=2542585", "title": "Moscerino", "text": "Il moscerino \u00e8 un piccolo insetto appartenente all'ordine dei Ditteri. Il termine fa in genere riferimento a ditteri di dimensioni dell'ordine di pochi millimetri e dalla livrea poco appariscente. La maggior parte dei ditteri comunemente chiamati moscerini fa capo al sottordine dei Nematoceri, ma il termine \u00e8 comunemente usato anche per fare riferimento a brachiceri di piccole dimensioni e che, nell'aspetto, si distinguono dalle mosche. \nAlcuni moscerini hanno apparato boccale di tipo pungente-succhiante e le femmine hanno regime dietetico parzialmente ematofago (es. Ceratopogonidi), altri invece sono incapaci di pungere e si nutrono di sostanze zuccherine (es. Chironomidi).\nI moscerini sono gli insetti col pi\u00f9 veloce battito delle ali. Un moscerino della famiglia dei Ceratopogonidi, genere Forcipomyia, batte le ali fino alla velocit\u00e0 di 1.000 battiti al secondo. Per confronto, la mosca ha una frequenza del battito alare di circa 200 battiti al secondo."}
{"id": "2542586", "revid": "1783371", "url": "https://it.wikipedia.org/wiki?curid=2542586", "title": "Spazio di lavoro", "text": "Lo spazio di lavoro \u00e8 un termine comunemente usato in vari ambiti dell'ingegneria e in economia con due significati completamente differenti.\nNel primo caso \u00e8 uno spazio in senso matematico e rappresenta l'insieme delle pose che possono essere ottenute dal dispositivo d'estremit\u00e0.\nIn campo tecnico invece questo termine \u00e8 utilizzato per descrivere l'insieme dei punti che possono essere raggiunti dal punto di riferimento del polso (inteso come parte terminale negli attuatori robotici). Lo spazio di lavoro \u00e8 lo spazio nel quale gli assi secondari non hanno limiti di movimento tranne quelli imposti dal giunto stesso.\nSviluppo del business.\nLo spazio di lavoro si riferisce a piccoli locali, forniti solitamente da un ente locale o da agenzie di sviluppo economico, per aiutare le nuove imprese a stabilirsi. Esse non forniscono solamente lo spazio fisico e le utilit\u00e0 derivanti, ma anche dei servizi amministrativi per supportare e finanziare le proprie organizzazioni. Nelle citt\u00e0, sono spesso allestiti in edifici che sono in disuso ma che l'autorit\u00e0 locale desidera mantenere come punto di riferimento. All'estremit\u00e0 dello spettro possono essere semplicemente anche dei parchi commerciali, uffici virtuali, parchi tecnologici o parchi scientifici."}
{"id": "2542587", "revid": "12405", "url": "https://it.wikipedia.org/wiki?curid=2542587", "title": "Ematofagi", "text": ""}
{"id": "2542588", "revid": "8911", "url": "https://it.wikipedia.org/wiki?curid=2542588", "title": "Moscerini", "text": ""}
{"id": "2542589", "revid": "913245", "url": "https://it.wikipedia.org/wiki?curid=2542589", "title": "Javier Culson", "text": "Biografia.\nNel mese di maggio 2010 ha stabilito il suo record personale e nazionale nei 400 metri ostacoli, con un tempo di 47\"72 secondi.\nAi Mondiali di ha corso i 400 metri ostacoli in 48\"44 secondi, arrivando secondo alle spalle del britannico e campione europeo di specialit\u00e0 David Greene.\nIl 6 luglio 2012 nella tappa di Parigi della Diamond League si avvicina al personale con il tempo di 47\"78, battendo il rivale David Greene che stabilisce anche lui il personale con 47\"84.\nIl 27 luglio 2012 \u00e8 stato portabandiera per Porto Rico alla cerimonia di apertura dei Giochi della XXX Olimpiade a Londra."}
{"id": "2542590", "revid": "339392", "url": "https://it.wikipedia.org/wiki?curid=2542590", "title": "Aeronavale", "text": ""}
{"id": "2542593", "revid": "6923", "url": "https://it.wikipedia.org/wiki?curid=2542593", "title": "Milinko Panti\u0107", "text": "Carriera.\nGiocatore.\nClub.\nHa giocato come centrocampista offensivo. Nelle sue prime sei stagioni da professionista milita nel Partizan Belgrado (con il quale vince due campionati jugoslavi ed una Coppa di Jugoslavia).\nNel 1991 si trasferisce ai greci del Panionios, dove ha giocato fino al 1995. Nell'estate del '95 l'allenatore serbo Radomir Anti\u0107 lo fa ingaggiare dall'Atletico Madrid ed alla prima stagione arriva l'accoppiata Primera Divisi\u00f3n/Coppa del Re; Pantic rimane poi a Madrid per altri due anni e in particolare riesce a vincere la classifica dei marcatori della UEFA Champions League 1996-1997, segnando 5 reti.\nNel 1998 si trasferisce ai francesi del Le Havre, dove rimane una stagione. Nel 1999 fa ritorno agli ateniesi del Panionios, dove dopo due stagioni conclude la propria carriera.\nNazionale.\nHa collezionato 2 presenze nella nazionale jugoslava.\nAllenatore.\nDal 1\u00ba luglio 2011 ha intrapreso la carriera di allenatore, guidando l'Atl\u00e9tico Madrid B."}
{"id": "2542597", "revid": "547992", "url": "https://it.wikipedia.org/wiki?curid=2542597", "title": "Arcadio Spinozzi", "text": "Carriera.\nDifensore arcigno specializzato nella marcatura ad uomo, lanciato nel calcio professionistico dalla , viene ceduto nel 1977 al Verona, con cui esordisce in Serie A il 23 ottobre 1977 nel pareggio esterno al \"Ferraris\" contro il Genoa. Resta in Veneto per due stagioni per poi trasferirsi, dopo la retrocessione degli scaligeri, al Bologna, e quindi, nell'estate 1980, alla Lazio.\nSpinozzi resta in biancoceleste per sei stagioni, ottenendo la promozione in massima serie nella stagione 1982-83, e restando con la formazione romana anche dopo il ritorno in Serie B nella stagione 1984-85\nConclude la carriera agonistica con e , per poi intraprendere quella di allenatore, svolta prevalentemente nelle serie minori, con l'eccezione di un anno in Serie A al come vice-allenatore di Vujadin Bo\u0161kov, ed una breve parentesi in Ghana. Spinozzi trova i maggiori successi soprattutto nei settori giovanili, difatti per due anni, dal 1990 al 1992 \u00e8 chiamato dalla Juventus come osservatore, e successivamente diventa per tre stagioni allenatore della Primavera dell'.\nIn carriera ha totalizzato complessivamente 101 presenze in Serie A, con una rete (nella sconfitta interna del Verona col nella stagione 1978-79), e 135 presenze in Serie B\nAttivit\u00e0 editoriale.\nArcadio Spinozzi ha pubblicato \"Le facce del pallone\" e \"Vita da Lazio\" con i giornalisti Stefano Greco e Maurizio Martucci. Con Carlo Petrini \u00e8 nel film \"Centravanti nato\".\nControversie.\nVenne accusato da parte di un certo Dragan, il quale affermava di essere a conoscenza del fatto che Spinozzi fosse ben informato sul \"caso Orlandi\"."}
{"id": "2542598", "revid": "287204", "url": "https://it.wikipedia.org/wiki?curid=2542598", "title": "Milinko Pantic", "text": ""}
{"id": "2542599", "revid": "344646", "url": "https://it.wikipedia.org/wiki?curid=2542599", "title": "Chironomidi", "text": ""}
{"id": "2542601", "revid": "326822", "url": "https://it.wikipedia.org/wiki?curid=2542601", "title": "Satotsu", "text": ""}
{"id": "2542603", "revid": "36426", "url": "https://it.wikipedia.org/wiki?curid=2542603", "title": "Francesco Nerli senior", "text": ""}
{"id": "2542604", "revid": "287204", "url": "https://it.wikipedia.org/wiki?curid=2542604", "title": "Beckinghausen", "text": "Il campo militare romano di Beckinghausen si trova nella frazione della citt\u00e0 tedesca di L\u00fcnen. Fa parte di tutta una serie di fortificazioni realizzate all'epoca di Augusto, ai fini dell'occupazione della Germania e della sua trasformazione in provincia romana.\nStoria.\nDalle campagne di Domizio Enobarbo a quelle di Germanico (3 a.C.? - 16 d.C.?).\nIl momento della fondazione del campo potrebbe essere avvenuto sotto i generali di Augusto, Lucio Domizio Enobarbo e Marco Vinicio (a cui furono conferiti gli \"Ornamenta triumphalia de Cherusciis\") in un periodo compreso tra il 3 a.C. ed il 3 d.C., oppure dallo stesso Tiberio (futuro \"princeps\") in relazione all'occupazione della Germania fino all'Elba negli anni 4-5. La fine del suo utilizzo potrebbe essere avvenuto con la disfatta di Varo nel 9. Il campo potrebbe essere stato, infine, ri-utilizzato anche nel corso delle campagne di Germanico del 14-16.\nGli scavi archeologici.\nIl primo ritrovamento archeologico (ceramica romana, \"terra sigillata\") risale al 1906 ad opera di un certo Constantin Koenen e databile alla prima met\u00e0 del I secolo. Nel 1911 nuovi scavi furono eseguiti, insieme a quelli del vicino accampamento romano di Oberaden da Albert e Gerhard Baum Kropatschek. Ulteriori scavi furono completati tra il 1912 ed il 1914, tra il 1937 ed il 1938, e recentemente nel 1978. A seguito di tutta questa serie di scavi fu messo in luce il perimetro dell'accampamento romano di forma ovale, con una lunghezza massima di 185 metri e 88 di larghezza per una superficie complessiva di 1,6 ettari.\nQuesto campo faceva parte di tutta una serie di forti ausiliari e legionari lungo il corso di questo affluente del Reno, insieme a: Holsterhausen, Haltern, Oberaden e Anreppen.\nIl perimetro era costituito da un agger di terra e da un fossato (lungo i lati occidentale, orientale e meridionale) largo 3,7 metri e profondo pi\u00f9 di 2 metri. A nord invece era protetto da una depressione profonda 11 metri. L'agger era poi sormontato da una palizzata di legno, tipica dell'et\u00e0 augustea ed una serie di torri distanziate tra loro ad intervalli di circa 30 metri, mentre \u00e8 stata trovata una porta lungo il lato occidentale. Interne al campo militare sono state trovate quattro \"strade\", oltre ad una che segue l'intero percorso dell'agger in terra ad una distanza costante di 7 metri.\nBibliografia.\nFonti primarie.\nCassio Dione Cocceiano, \"Storia romana\", LV."}
{"id": "2542605", "revid": "36426", "url": "https://it.wikipedia.org/wiki?curid=2542605", "title": "Francesco Nerli iunior", "text": ""}
{"id": "2542616", "revid": "112824656", "url": "https://it.wikipedia.org/wiki?curid=2542616", "title": "Averau", "text": "L'Averau (talvolta anche detto Nuvolau Alto, \"Aer\u00f2u\" in ladino) \u00e8 una vetta delle Dolomiti Ampezzane alta 2.647 s.l.m., la pi\u00f9 elevata del Gruppo del Nuvolau, posto in provincia di Belluno, 3\u00a0km a sud-est del passo Falzarego e 2\u00a0km a nord del passo Giau. Circa un km a sud dell'Averau si trova il Nuvolau (m 2.575), che d\u00e0 il nome all'intero gruppo, detto anche \"Gruppo del Nuvolau-Averau\", mentre poco a e est del monte si trovano le Cinque Torri dell'Averau, una serie di torri dolomitiche dall'aspetto particolarmente slanciato e spettacolare.\nRifugi.\nNei pressi del monte si trovano diversi rifugi alpini:\nVie di salita.\nLa facile e breve ferrata che porta in vetta all'Averau \u00e8 la via comune di salita alla montagna, nonch\u00e9 via di ritorno per chi salga tramite altri itinerari.\nLa ferrata percorre il versante est del monte, e con un breve tratto attrezzato con cavo (un passaggio caratteristico passa sotto ad un enorme masso incastrato, con l'ausilio dei pioli metallici) porta al grande catino ghiaioso che, percorso a piedi, conduce alla croce di vetta.\nQuesta via, che risale la maestosa parete sud-ovest, \u00e8 molto apprezzata dagli alpinisti. L'itinerario, infatti, \u00e8 molto frequentato e ben attrezzato.\nLa via risale dallo zoccolo basale (per la verit\u00e0 i primi salitori hanno attaccato pi\u00f9 in basso, ma i primi tiri non meritano per la roccia di qualit\u00e0 scadente) la parete sud-ovest, dapprima lungo delle fessure, poi con un traverso esposto di IV grado superiore, ed infine lungo dei camini sotto la verticale della croce di vetta, ove sbuca la via.\nParticolari tecnici:\n\"Primi salitori\": Albino Alver\u00e0, Ugo Pompanin, Ugo Illing, Armando Apollonio nel 1945\n\"Difficolt\u00e0\": IV, passaggi di IV+\n\"Dislivello\": 160 m\n\"Sviluppo\": 184 m\n\"Tiri\": 7\n\"Roccia\": Ottima\nBella via, un pelo pi\u00f9 difficile, che offre una valida alternativa alla frequentata Illing.\nLa via risale un diedro nella zona sinistra della parete ovest, prima di una marcata cengia, per poi continuare pi\u00f9 a destra per un sistema di fessure e diedri.\nParticolari tecnici:\n\"Primi salitori\": U. Pomarici e R. Vedovato nel 1967\n\"Difficolt\u00e0\": IV+, un passaggio di V-\n\"Dislivello\": 170 m\n\"Sviluppo\": 205 m\n\"Tiri\": 6\n\"Roccia\": Ottima"}
{"id": "2542617", "revid": "767487", "url": "https://it.wikipedia.org/wiki?curid=2542617", "title": "Giacomo Filippo Nini", "text": "Biografia.\nGiacomo Filippo Nini (talvolta indicato anche con il nome di Jacopo) nacque nel 1629 a Siena da una famiglia della nobilt\u00e0 patrizia cittadina.\nComp\u00ec i propri studi giovanili a Roma per poi fare ritorno nella nat\u00eca Siena ove nel 1652 incontr\u00f2 il cardinale Fabio Chigi (futuro papa Alessandro VII) di ritorno dalla sua nunziatura a Colonia, e fu proprio il Chigi a volerlo con lui a Roma, ove collabor\u00f2 con la Segreteria di Stato sotto la direzione del potente cardinale.\nOrdinato sacerdote, divenne canonico della Basilica Liberiana di Santa Maria Maggiore a Roma e segretario dei Memoriali nel 1656. Nominato abate commendatario di San Cristoforo di Bergamo ad Acqui Terme, divenne prefetto del Palazzo Apostolico e del Cubicolo di Sua Santit\u00e0 (1664-1666).\nEletto arcivescovo titolare di Corinto il 28 aprile 1664, venne consacrato successivamente alla dignit\u00e0 episcopale.\nCreato cardinale e riservato \"in pectore\" nel concistoro del 14 gennaio 1664, venne reso pubblico il 15 febbraio 1666, ricevendo la porpora ed il titolo di Santa Maria della Pace il 15 marzo di quell'anno. Prese parte al conclave del 1667 che elesse a pontefice Clemente IX e nuovamente a quello del 1669-1670 che elesse Clemente X. Prese parte ancora al conclave del 1676 che elesse Innocenzo XI. Alla fine di questi conclavi, il 9 gennaio 1679 venne eletto camerlengo del Sacro Collegio dei Cardinali, rimanendo in carica sino all'8 gennaio 1680.\nMor\u00ec l'11 agosto 1680 a Roma e venne sepolto il giorno successivo nella tomba dei canonici del Liberiani."}
{"id": "2542618", "revid": "767487", "url": "https://it.wikipedia.org/wiki?curid=2542618", "title": "Nottingham Open 1997", "text": "Il Nottingham Open 1997 \u00e8 stato un torneo di tennis giocato sull'erba. \u00c8 stata la 4\u00aa edizione del Nottingham Open, che fa parte della categoria ATP World Series nell'ambito dell'ATP Tour 1997. Si \u00e8 giocato al Nottingham Tennis Centre di Nottingham in Inghilterra, dal 16 al 23 giugno 1997.\nCampioni.\nSingolare.\n Greg Rusedski ha battuto in finale Karol Ku\u010dera, 6-4, 7-5\nDoppio.\n Ellis Ferreira / Patrick Galbraith hanno battuto in finale Danny Sapsford / Chris Wilkinson, 4-6, 7-6, 7-6"}
{"id": "2542621", "revid": "22475", "url": "https://it.wikipedia.org/wiki?curid=2542621", "title": "Gabinetto", "text": ""}
{"id": "2542624", "revid": "124909865", "url": "https://it.wikipedia.org/wiki?curid=2542624", "title": "Sambou Yatabar\u00e9", "text": "Biografia.\n\u00c8 fratello di Mustapha Yatabar\u00e9.\nCarriera.\nHa fatto il suo debutto nella partita persa dal Caen contro il Grenoble per 2-1. Ha segnato il suo primo gol contro il Nancy."}
{"id": "2542625", "revid": "228587", "url": "https://it.wikipedia.org/wiki?curid=2542625", "title": "Where Legend Began", "text": " Where Legend Began \u00e8 il terzo del gruppo punk inglese English Dogs, pubblicato nel 1986 dalla Under One Flag."}
{"id": "2542629", "revid": "599013", "url": "https://it.wikipedia.org/wiki?curid=2542629", "title": "Lewis Sims", "text": "Carriera.\nA livello scolastico frequenta l'Anderson College (1991-1993), poi la North Carolina State University (1993-94), infine la University of New Orleans da cui esce nel 1996.\nVive la prima esperienza all'estero giocando nel campionato cipriota tra le file dell'ENAD Nicosia, passando poi in Argentina al Pico FC dove per\u00f2 viene tagliato nel novembre 1997. Termina la stagione in Svizzera con la maglia del Fribourg Olympic, vincendo il campionato e debuttando nelle coppe europee con la partecipazione alla Coppa Kora\u0107. A seguito di ci\u00f2 viene ingaggiato dal Ventspils, dove \u00e8 capocannoniere del campionato lettone grazie ad una media di 25,8 punti, e dove gioca la Coppa Saporta in campo europeo.\nNella stagione successiva passa agli spagnoli del C\u00edrculo Badajoz, squadra militante in Liga LEB, in cui mette a segno 19,7 punti a gara. Resta poi in terra spagnola legandosi al Cantabria Lobos facendo cos\u00ec il suo esordio nella massima serie spagnola, la Liga ACB: qui mantiene statistiche simili a quelle dell'anno precedente, con 19,4 punti e 6,5 rimbalzi a match. Nel giugno 2001 firma coi venezuelani del Panteras de Miranda rimanendovi fino all'inizio del campionato spagnolo, disputato nuovamente con la casacca del Cantabria: il rapporto col club s'interrompe per\u00f2 nel febbraio 2002. Durante l'estate seguente gioca nella lega minore americana XBA con gli Hickory Nutz.\nAll'inizio della stagione 2002-2003 vola in Spagna per iniziare ad allenarsi con il TAU Vitoria, pronto per essere utilizzato in caso di necessit\u00e0. La squadra era allenata da Du\u0161ko Ivanovi\u0107, che gi\u00e0 era stato suo allenatore ai tempi della Svizzera. A seguito dei problemi fisici del centro Rashard Griffith, a gennaio Sims inizia ad essere utilizzato come sostituto del connazionale. In campionato disputa cinque partite di regular season con 6,4 punti e 3 rimbalzi di media, mentre in Eurolega in sei partite viaggia a 8 punti e 3,7 rimbalzi a gara. Viene inoltre utilizzato in Coppa del Re, competizione in cui i baschi raggiungono la finale.\nNel luglio del 2003, intanto, ottiene il passaporto spagnolo. Nello stesso mese viene ingaggiato dal Valladolid, con cui gioca per una stagione mettendo a segno 10,8 punti e 4 rimbalzi di media.\nIl 27 luglio 2004 viene ufficializzata la sua firma di un contratto biennale con il Tenerife. Rimane in realt\u00e0 per una stagione, nella quale conferma una produzione offensiva di poco pi\u00f9 di 10 punti a partita (10,4).\nNell'ottobre del 2005 approda nella massima serie italiana con l'ingaggio da parte del Teramo Basket. In Serie A gioca 12 partite in cui mette a referto 14,6 punti e 5,8 rimbalzi, prima di essere messo fuori rosa per motivi disciplinari. La sua annata prosegue comunque in Italia, visto che il 31 gennaio 2006 scende nel campionato di Legadue per militare nei Crabs Rimini fino al termine della stagione. In Romagna si attesta su 16,2 punti e 8,3 rimbalzi.\nNel 2006-2007 veste le maglia dell'Olympias Patrasso, con cui \u00e8 impegnato nel massimo campionato greco (14,2 punti e 4,8 rimbalzi di media) e in EuroCup Challenge (15,2 punti e 5 rimbalzi). Inizia in Grecia anche la stagione seguente avendo firmato nell'agosto del 2007 un contratto annuale con il Panell\u012bnios, altra squadra della massima serie nazionale. A gennaio, tuttavia, viene reso noto che Sims sarebbe andato a terminare l'annata in Russia allo Spartak San Pietroburgo.\nIn vista della stagione 2008-2009 va a giocare a Cipro nell'Apollon Limassol, dove \u00e8 miglior realizzatore con 19,4 punti di media. Nell'aprile 2009 si unisce ai greci dell'Egaleo per le ultime tre partite del campionato, al termine delle quali la squadra non riesce comunque a evitare il penultimo posto e la retrocessione.\nTra il 2009 e il 2013 milita nuovamente nel campionato cipriota, rispettivamente con APOEL (nel 2009-2010, annata conclusa con la vittoria del campionato, e nel 2011-2012), ancora Apollon Limassol (2010-2011) e infine ENAD (2012-2013). Viste le difficolt\u00e0 economiche dell'ENAD, nel marzo 2013 passa ai libanesi del Champville. Successivamente scende in campo nelle leghe minori statunitensi Tobacco Road Basketball League (TRBL) ed East Coast Basketball League (ECBL)."}
{"id": "2542631", "revid": "73322", "url": "https://it.wikipedia.org/wiki?curid=2542631", "title": "Lasciare in asso", "text": ""}
{"id": "2542634", "revid": "84420629", "url": "https://it.wikipedia.org/wiki?curid=2542634", "title": "Enterprise Risk Management", "text": "L'Enterprise Risk Management \u00e8 stato proposto nel 2004 dal Co.S.O. of the Tradeway Commission allo scopo di guidare i manager per valutare e migliorare la gestione del rischio aziendale complessivamente intesa attraverso un modello integrato che intende comprendere tutti i rischi aziendali.\nl'\u201cEnterprise Risk Management\u201d (ERM), nell'ambito del Sistema di Controllo Interno (SCI) rientra l'insieme delle regole, dei controlli e di ogni altra forza che contribuisce a mantenere l'Organizzazione aziendale costantemente orientata al perseguimento dei seguenti obiettivi:\nIl concetto di Risk Management comprende l'insieme delle attivit\u00e0 mirate a individuare, valutare, gestire e controllare tutti i tipi di eventi (rischi e opportunit\u00e0). Uno dei metodi per valutare i rischi cui \u00e8 esposta una societ\u00e0 ed i controlli per mitigarli \u00e8 il Control Risk Self Assessment (CRSA) basato su un approccio auto-diagnostico.\nI tratti distintivi di questa metodologia sono determinati:\nVoci correlate.\nGestione del rischio"}
{"id": "2542636", "revid": "474175", "url": "https://it.wikipedia.org/wiki?curid=2542636", "title": "Komsomolets Kalmykii", "text": "La Komsomolets Kalmykii, in cirillico \u041a\u043e\u043c\u0441\u043e\u043c\u043e\u043b\u0435\u0446 \u041a\u0430\u043b\u043c\u044b\u043a\u0438\u0438, era una nave cargo di fabbricazione sovietica, costruita in Russia nella citt\u00e0 di Leningrado, presso i cantieri navali \"\u017ddanov\". Fu varata e completata nel 1971 ed entr\u00f2 in servizio di navigazione, l'anno successivo, presso l'azienda statale sovietica \"Azov Shipping Company\", col numero di registrazione internazionale IMO 7235044. Facente parte del \"progetto 1562 Classe Pjatidesjatiletie Komsomola\" (cinquantenario del \"Komsomol\"), la \"Komsomolets Kalmykii\" era stata cos\u00ec chiamata in onore del \"Komsomol\" calmucco.\nNaufragio.\nLa sera del 31 dicembre 1974, due ore dopo aver staccato l'ormeggio dal molo di ponente, in rotta di navigazione dal porto di Cagliari al porto ucraino di Ker\u010d' situato sul Mar Nero, a causa dello spostamento del carico dovuto al mare agitato dal forte vento di maestrale (nord ovest), si inabiss\u00f2 nello specchio di mare antistante Capo Carbonara (comune di Villasimius, Sardegna sud orientale).\nLo stesso giorno la nave aveva completato il carico al porto di Cagliari con 4.939 tonnellate di profilati di acciaieria e 1.735 tonnellate di soda caustica al 98 % in fusti metallici, prodotta negli stabilimenti petrolchimici di Macchiareddu-Grogastu (comune di Assemini).\nSoccorsi.\nI soccorsi partirono dalla capitaneria del porto di Cagliari circa tre ore dopo aver ricevuto il segnale radio SOS, con il rimorchiatore \"Vigore\" comandato dal sottotenente di vascello Marcello Sanna, un mezzo lento e poco idoneo alle operazioni di salvataggio.\nL'agonia del \"Komsomolets Kalmykii\" dur\u00f2 solamente 40 minuti prima d'affondare.\nDei 36 membri d'equipaggio 8 non riuscirono a salvarsi, mentre il capitano della nave cargo affond\u00f2 con essa.\nRicerche.\nPer anni, autorit\u00e0 italiane e russe hanno cercato di localizzare il relitto senza risultati, scandagliando su batimetriche anche superiori ai 1.000 metri.\nInchieste sulla sciagura.\nNel 1980 \u00e8 stato chiamato a giudizio il capitano di vascello Bruno Sassu ex comandante della capitaneria del porto di Cagliari per rispondere alle accuse di ritardato soccorso e omicidio colposo plurimo.\nRitrovamento.\nNel 2008 il relitto del Komsomolets Kalmykii \u00e8 stato localizzato da un centro subacqueo di Quartu Sant'Elena, alla profondit\u00e0 di 118 metri, nei fondali adiacenti all'Area naturale marina protetta Capo Carbonara."}
{"id": "2542637", "revid": "326822", "url": "https://it.wikipedia.org/wiki?curid=2542637", "title": "Rave Master", "text": ""}
{"id": "2542644", "revid": "124912567", "url": "https://it.wikipedia.org/wiki?curid=2542644", "title": "Prarostino", "text": "Prarostino (\"Prustin\" o \"Prarostin\" in piemontese, \"Prustin\" o \"Prarustin\" in occitano) \u00e8 un comune italiano di abitanti della citt\u00e0 metropolitana di Torino in Piemonte.\nGeografia fisica.\nIl comune di Prarostino si trova nella fascia pedemontana non lontano da Pinerolo, alla confluenza della val Chisone e della val Pellice (note anche come \"Valli Valdesi\"). Fa parte della Unione Montana del Pinerolese.\nIl territorio del comune si estende in zona collinare e montuosa, variando quindi da un'altezza di 450 m s.l.m. (\"Prustin da val\") ad un'altezza di circa 1.100 m (\"Prustin da munt\"). La frazione capoluogo, San Bartolomeo, \u00e8 situata a 738\u00a0m s.l.m. Sul territorio comunale sono presenti numerose borgate minori, tra le quali Borgata Gay, Borgata Ser e i Piani.\nMonumenti.\nIl \"Faro della Libert\u00e0\" \u00e8 il monumento principale di Prarostino e si trova a San Bartolomeo.\nFu progettato dagli architetti Gabetti ed Isola e inaugurato il 18 giugno 1967. Fu eretto per non dimenticare i 600 partigiani dei 51 comuni delle valli pinerolesi caduti nella lotta di liberazione.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\nAltre informazioni amministrative.\nIl comune faceva parte della Comunit\u00e0 Montana Pinerolese Pedemontano."}
{"id": "2542649", "revid": "767487", "url": "https://it.wikipedia.org/wiki?curid=2542649", "title": "K\u014dichi T\u014dchika", "text": ""}
{"id": "2542657", "revid": "73125", "url": "https://it.wikipedia.org/wiki?curid=2542657", "title": "General Catalogue of Trigonometric Parallaxes", "text": ""}
{"id": "2542662", "revid": "73125", "url": "https://it.wikipedia.org/wiki?curid=2542662", "title": "Catalogo GCTP", "text": ""}
{"id": "2542668", "revid": "287204", "url": "https://it.wikipedia.org/wiki?curid=2542668", "title": "Liga ACB 1998-1999", "text": "La Liga ACB 1998-1999 \u00e8 stata la 43\u00aa edizione del massimo campionato spagnolo di pallacanestro maschile.\nIl torneo si compone di diciotto formazioni, che si affrontano in un unico girone all'italiana con partite di andata e ritorno. Le prime otto si qualificano per i play-off per il titolo nazionale, disputati al meglio delle cinque gare con la prima e la terza e la quinta in casa della meglio classificata al termine della stagione regolare. Le ultime due retrocedono in Liga LEB.\nIl FC Barcelona, primo al termine della stagione regolare, vince il suo undicesimo titolo nazionale in finale dei play-off sul Caja San Fernando Siviglia, terzo dopo le trentaquattro giornate."}
{"id": "2542670", "revid": "1543377", "url": "https://it.wikipedia.org/wiki?curid=2542670", "title": "Anthony Gethryn", "text": "Anthony Ruthven Gethryn \u00e8 un investigatore inglese inventato dallo scrittore britannico Philip MacDonald, protagonista di dodici romanzi scritti tra il 1924 e il 1959.\nNel primo romanzo che lo vede come protagonista (\"The Rasp\", in italiano \"Campana a morto\"), Gethryn \u00e8 presentato come un colonnello, ex agente dei servizi segreti e corrispondente di un giornale, che viene invitato ad indagare su un crimine in qualit\u00e0 di \"amico della famiglia\".\nGethryn \u00e8 uno dei primi esempi di investigatore dilettante. A differenza della maggior parte degli investigatori dilettanti immaginari, \u00e8 sposato ed ha un figlio. Vive in una casa di Londra ed ha al suo servizio un fido domestico il cui cognome \u00e8 White."}
{"id": "2542673", "revid": "31886", "url": "https://it.wikipedia.org/wiki?curid=2542673", "title": "Caldaia a tubi d'acqua", "text": "Una caldaia a tubi d'acqua \u00e8 un tipo di generatore di vapore in cui l'acqua circola in tubi riscaldati esternamente e sono utilizzate per la produzione di vapore acqueo ad alta pressione. Il combustibile \u00e8 bruciato all'interno di una fornace producendo dei fumi caldi, che riscalda l'acqua circolata nei tubi trasformandosi in vapore, che confluisce in un cilindro. In alcuni tipi il vapore rientrer\u00e0 nel forno attraverso un surriscaldatore e il vapore surriscaldato viene utilizzato per azionare la turbina a vapore.\nStoria.\nIl prima caldaia a tubi d'acqua fu brevettata nel 1766 da William Blakey, consisteva di alcuni tubi posti diagonalmente all'interno di una fornace verticale collegati fra loro da tubi di minore diametro. Il primo modello di successo fu progettato da James Rumsey, un inventore statunitense, e nel 1788 brevett\u00f2 in Regno Unito alcuni tipi di caldaia a tubi d'acqua, tra cui il primo esempio di caldaia unitubolare a spirale, dove l'acqua viene fatta circolare all'interno di un tubo avvolto secondo una spirale cilindrica al cui interno passano i fumi. \nLa prima caldaia avente una corretta circolazione dell'acqua fu costruita da Joseph Eve nel 1825, consistente in un corpo cilindrico superiore e un corpo cilindrico inferiore, connessi da numerosi piccoli tubi, leggermente piegati a S, che venivano investiti dai fumi della fornace; per garantire la circolazione dell'acqua, due tubi di grande diametro collegavano alle due estremit\u00e0 i due corpi cilindrici.\nLe caldaie a tubi d'acqua iniziarono a diffondersi dalla met\u00e0 del XIX secolo, per la loro maggiore sicurezza intrinseca (venivano definite \"inesplodibili\") rispetto alle caldaie a tubi di fumo, raggiungendo la maturit\u00e0 tecnologica nei primi anni del XX secolo. \nQuesto tipo di caldaia rappresentava (nel periodo 1893-1895) l'1,8% delle caldaie presenti nel Regno Unito, il 5,7% in Francia, 2,1% in Germania, il 1,4% in Austria e l'1,8% in Italia.\nLa propulsione a vapore con caldaie a tubi d'acqua ha trovato ampio impiego nel campo navale, negli ultimi anni del XIX secolo, prima di essere surclassato dalla propulsione con la turbina a vapore nei primi anni del XX secolo. \nLa prima caldaia a tubi d'acqua installata su una nave da battaglia fu costruita dalla ditta \"G\u00e9n\u00e9rateurs Belleville\" in Francia nel 1879 ed installata sulla corazzata Brennus (1891).\nTipi di caldaie a tubi d'acqua.\nBelleville.\nLe caldaie di Julien Belleville furono brevettate nel 1850 in Francia dalla ditta \"G\u00e9n\u00e9rateurs Belleville\" e prima collaudate su unit\u00e0 militari di piccola taglia (corvetta). Per poi equipaggiare le nuove corazzate francesi e per gli incrociatori pesanti inglesi HMS Powerful (1895) e HMS Terrible (1895) e gli incrociatori russi Rurik (1892) e Rossia (1896). \nErano caratterizzate da una fornace verticale contenente da una serpentina orizzontale di tubi di grande diametro e una seconda, di minore diametro, verticale. Le serpentine erano costituite da tubi rettilinei giuntati su scatole di derivazione. Questo tipo di caldaia richiedeva l'alimentazione con acqua distillata ed erano progettate per lavorare in circuito chiuso con un condensatore in modo da riciclare l'acqua distillata.\nBabcock &amp; Wilcox.\nBabcock &amp; Wilcox produsse un Tipo di caldaia, che \u00e8 stato utilizzato anche dalle fregate della Royal Navy della classe Leander. \nCostituita da un solo corpo cilindrico orizzontale superiore che alimenta una testata in cui \u00e8 inserito il fascio tubiero inclinato. La fornace si trova al di sotto del corpo cilindrico superiore ed il fascio di tubi rettilinei. \nLa prima caldaia Babcock &amp; Wilcox fu brevettata nel 1867.\nYarrow.\nYarrow Shipbuilders sviluppo un Tipo di caldaia con tre cilindri di espansione del vapore con una capacit\u00e0 maggiore di acqua.\nWhite-Forster.\nSimile alla Yarrow, ma con i tubi gradualmente curvi. \nThornycroft.\nTipo di caldaia con un unico cilindro di espansione e due serie di tubi d'acqua ai lati del forno. I tubi hanno le curve strette."}
{"id": "2542674", "revid": "123964113", "url": "https://it.wikipedia.org/wiki?curid=2542674", "title": "Masticazione", "text": "La masticazione \u00e8 il processo mediante il quale il cibo \u00e8 frantumato e preparato dai denti. \u00c8 il primo passo della digestione, e aumenta l'area superficiale del cibo per permettere una migliore azione da parte degli enzimi digestivi. Durante la fase della masticazione il cibo \u00e8 posizionato tra i denti, per la frantumazione, dalle guance e dalla lingua. Via via che la masticazione continua, il cibo \u00e8 reso morbido e riscaldato, e gli enzimi della saliva cominciano a scindere i carboidrati dell'alimento. Dopo la masticazione il cibo, chiamato adesso bolo, \u00e8 deglutito. Esso entra poi nell'esofago e prosegue fino allo stomaco, dove avviene il successivo passo della digestione.\nI bovini e altri animali, che sono chiamati ruminanti, masticano il cibo pi\u00f9 di una volta, per estrarne pi\u00f9 nutrienti. \nLa masticazione \u00e8 una sequenza ripetitiva di apertura e chiusura della mandibola nel piano verticale, detta ciclo masticatorio. La masticazione consiste in un numero di tali cicli. La masticazione \u00e8 principalmente un adattamento, per i mammiferi erbivori.\nI carnivori invece generalmente masticano molto poco il cibo o lo inghiottiscono intero o a brandelli.\nIl ciclo masticatorio dell'uomo consta di tre fasi:\nMasticazione e funzioni cognitive.\nL'attivit\u00e0 masticatoria \u00e8 coordinata dal V paio di nervi cranici. Le stesse afferenze trigeminali esercitano una funzione trofica sul Locus coeruleus per la produzione della noradrenalina. Un ruolo della noradrenalina \u00e8 quello di indurre la microglia a fagocitare il beta-amiloide, che tende ad accumularsi nelle malattie neuro-degenerative, e di inibire la trasformazione della microglia nella versione infiammatoria e fagocitaria, tossica per il tessuto neurale in quanto lo danneggia tramite citochine e chemochine. La disorganizzazione delle informazioni trigeminali sul Locus coeruleus, come pu\u00f2 essere una masticazione scorretta, pu\u00f2 alterare la sua funzione favorendo l'insorgenza di malattie neuro-degenertive come la demenza presenile di tipo Alzheimer\nInoltre la masticazione stimola l'ippocampo, un\u2019area del cervello fondamentale per la memoria e l\u2019apprendimento, ed \u00e8 necessaria per mantenere la sua normale funzione. \u00c8 stato evidenziato che in presenza di una masticazione compromessa nelle fasi iniziali della vita si assiste a uno sviluppo anomalo di alcune strutture cerebrali. In particolare, all\u2019interno dell\u2019ippocampo, la masticazione compromessa nell\u2019infanzia provoca alterazioni morfologiche, una minore neurogenesi (la nascita di nuovi neuroni) e una minore presenza di fattori neurotropici, cio\u00e8 di sostanze che regolano la crescita e la sopravvivenza dei neuroni. Il risultato, misurabile, \u00e8 una minore funzione della memoria spaziale e un peggioramento delle capacit\u00e0 di apprendimento.\nMasticazione e processi digestivi.\nIl tasso di svuotamento gastrico \u00e8 significativamente influenzato dall'efficienza masticatoria: un'adeguata triturazione del cibo ne riduce i tempi. I soggetti portatori di protesi dentali mobili per l'edentulia totale e parziale non posso esercitare una funzione masticatoria efficiente quanto quella della dentatura naturale. il disagio legato alla dentiera, una scarsa qualit\u00e0 della protesi o problemi di masticazione possono indurre una restrizione nella selezione del cibo, tendendo ad evitare quelli difficili da masticare. La selezione ridotta di cibi ricchi di fibre dure da masticare potrebbe provocare disturbi gastrointestinali e malnutrizione."}
{"id": "2542678", "revid": "252548", "url": "https://it.wikipedia.org/wiki?curid=2542678", "title": "Ponte a Greve", "text": ""}
{"id": "2542680", "revid": "767487", "url": "https://it.wikipedia.org/wiki?curid=2542680", "title": "Anton Sacharov", "text": "Carriera.\nHa militato, a livello professionistico, con i seguenti club: , , , , , e \nHa all'attivo, fra l'altro, 4 presenze nel massimo campionato del suo paese d'origine, nel 2003 con l'Uralan Elista, e 22 gare nella prima divisione della Bielorussia, fra il 2007 ed il 2008 con la maglia del BATE."}
{"id": "2542682", "revid": "155613", "url": "https://it.wikipedia.org/wiki?curid=2542682", "title": "Silo", "text": "Un silo, dal greco antico \u03c3\u03b9\u03c1\u03cc\u03c2 (\"sir\u00f2s\"), \"fossa per conservare il grano\", \u00e8 un recipiente cilindrico verticale con fondo svasato, come una sorta di torre, o orizzontale (silo detto \"a trincea\"), destinato a deposito per merci e prodotti granulari sfusi che hanno forma o consistenza di polvere, come ad esempio i cereali. Si distinguono anche sili \"a balcone\".\nI sili sono comunemente utilizzati per lo stoccaggio alla rinfusa di granaglie, carbone, cemento, nerofumo, trucioli di legno, prodotti alimentari e segatura.\nSono indicati con tale nome anche pozzi interrati usati per contenere la rampa di lancio dei missili a lungo o medio raggio, la cui apertura \u00e8 nascosta dal terreno circostante.\nAlcuni sili costituiscono esempi di archeologia industriale, come il silo granario di Livorno."}
{"id": "2542696", "revid": "1873017", "url": "https://it.wikipedia.org/wiki?curid=2542696", "title": "Ch\u014dtoku Kyan", "text": "Era famoso per le sue abilit\u00e0 nel Karate e per la sua \"colorata\" vita privata. Chotoku Kyan (inoltre pronunciato Chotoku Kiyan), ebbe una grande influenza sugli stili di karate che successivamente divennero lo Shorin-Ryu e su gli altri relativi stili.\nGiovent\u00f9.\nChotoku Kyan nacque a Shuri, (Okinawa), nel dicembre 1870 e fu il primo figlio di Chofu Kyan. Chofu Kyan, era uno steward del re delle Ryu Kyu (Okinawa), dopo l'annessione ufficiale al Giappone divenne la Prefettura di Okinawa. Kyan fu notato per la sua piccola statura, soffrendo di asma e stando frequentemente costretto a letto. He also had poor eyesight, which may have led to his early nickname Chan Migwa (squinty-eyed Chan).\nKarate Legacy.\nIl padre di Chotoku Kyan era un noto esperto di karate e introdusse il figlio al tegumi in giovane et\u00e0. A 20 anni, Kyan inizi\u00f2 ad allenarsi nel karate con Kosaku Matsumora e Kokan Oyadomori. All'et\u00e0 di 30 anni, fu considerato un maestro negli stili Shuri-te e Tomari-te. Lo studente pi\u00f9 \"longevo\" di Kyan fu Zenry\u014d Shimabukuro, che studi\u00f2 con Kyan per pi\u00f9 di 10 anni.. Kyan era famoso per incoraggiare i propri allievi a frequentare i bordelli e a consumare alcol.\nKyan, fu uno dei partecipanti al meeting dei maestri okinawensi del 1936 dove, nonostante la sua fiera opposizione, fu adottato il termine \"karate-do\" nella grafia giapponese e furono prese decisioni di vasta importanza riguardo alle arti marziali dell'Isola.\nMorte.\nKyan sopravvisse alla Battaglia di Okinawa nel 1945, ma mor\u00ec per la fatica e la malnutrizione nel settembre di quell'anno."}
{"id": "2542708", "revid": "292162", "url": "https://it.wikipedia.org/wiki?curid=2542708", "title": "Piazza Bologna", "text": "Piazza Bologna \u00e8 una piazza sita tra viale delle Provincie e viale Ventuno Aprile, a Roma, nel quartiere Nomentano.\nLa piazza, dedicata al capoluogo emiliano, ha una forma circolare e ricopre una posizione centrale all'interno del quartiere; attorno ad essa, agli inizi del Novecento, si svilupp\u00f2 un'area destinata alla borghesia medio-alta, caratterizzata da villini a quattro piani con pregevoli finiture architettoniche. L'avvento del fascismo da un lato consolid\u00f2 l'impianto viario a stella (PRG del 1909), dall'altro mut\u00f2 le caratteristiche architettoniche e la tipologia della popolazione insediata, con la creazione di edifici condominiali, aumentati con il notevole flusso migratorio in citt\u00e0 nel secondo dopoguerra.\nA piazza Bologna si trovano l'Edificio postale di Roma Nomentano realizzato nel 1935 da Mario Ridolfi e Mario Fagiolo, e la stazione Bologna della metropolitana di Roma (Linea B); da qui parte la diramazione B1 che conduce a piazzale Jonio. \nPiazza Bologna ha un importante ruolo nel romanzo \"Nucleo Zero\" di Luce d'Eramo."}
{"id": "2542715", "revid": "729019", "url": "https://it.wikipedia.org/wiki?curid=2542715", "title": "Stazione di Caronno Pertusella", "text": "La stazione di Caronno Pertusella \u00e8 una fermata ferroviaria della Milano-Saronno posta nel comune di Caronno Pertusella.\n\u00c8 gestita da FerrovieNord, societ\u00e0 del Gruppo FNM che la qualifica come stazione di tipo secondario. Fa parte del ramo Milano.\nStrutture e impianti.\nIl piazzale \u00e8 composto da quattro binari passanti, serviti da due banchine centrali a isola, dotate di pensiline. Una coppia di binari \u00e8 generalmente percorsa dai treni regionali e dal Malpensa Express, che non effettuano fermata presso questo impianto. L'altra coppia \u00e8 invece utilizzata per la fermata dei convogli suburbani.\nMovimento.\nLa stazione \u00e8 fermata dalle linee S1 e S3 del Servizio ferroviario suburbano di Milano."}
{"id": "2542716", "revid": "1983214", "url": "https://it.wikipedia.org/wiki?curid=2542716", "title": "Nell'aria", "text": ""}
{"id": "2542718", "revid": "21880", "url": "https://it.wikipedia.org/wiki?curid=2542718", "title": "Acorales", "text": ""}
{"id": "2542720", "revid": "15", "url": "https://it.wikipedia.org/wiki?curid=2542720", "title": "Pasquale (disambigua)", "text": ""}
{"id": "2542723", "revid": "767487", "url": "https://it.wikipedia.org/wiki?curid=2542723", "title": "Arceni J\u00fanior Barboza", "text": "Carriera.\nClub.\nNuno ha giocato nelle pi\u00f9 importanti squadre brasiliane prima di tentare una parentesi in Spagna. Nel dicembre del 2007 si trasferisce alla , di cui diventa subito uno dei leader. Un paio di mesi dopo vince il primo trofeo italiano ovvero la Coppa Italia 2008 di cui viene nominato miglior giocatore. Il 13 marzo 2011, vince di nuovo la Coppa Italia con la Lazio.\nNazionale.\nDopo aver indossato la maglia della Nazionale di calcio a 5 del Brasile, a fine carriera accetta la convocazione del commissario tecnico Roberto Menichelli, debuttando il giorno del proprio trentacinquesimo compleanno con la Nazionale di calcio a 5 dell'Italia in un incontro amichevole giocato contro la Romania."}
{"id": "2542730", "revid": "2051852", "url": "https://it.wikipedia.org/wiki?curid=2542730", "title": "Ariana Kukors", "text": "Ha vinto la medaglia d'oro nei 200\u00a0m misti ai Mondiali di nuoto di Roma, stabilendo il nuovo record mondiale con il tempo di 2'06\"15, record battuto di 3 centesimi da Katinka Hossz\u00fa ai mondiali di nuoto di Kazan nel 2015."}
{"id": "2542732", "revid": "339392", "url": "https://it.wikipedia.org/wiki?curid=2542732", "title": "Pattern MVC", "text": ""}
{"id": "2542733", "revid": "1543377", "url": "https://it.wikipedia.org/wiki?curid=2542733", "title": "Aurora Australis", "text": "Aurora Australis \u00e8 definito come il \"primo libro scritto, stampato, illustrato e rilegato in Antartide\".\nStoria.\nScritto durante la spedizione Nimrod del 1907-1909 di Ernest Shackleton in Antartide, il libro venne interamente realizzato dai membri della spedizione. Edito dallo stesso Shackleton, \u00e8 stato illustrato con litografie e acqueforti da George Marston, stampato da Ernest Joyce e Frank Wild ed infine rilegato da Bernard Day. La realizzazione dell\"'Aurora Australis\" \u00e8 stata una delle attivit\u00e0 culturali incoraggiate da Shackleton al fine di assicurarsi che \"lo spettro chiamato 'noia polare' non comparisse [tra gli uomini]\" durante il lungo inverno polare che i membri della spedizione hanno dovuto trascorrere nel rifugio a capo Royds sull'isola di Ross.\nDato che le copie dell\"'Aurora Australis\" non erano numerate, non \u00e8 certo l'esatto numero di volumi realizzati. Si crede per\u00f2 che siano state prodotte circa cento copie, di cui meno di settanta registrate. Probabilmente Shackleton intendeva vendere i libri al suo ritorno in Inghilterra, ma questi vennero poi distribuiti tra i membri della spedizione oppure regalati agli altri \"amici e benefattori della missione\"."}
{"id": "2542734", "revid": "4175", "url": "https://it.wikipedia.org/wiki?curid=2542734", "title": "Vadim Alexeev", "text": ""}
{"id": "2542735", "revid": "2110845", "url": "https://it.wikipedia.org/wiki?curid=2542735", "title": "Casimir Grotnik", "text": "Fu ordinato presbitero il 20 aprile 1958 dal vescovo di Lublino Piotr Ka\u0142wa. Nel 1969 emigr\u00f2 negli Stati Uniti d'America, dove serv\u00ec come presbitero nella Diocesi centrale della Chiesa cattolica nazionale polacca.\nNel 1996 ricevette il Dottorato di ricerca in Teologia storica del vetero-cattolicesimo presso l'Accademia teologica cristiana di Varsavia.\nFu eletto vescovo nel corso del XX Sinodo nazionale della Chiesa cattolica nazionale polacca e consacrato il 30 novembre 1999 nella Cattedrale di Santo Stanislao a Scranton da Jan Swantek, con la collaborazione di Tomasz Gnat e di Robert Nemkovich. Alla cerimonia di consacrazione erano presenti anche l'Arcivescovo di Utrecht Antonius Jan Glazemaker e il vescovo superiore della Chiesa polacco-cattolica Wiktor Wysocza\u0144ski.\nNel 2003 fu chiamato a succedere a Anthony Rysz, che aveva governato la Diocesi centrale della Chiesa cattolica nazionale polacca dal 1970.\nGenealogia episcopale.\nLa genealogia episcopale \u00e8:\nCHIESA CATTOLICA\nCHIESA ROMANO-CATTOLICA OLANDESE DEL CLERO VETERO EPISCOPALE\nCHIESA CATTOLICA NAZIONALE POLACCA"}
{"id": "2542736", "revid": "181699", "url": "https://it.wikipedia.org/wiki?curid=2542736", "title": "Scaricalasino", "text": ""}
{"id": "2542737", "revid": "280159", "url": "https://it.wikipedia.org/wiki?curid=2542737", "title": "Vertigo Tour Live From Chicago", "text": ""}
{"id": "2542739", "revid": "256896", "url": "https://it.wikipedia.org/wiki?curid=2542739", "title": "Stazione a sonda meccanica", "text": "La stazione a sonda meccanica viene impiegata per acquisire segnali dai nodi interni dei dispositivi a semiconduttori. La stazione utilizza dei manipolatori che consentono il posizionamento esatto di sottili aghi sulla superficie dei dispositivi. Se si sta stimolando elettricamente il dispositivo, il segnale viene acquisito dalla sonda meccanica e riportato su un oscilloscopio o altri strumenti di misura. La stazione a sonde meccaniche viene soventemente usata nella analisi dei guasti di dispositivi a semiconduttori.\nSono disponibili due tipi di sonde meccaniche: attive e passive. Le sonde passive consistono solitamente di un sottile ago di tungsteno. Le sonde attive utilizzano un dispositivo FET sulla punta della sonda per ridurre significativamente il carico del circuito.\nRicerca.\nLe stazioni a sonda meccanica sono usate piuttosto di frequente nella ricerca universitaria di scienze dei materiali ed elettronica. Spesso \u00e8 pi\u00f9 rapido e pi\u00f9 flessibile provare un nuovo dispositivo elettronico o campione con una stazione a sonda meccanica che cablare opportunamente il dispositivo prima della prova."}
{"id": "2542745", "revid": "339392", "url": "https://it.wikipedia.org/wiki?curid=2542745", "title": "Dominio della corona", "text": ""}
{"id": "2542746", "revid": "152625", "url": "https://it.wikipedia.org/wiki?curid=2542746", "title": "Metallo o Morte", "text": ""}
{"id": "2542754", "revid": "97126", "url": "https://it.wikipedia.org/wiki?curid=2542754", "title": "Teatro Civico di Castello", "text": ""}
{"id": "2542758", "revid": "2051852", "url": "https://it.wikipedia.org/wiki?curid=2542758", "title": "Ryan Cochrane", "text": "Specializzato nelle gare lunghe dello stile libero, ha partecipato alle Olimpiadi 2008 di Pechino, vincendo la medaglia di bronzo nei 1500m sl. Nella stessa gara, quattro anni pi\u00f9 tardi, ha vinto la medaglia d'argento alle Olimpiadi di Londra.\nAi Mondiali 2009 di Roma ha ottenuto due medaglie: l'argento nei 1500m sl e il bronzo negli 800m sl."}
{"id": "2542762", "revid": "287204", "url": "https://it.wikipedia.org/wiki?curid=2542762", "title": "Corrado Archibugi", "text": "Biografia.\nNipote dei due eroi del Risorgimento Alessandro e Francesco Archibugi, si diplom\u00f2 al Conservatorio di Santa Cecilia di Roma con il massimo dei voti nel 1909, dove fu subito considerato una promessa della musica italiana.\nNel 1910 Arturo Toscanini lo port\u00f2 in una tourn\u00e9e in Sud America. Invece di ritornare in Europa, vi rimase fino al 1924, contribuendo a fondare i Conservatori di Buenos Aires e Montevideo. Torn\u00f2 in Italia solamente nel 1924, senza alcun risparmio, tanto che si mormora che la madre dovette pagare la corsa della carrozzella dalla stazione a casa.\nSposatosi nel 1925 con Adele Francia detta Adelina (San Ginesio, MC, 1900-1986), si impieg\u00f2 presso l'Orchestra Sinfonica di Roma di Santa Cecilia su sollecitazione di Bernardino Molinari, dove lavor\u00f2 fino alla pensione (1960) accompagnando l'impegno in orchestra con sporadici concerti di musica da camera.\nSuon\u00f2 spesso anche presso la Messa degli Artisti di Piazza del Popolo, diretta da suo cognato Mons. Ennio Francia.\n\u00c8 stato ricordato con grande affetto dai suoi allievi di violino, tra i quali ci sono stati personaggi tra i pi\u00f9 disparati, compresa la giovane Claretta Petacci, cui smise di dare lezioni quando divenne l'amante di Benito Mussolini, e il telecronista sportivo Sandro Ciotti.\nCuriosit\u00e0.\nIl ritratto di Corrado Archibugi \u00e8 ripreso nel secondo film di sua nipote, la regista Francesca Archibugi, \"Verso sera\" .\nLo stesso nome \u00e8 utilizzato anche dallo scrittore Massimo Pietroselli per il personaggio di un Commissario torinese nei suoi thriller \"Il palazzo del diavolo\" (Mondadori, Milano, 2005) e \"La porta sulle tenebre\" (Mondadori, Milano, 2007).\nFonti.\nFrancesco Bucimann, \"Il violino Storioni\", Roma, Euris, 1987\nPaola Fontecedro (a cura di), \"80 anni di concerti dell'Orchestra e del Coro dell'Accademia Nazionale di Santa Cecilia\", Accademia Nazionale di Santa Cecilia. Roma, 1980"}
{"id": "2542766", "revid": "73322", "url": "https://it.wikipedia.org/wiki?curid=2542766", "title": "Punto coronato", "text": ""}
{"id": "2542769", "revid": "15756", "url": "https://it.wikipedia.org/wiki?curid=2542769", "title": "Sinestro Corps", "text": "Sinestro Corps, ovvero il Corpo delle Lanterne Gialle, \u00e8 un gruppo di personaggi dei fumetti DC Comics, analogo al Corpo delle Lanterne Verdi. \u00c8 guidato dal supercriminale Sinestro.\nStoria.\nPrima del Corpo.\nL'entit\u00e0 Parallax \u00e8 un parassita spaziale, un'entit\u00e0 ancestrale incarnazione della paura che fu imprigionata all'interno della Batteria del Potere Centrale sul pianeta Oa, al centro dell'Universo. Infatti l'unico potere che era in grado di contenere Parallax e la paura che era in grado di diffondere nell'universo era il potere della forza di volont\u00e0, ovvero l'energia verde racchiusa nella Batteria del Potere Centrale di Oa. Col passare del tempo, l'entit\u00e0 prigioniera riusc\u00ec ad intaccare questo potere contaminandolo con la paura che prese il nome di impurit\u00e0 gialla e che fu la causa dell'inefficacia degli anelli del potere delle Lanterne Verdi verso il colore giallo.\nDopo che Sinestro divenne malvagio, fu bandito dai Guardiani dell'Universo su Qward, nell'Universo di anti-materia. Quando fece ritorno, portava un anello del potere che utilizzava un'energia gialla. Dopo vari conflitti con la Lanterna Verde della Terra Hal Jordan, fu imprigionato al centro della Batteria del Potere. Qui fu in grado di utilizzare il suo anello, che utilizzava la paura, invece della volont\u00e0, come fonte di potere, per svegliare Parallax dall'ibernazione. Essendo tutti gli anelli connessi alla Batteria centrale del potere, Parallax e Sinestro riuscirono ad insinuare il potere della paura nell'anello e nell'animo di Hal Jordan. La disperazione per la distruzione della sua citt\u00e0 natale Coast City e per la morte di milioni di persone fu propizia per Parallax per insinuare il suo potere in Jordan il quale inizi\u00f2 a pensare che, se avesse ottenuto abbastanza potere, avrebbe potuto anche resuscitare la sua citt\u00e0. Per fare questo cerc\u00f2 di recarsi su Oa e di fondersi con l'energia della Batteria Centrale del Potere, cosa che avrebbe ovviamente liberato Parallax dalla sua prigionia. Tutti i membri del Corpo delle Landerne Verdi gli si opposero ma Hal, disperato, li sconfisse a uno a uno lasciandoli a morire nello spazio. Distrutto il Corpo delle Lanterne Verdi, Jordan raggiunge Oa e si fonde con la Batteria Centrale, liberando Parallax che si impossessa del suo corpo. I Guardiani nel disperato tentativo di mantenere vive le Lanterne Verdi si sacrificano prosciugandosi di tutte le proprie energie per creare un ultimo anello del potere che consegnano a Ganthet, il pi\u00f9 giovane di loro e l'unico a restare in vita, da consegnare a qualcuno di meritevole che porti avanti la battaglia per la pace dell'universo: Ganthet trova Kyle Rayner che diventa l'ultima Lanterna Verde.\nUnit\u00e0 d'assunzione.\nDopo che il Corpo delle Lanterne Verdi fu ricostituito con il ritorno di Hal Jordan, il Corpo di Sinestro cominci\u00f2 attivamente un processo di reclutamento, offrendo anelli gialli e ruoli importanti all'interno del Corpo a tutti coloro che \"incutevano una grande paura\". Membri del Corpo furono immediatamente portati su Qward per \"essere fisicamente e mentalmente addestrati\".\nCos\u00ec come le Lanterne Verdi, anche i membri del Corpo di Sinestro avevano un loro settore di competenza. Anche Qward possedeva un'enorme Batteria del Potere sulla sua superficie come quella utilizzata su Oa. Sebbene il Corpo di Sinestro utilizzasse la paura, al contrario delle Lanterne Verdi e dei Guardiani, Sinestro afferm\u00f2 che il loro scopo era di portare ordine nell'universo, cosa che secondo lui i Guardiani non erano riusciti a fare.\nArkillo, un grande e grosso alieno malvagio imprigion\u00f2 tutti i guerrieri di Qward e li costrinse a costruire sempre pi\u00f9 anelli gialli, programmandoli per creare una breccia tra gli universi materiale e anti-materiale, cos\u00ec da poter trovare nuovi portatori. Arkillo serv\u00ec nel Corpo in qualit\u00e0 di Sergente Istruttore, un ruolo simile a quello ricoperto da Kilowog nel Corpo delle Lanterne Verdi.\nI membri reclutati includevano, oltre a Sinestro e Arkillo, anche Karu-Sil, cresciuta dagli animali; Despotellis, un virus senziente capace di attaccare le Lanterne Verdi dall'interno; e Bedovian, il cecchino del Corpo, capace di far fuori un obiettivo da tre settori di distanza.\nDurante questa fase, il Corpo di Sinestro tent\u00f2 di reclutare perfino Batman, noto anche ad alcuni alieni per la sua capacit\u00e0 di incutere terrore. Tuttavia, la forza di volont\u00e0 di Batman unita alla sua precedente esperienza nel portare un anello del potere gli permisero di rifiutare l'anello giallo evitando di esser trasformato in un soldato di Sinestro. L'anello giallo cerc\u00f2 un rimpiazzo e scelse Amon Sur, rancoroso figlio di Abin Sur, recatosi sulla Terra nel tentativo di rubare l'anello di Hal Jordan.\nLa profezia.\nFu rivelato che, dopo indicibili millenni, i Guerrieri di Qward, Ranx La Citt\u00e0 Senziente, i Figli del Lobo Bianco, e l'Impero delle Lacrime, si unirono per battere Il Corpo delle Lanterne Verdi. Questa guerra fu largamente ignorata finch\u00e9 nuovi Manhunters non cominciarono ad apparire in tutto l'universo. Hal Jordan ne incontr\u00f2 uno sulla Terra e, con Guy Gardner, segu\u00ec la loro scia sul Settore 3601. Hal e Guy trovarono molte Lanterne Verdi, tutte uccise durante la saga \"Emerald Twilight\", ed il nuovo comandante dei Manhunters Hank Henshaw, il Cyborg Superman. I Manhunters furono sconfitti e la testa di Henshaw fu portata su Oa. Il Libro di Oa conteneva un capitolo proibito sulla Rivelazione cosmica, che includeva la seguente profezia:\n\"\"Una faccia di metallo e carne parler\u00e0 dei segreti dei 52\".\n\"La paura aumenter\u00e0\".\n\"La volont\u00e0 scemer\u00e0\".\n\"Ed una guerra di luce liberer\u00e0 la verit\u00e0 dietro il potere dell'anello.\"\"\n- Libro di Oa, \"Lanterna Verde\" (quarta serie) n. 20\nDopo questa interrogazione, i Guardiani appresero che Henshaw era a conoscenza dei 52 universi paralleli e che la Nuova Terra sarebbe stata distrutta, il nuovo multiverso sarebbe collassato e l'universo anti-materiale avrebbe preso il suo posto. Due dei Guardiani, Ganthet e Sayd, avvertirono gli altri Guardiani di non ignorare la profezia poich\u00e9 avrebbe potuto distruggere il Corpo della Lanterne Verdi.\nLa guerra del Sinestro Corps.\nDopo la sua sconfitta in \"Lanterna Verde: Rinascita\", gli eventi di \"Lanterna Verde: Sinestro Corps\" n. 1 vedono la ritirata di Sinestro su Qward. Qui organizza un'armata, il Sinestro Corps, che si basa sulla capacit\u00e0 dei membri di incutere paura. Ogni membro \u00e8 armato di un anello giallo del potere, imitazione di quello verde del Corpo delle Lanterne Verdi. Tra gli alleati di Sinestro vi sono Parallax ed il resuscitato Anti-Monitor. Il Sinestro Corps \u00e8 ora pronto al suo assalto contro il Corpo delle Lanterne Verdi e l'intero universo: il primo atto sar\u00e0 un cruento raid contro OA, nel corso del quale i Sinestro Corps oltre a commettere un massacro, libereranno Superman-Prime e del Cyborg Superman dalle loro celle scientifiche. Kyle Rayner verr\u00e0 inoltre catturato e portato su Qward, dove Sinestro lo separ\u00f2 dal simbionte Ion permettendo a Parallax di possederlo. Hal Jordan, John Stewart, e Guy Gardner si recheranno su Qward per liberarlo, successivamente raggiunti dalle Lanterne Perdute; i due gruppi si scontreranno prima con Rayner posseduto da Parallax e poi con l'Anti Monitor, fallendo nel proprio scopo primario ma riuscendo a distruggere la fabbrica degli anelli gialli, bloccando cos\u00ec, almeno in parte, il reclutamento.\nStante la massiccia offensiva portata dai membri del Sinestro Corps contro tutte le Lanterne Verdi dell'universo, i Guardiani prenderanno la decisione di riscrivere il loro testo sacro, il Libro di Oa: essi aggiungeranno 10 nuove leggi, la prima e pi\u00f9 importante delle quali \u00e8 l'autorizzazione dell'uso della forza letale contro i membri del Sinestro Corps (\"Lanterna Verde\", quarta serie, n. 23). Mentre le Lanterne Verdi si radunano su Oa in preparazione all'assalto de Sinestro Corps, quest'ultimo telerasporter\u00e0 la propria Batteria del Potere Centrale sulla Terra invece che sul nuovo Mondoguerra, allo scopo di farne il proprio nuovo quartier generale, specchio corrotto di OA. Hal Jordan riuscir\u00e0 tuttavia ad avvisare dell'invasione tanto il Corpo quanto gli eroi della Terra, consentendo loro di organizzare una controffensiva.\nLa Terra sar\u00e0 dunque il teatro dello scontro finale. Hal, aiutato da John e Guy, riuscir\u00e0 a liberare Kyle da Parallax e ad imprigionare l'entit\u00e0 nelle loro quattro batterie del Potere, frazionandone l'essenza. Ganthet e Sayd, nel frattempo espulsi dai Guardiani, riveleranno loro la profezia sulla \"Notte pi\u00f9 Profonda\": essa prediceva la nascita di altri cinque Corpi, legata allo spettro emozionale. Dopo l'apparizione dei cinque Corpi mancanti, inizier\u00e0 una \"Guerra delle Luci\", in cui tutti i Corpi verranno distrutti, conducendo cos\u00ec alla \"Notte pi\u00f9 Profonda\" ed all'estinzione della vita nell'intero Universo.\nI Guardiani, decisi a prender parte in prima persona alla battaglia, arrivarono sulla Terra e nominarono Sodam Yat come nuovo Ion donandogli il potere necessario a tener testa a Superboy Prime, dal quale sar\u00e0 per\u00f2 sconfitto e ridotto quasi in fin di vita al termine di un violentissimo scontro. Dopo una lunga lotta a New York, il Sinestro Corps venne sconfitto e, successivamente, costretto ad unire le proprie forze a quelle dei suoi avversari per fermare la furia di Superboy Prime, in grado di tener testa, da solo, ad entrambi i Corpi e alla Justice League; solo il sacrificio estremo di uno dei Guardiani sar\u00e0 in grado di arrestarlo, scagliandolo in un Universo Parallelo; nel frattempo, Hal e Kyle riusciranno a battere ed arrestare Sinestro a Coast City. Nell'immediato dopoguerra, (\"Lanterna Verde\", quarta serie, n. 25), i Guardiani renderanno effettiva la seconda delle nuove leggi, ossia l'autorizzazione della forza letale contro qualsiasi nemico del Corpo ed istituiranno le Lanterne Alpha (sorta di ibrido tra una Lanterna senziente ed un Manhunter) allo scopo di investigare sulla condotta dei membri del Corpo. Allo scopo di prevenire la realizzazione della profezia sulla \"Notte pi\u00f9 Profonda\", gli ex-Guardiani Ganthet e Sayd, nel frattempo stabilitisi sul pianeta Odym, crearono un anello del potere blu allo scopo di istituire un loro Corpo, che si basasse sulla propagazione della Speranza nel resto dell'universo. L'Anti-Monitor, spedito da Superboy Prime nello spazio profondo al culmine della battaglia, si ritrov\u00f2 su un pianeta morto. Qui fu trasformato da un'entit\u00e0 sconosciuta in una Batteria del Potere nera.\nLa notte pi\u00f9 profonda.\nConclusa la Guerra contro il Corpo di Sinestro, il successivo compito delle Lanterne Verdi fu rintracciare e distruggere i vari anelli gialli in cerca di un nuovo portatore. Tra questi vi era l'anello di Amon Sur, che tent\u00f2 di reclutare l'auto-definito \"Signore della Paura\", Jonathan Crane. I membri sopravvissuti del Corpo di Sinestro portarono avanti la loro missione, diffondere la paura nell'Universo, non esitando ad uccidere familiari dei membri del Corpo delle Lanterne Verdi. Nel frattempo, Mongul mise in atto il suo tentativo di prendere il comando del Corpo di Sinestro, approfittando della prigionia di quest'ultimo. Dopo aver ottenuto cinque anelli in pi\u00f9, uccidendo membri del Corpo che rifiutarono di seguirlo, Mongul invase il pianeta Daxam, nominandolo nuovo quartier generale del Corpo e quindi assunse il comando dell'intero Corpo di Sinestro dopo aver battuto Arkillo in un violento combattimento uno contro uno. Il suo dominio a Daxam sar\u00e0 per\u00f2 di breve durata: grazie all'intervento di Sodam Yat, sacrificatosi per tramutarne il sole da giallo in rosso, i daxamiti, assunti poteri paragonabili in tutto e per tutto a quelli di Superman, si ribelleranno, decimando gli invasori e scacciandoli. Mongul decider\u00e0 cos\u00ec di invadere e schiavizzare Korugar.\nIn \"Rage of the Red Lanterns\" n. 1, avvertito dalla Guardiana Rinnegata Scar, un gruppo di membri del Corpo di Sinestro, ancora leali al loro vecchio leader, pianificheranno un'imboscata per liberarlo mentre veniva trasportato su Korugar, dove sarebbe stata eseguita la sua condanna a morte. Il loro tentato salvataggio fu sventato da un attacco di Atrocitus e del suo Corpo delle Lanterne Rosse. Sinestro venne cos\u00ec rapito dalle forze di Atrocitus e portato su Ysmault, pianeta base delle Lanterne Rosse, allo scopo di infliggergli una morte quanto pi\u00f9 lunga e dolorosa possibile, torturandolo sia fisicamente che mentalmente, ma furono fermati dall'intervento congiunto di Hal Jordan e di alcuni membri del Corpo di Sinestro. Dopo la fuga, Sinestro e il suo Corpo tornarono su Qward, rivelando l'esistenza di una Batteria del Potere di riserva; quindi, Sinestro ordin\u00f2 ai suoi uomini di liberare immediatamente i membri del Corpo imprigionati sul pianeta Zamaron dalle Star Sapphires e di radunare tutti sul lato oscuro della Luna del pianeta Daxam, allo scopo di riportare nei ranghi i membri del Corpo nel frattempo divenuti fedeli a Mongul. Oltre ai membri imprigionati su Zamaron, alcuni membri del Corpo di Sinestro erano tenuti prigionieri su Oa; i loro anelli del potere erano tenuti in isolamento insieme agli altri anelli al fine di evitare che trovassero altri portatori. Quando la Lanterna Rossa Vice, aiutata ancora da Scar, venne liberata dalla prigioni, scaten\u00f2 un attacco massiccio che provoc\u00f2 un'evasione di massa dalle Celle Scientifiche, massacrando indifferentemente tanto i membri del corpo Giallo quanto di quello Verde. Approfittando di ci\u00f2, Scar liber\u00f2 gli anelli gialli, che tornarono dai loro padroni; nuovamente armati, i membri del Corpo di Sinestro ingaggiarono una battaglia con le Lanterne Verdi e con Vice, finendo con l'esser decimati dalle Lanterne Alpha.\nLa fazione del Corpo guidata da Sinestro, pianific\u00f2 un raid sul pianeta Zamaron, casa madre delle Star Sapphires, al fine di riprendersi i membri femminili del Corpo tenute prigioniere laggi\u00f9. La battaglia venne per\u00f2 sospesa dall'assalto delle Lanterne Nere, guidate da Amon Sur che daranno battaglia ad entrambe le fazioni, mettendole in fuga e provocando il crollo della Batteria Centrale della Luce Viola. La faida tra Mongul e Sinestro avr\u00e0 quindi termine: i due si scontreranno duramente su Korugar e, nonostante un iniziale svantaggio, sar\u00e0 quest'ultimo a riportare la vittoria, spegnendo gli anelli gialli del suo avversario, mutilandolo del braccio destro e rinchiudendolo nella Batteria Gialla; Sinestro sancir\u00e0 quindi una tregua con le Lanterne Verdi. Nel corso della guerra contro le Lanterne Nere, il Sinestro Corps lotter\u00e0 al fianco degli altri Corpi fino alla resa dei conti a Coast City, offrendo un contributo determinante.\nMembri principali.\nPortatori dell'Anello.\nCome nel Corpo delle Lanterne Verdi, il Corpo di Sinestro ha 7200 membri, 2 per ogni settore dello spazio.\nGiuramento.\nQuando ricaricano il loro anello, i membri del Corpo di Sinestro ripetono questo giuramento:\nArmi ed equipaggiamento.\nOgni membro del Corpo di Sinestro utilizza un anello del potere giallo costruito su Qward. A differenza degli anelli delle Lanterne Verdi, gli anelli gialli traggono il loro potere dalla paura e non dalla volont\u00e0. Gli anelli del potere gialli vengono ricaricati dai Manhunters, che posseggono batterie del potere gialle all'interno di s\u00e9 stessi, che a loro volta sono collegati ad una grande Batteria del Potere Gialla su Qward. Diversamente dalle limitazioni di ricarica comune a tutti i Corpi, l'unica debolezza conosciuta \u00e8 che il loro potere pu\u00f2 essere prosciugato dall'anello del potere di una Lanterna Blu.\nAltri media.\nI membri del Corpo di Sinestro fecero un cameo durante la raffigurazione finale di Hal Jordan in \"Mortal Kombat vs DC Universe\", combattendo il Corpo delle Lanterne Verdi per controllare la Piramide di Argus.\nNella film animato \", quando Sinestro prende possesso della Batteria del Potere gialla e del relativo anello, la sua uniforme delle Lanterne Verdi si trasforma nell'uniforme utilizzata nel Corpo di Sinestro, completa di simbolo. A parte l'uniforme, tuttavia, non ci sono indicazioni se Sinestro intende pianificare la formazione di una forza militare.\nCompaiono in \" durante il finale di Sinestro."}
{"id": "2542772", "revid": "268849", "url": "https://it.wikipedia.org/wiki?curid=2542772", "title": "SSC Napoli 2009-2010", "text": ""}
{"id": "2542775", "revid": "767487", "url": "https://it.wikipedia.org/wiki?curid=2542775", "title": "Nanjangud Shivananju Manju", "text": ""}
{"id": "2542784", "revid": "554814", "url": "https://it.wikipedia.org/wiki?curid=2542784", "title": "Lucia Rizzi", "text": "Biografia.\nSpecializzata in psicologia infantile, si \u00e8 trasferita tredicenne nel 1955 negli Stati Uniti e si \u00e8 diplomata al liceo magistrale negli Stati Uniti, dove si \u00e8 poi laureata, ed \u00e8 diventata ricercatrice di pedagogia presso il Child Development Center (Universit\u00e0 della California); \u00e8 esperta di sindrome da deficit di attenzione ed iperattivit\u00e0. Diventata insegnante di scuole elementari e medie in Italia, cos\u00ec come aveva fatto negli Stati Uniti da ragazza, occupandosi soprattutto di bambini con deficit di attenzione, ha collaborato anche con ospedali, impartendovi elementi di terapia comportamentale a genitori e insegnanti.\nSuccessivamente alla laurea, \u00e8 diventata psicologa infantile e pedagogista in Italia.\nLucia Rizzi \u00e8 diventata nota al grande pubblico a partire dal 2005, quando, all'et\u00e0 di 63 anni, viene chiamata a partecipare al programma \"SOS Tata\", versione italiana del format di successo americano \"Nanny 911\", andato in onda su LA7 e su Fox Life dal 2005 al 2012, e su discovery+ dal 2021, in cui, prima insieme ad altre due educatrici (nell'edizione del 2012 \u00e8 stata invece affiancata da un'educatrice ed un educatore) e poi da sola, ha il compito di riportare l'ordine in alcune famiglie che chiedono aiuto alla trasmissione, evidenziando la psicologia dei bambini; essendo la pi\u00f9 anziana ed esperta delle tate, \u00e8 stata nominata \"capo tata\" e solitamente mandata ad occuparsi dei casi pi\u00f9 problematici.\nA partire dal 2008, ha pubblicato per la casa editrice Rizzoli una serie di libri riguardanti l'educazione dei bambini ed i loro apprendimenti e comportamenti; il primo libro pubblicato, \"Fate i bravi!\", ha venduto 40\u00a0000 copie, mentre successivamente sono usciti \"Fate i compiti!\", che tratta argomenti scolastici, \"Fate i bravi! (0-3 anni)\", incentrato sull'educazione dei bambini sino ai tre anni, \"Fate i compiti! (10-15 anni)\", dedicato all'et\u00e0 pre-adolescenziale\",\" e \"Spegnete la tv! (1-15 anni)\".\nA partire dal 2011, \u00e8 ospite fissa della trasmissione del mattino di Canale 5 \"Mattino 5\", dove gestisce uno spazio dedicato all'educazione.\nNel 2012 \u00e8 stata protagonista di uno spot della Nutella.\nAttualmente cura sul settimanale \"Oggi\" la rubrica \"Fate i bravi\".\nInoltre nel 2021 \u00e8 presente nel ruolo di tata, nel programma in onda su Nove \"Supernanny\"."}
{"id": "2542788", "revid": "76963", "url": "https://it.wikipedia.org/wiki?curid=2542788", "title": "Stacy Kamano", "text": " ed ha deciso di perseguire una carriera come modella ed attrice. Ha frequentato la Kalaheo High School, a Kailua Oahu, Hawaii.\nNel 1999 \u00e8 entrata nel cast della serie televisiva \"Baywatch\", interpretando il ruolo della guardaspiaggia Kekoa Tanaka."}
{"id": "2542790", "revid": "228587", "url": "https://it.wikipedia.org/wiki?curid=2542790", "title": "Sostanze chimiche", "text": ""}
{"id": "2542792", "revid": "1442080", "url": "https://it.wikipedia.org/wiki?curid=2542792", "title": "Nottingham Open 1997 - Singolare", "text": "Il singolare del torneo di tennis Nottingham Open 1997, facente parte dell'ATP Tour, ha avuto come vincitore Greg Rusedski che ha battuto in finale Karol Ku\u010dera 6-4, 7-5."}
{"id": "2542793", "revid": "92723", "url": "https://it.wikipedia.org/wiki?curid=2542793", "title": "Mariya Mazina", "text": ""}
{"id": "2542798", "revid": "1305772", "url": "https://it.wikipedia.org/wiki?curid=2542798", "title": "The Big Bounce", "text": ""}
{"id": "2542800", "revid": "1573940", "url": "https://it.wikipedia.org/wiki?curid=2542800", "title": "Taylor McKessie", "text": "Taylor McKessie \u00e8 un personaggio della saga dei film di High School Musical, interpretato da Monique Coleman.\nStoria.\n\u00c8 la presidentessa del Club di chimica e studentessa modello nella East High School ed \u00e8 fidanzata con Chad Danforth.\nDiventa immediatamente la migliore amica di Gabriella Montez aiutandola a rispondere alle critiche di Sharpay Evans. \u00e8 una ragazza molto sicura di s\u00e9, come lo si pu\u00f2 constatare nell'ultimo capitolo della saga, quando la Darbus le chiede il suo futuro e lei risponde: \"Io vorr\u00f2 diventare presidentessa degli Stati Uniti. Beh ma prima dovr\u00f2 finire il college!\". Questa affermazione riporta che \u00e8 una ragazza sicura, ma allo stesso tempo divertente e apprezzata."}
{"id": "2542801", "revid": "124986778", "url": "https://it.wikipedia.org/wiki?curid=2542801", "title": "Dr. John Thorndyke", "text": "Il dr. John Evelyn Thorndyke \u00e8 un personaggio letterario ideato dallo scrittore di gialli Richard Austin Freeman. Il personaggio era originariamente un dottore in medicina, che poi si dedica all'attivit\u00e0 forense laureandosi in legge e diventando professore di medicina legale. Thorndyke \u00e8 protagonista di 21 romanzi e 40 racconti. Molti critici lo definiscono \"il primo investigatore scientifico della letteratura gialla\".\nIl personaggio.\nAll'epoca della sua prima avventura, \"L'impronta scarlatta\", ambientata intorno ai primi del '900, Thorndyke ha circa 35 anni. Come accade a diversi personaggi di fantasia, resta pi\u00f9 o meno immutato nel tempo e nei romanzi ambientati alla fine degli anni trenta ha sempre l'aspetto di un uomo sulla quarantina o poco pi\u00f9.\nFisicamente \u00e8 alto e snello, e di aspetto piacevole:\nMalgrado queste attrattive esteriori, nei romanzi Thorndyke rester\u00e0 sempre scapolo e privo di legami sentimentali.\nThorndyke vive a Londra, in compagnia del suo domestico, in una casa al numero 5A di King's Bench Walk, nella zona di Inner Temple. L'edificio ospita, oltre al suo appartamento, un laboratorio completo attrezzato per indagini chimiche, fotografiche, microscopiche e di altro genere.\nIl metodo.\nIl metodo di Thorndyke si basa sulla raccolta di ogni elemento fisico utile alle indagini (come polvere, terra, residui di foglie ed erba, ecc.) che viene accuratamente analizzato; partendo da qui, Thorndyke comincia a fare le sue deduzioni, prendendo in considerazione le motivazioni del crimine. Le analisi sono profonde e sistematiche, anticipando i metodi dei moderni laboratori della polizia scientifica, e non trascurano alcun dettaglio o ramo dello scibile. Thorndyke si interessa non solo di materie tipiche del campo di conoscenza di un medico come l'antropologia o la tossicologia, ma anche di biologia, chimica, archeologia, zoologia, botanica e altro ancora.\nLe accurate osservazioni dei fatti sono poi da lui incasellate in uno schema mentale che \u00e8 fortemente induttivo. Rispetto all'uso della logica da parte di altri investigatori come Sherlock Holmes, basato maggiormente sull'abduzione, Thorndyke pu\u00f2 essere considerato pi\u00f9 vicino al prototipo del positivista:\nIn base a questi assunti Thorndyke si rifiuta categoricamente di rivelare le sue conclusioni prima di avere le prove a supporto dei suoi ragionamenti e afferma di non \"sapere\" con certezza di essere sulla pista buona fino al momento dell'esperimento finale:\nThorndyke esprime probabilmente il punto di vista del suo autore nei suoi frequenti richiami alle virt\u00f9 artistiche e architettoniche della vecchia Londra, deplorando spesso i cambiamenti apportati dallo scorrere del tempo e dalla crescente speculazione edilizia. Nei suoi romanzi si ritrovano spesso descrizioni di edifici storici, alcuni dei quali in seguito scomparsi: ad esempio in ben due romanzi (\"L'ombra del lupo\" e \"L'inquilino sospetto\") vi sono scene ambientate in \"Clifford's Inn\", uno degli Inn of court, demolito nel 1934.\nComprimari.\nAlcuni personaggi sono ricorrenti nei romanzi e racconti del ciclo di Thorndyke:\nStoria editoriale.\nRacconti.\nTutti inediti in Italia"}
{"id": "2542813", "revid": "547992", "url": "https://it.wikipedia.org/wiki?curid=2542813", "title": "Ministri dell'universit\u00e0 e della ricerca della Repubblica Italiana", "text": "I ministri dell'universit\u00e0 e della ricerca della Repubblica Italiana si sono avvicendati dal 1962 in poi, inizialmente come ministri senza portafoglio, fino all'istituzione del Ministero dell'universit\u00e0 e della ricerca nel 1988.\nIl dicastero \u00e8 stato retto da un proprio ministro tra il 1988 e il 2001, il 2006 e il 2008 e nuovamente dal 2020 in poi, mentre tra il 2001 e il 2006 e il 2008 e il 2019 \u00e8 stato accorpato al Ministero dell'istruzione creando il Ministero dell'istruzione, dell'universit\u00e0 e della ricerca."}
{"id": "2542820", "revid": "38120", "url": "https://it.wikipedia.org/wiki?curid=2542820", "title": "Metodo Naturale", "text": ""}
{"id": "2542821", "revid": "38120", "url": "https://it.wikipedia.org/wiki?curid=2542821", "title": "Metodo naturale", "text": ""}
{"id": "2542824", "revid": "21880", "url": "https://it.wikipedia.org/wiki?curid=2542824", "title": "Calamo aromatico", "text": ""}
{"id": "2542843", "revid": "107831", "url": "https://it.wikipedia.org/wiki?curid=2542843", "title": "Pallacanestro ai XII Giochi dei Piccoli Stati d'Europa", "text": ""}
{"id": "2542847", "revid": "107831", "url": "https://it.wikipedia.org/wiki?curid=2542847", "title": "Beach volley agli XI Giochi dei Piccoli Stati d'Europa", "text": ""}
{"id": "2542851", "revid": "107831", "url": "https://it.wikipedia.org/wiki?curid=2542851", "title": "Pallacanestro agli XI Giochi dei Piccoli Stati d'Europa", "text": ""}
{"id": "2542854", "revid": "38120", "url": "https://it.wikipedia.org/wiki?curid=2542854", "title": "Citt\u00e0 Oscure", "text": ""}
{"id": "2542859", "revid": "834", "url": "https://it.wikipedia.org/wiki?curid=2542859", "title": "It Started with a Kiss", "text": ""}
{"id": "2542860", "revid": "729019", "url": "https://it.wikipedia.org/wiki?curid=2542860", "title": "Alfa Romeo Italdesign Visconti", "text": "L'Alfa Romeo Visconti \u00e8 una concept car prodotta dal centro stile Italdesign insieme alla casa automobilistica italiana Alfa Romeo ed esposta al salone di Ginevra nel 2004.\nIl contesto.\nNata dalla matita di Giorgetto Giugiaro, la Visconti \u00e8 uno studio autonomo del centro stile Italdesign con il supporto dell'Alfa Romeo. Realizzata sul \"Pianale Premium,\" la vettura \u00e8 un importante progetto di ammiraglia che coniuga una linea sportiva da coup\u00e9 a quella di una elegante berlina caratterizzata da una carrozzeria molto filante progettata per andare incontro sia al massimo dell'aerodinamica che della sicurezza automobilistica.\nParticolare \u00e8 il cofano del bagagliaio posteriore che dona alla vettura un vano bagagli notevolmente spazioso e flessibile e la linea di cintura a livello delle ruote posteriori si ispira all'ultima serie di Maserati Quattroporte.\nIl concetto, secondo Giugiaro, rispecchia il futuro dell'automobile: bench\u00e9 i tratti della vettura non siano futuristici come numerosi concept car esposti negli anni 2000, la Visconti anticipa numerosi stilemi che saranno intrapresi dall'industria automobilistica: la carrozzeria da coup\u00e9 con portellone posteriore ha anticipato la moda delle automobili coup\u00e9 con 4 porte tipo la Mercedes-Benz Classe CLS o l'Audi A5 Sportback, il frontale basso e arrotondato che presenta poche nervature e caratterizzato dall'assenza di spigoli, persino nella forma del tipico scudetto Alfa Romeo, rispecchia le future norme di omologazione previste dai crash test per la sicurezza dell'investimento dei pedoni e infine il motore di 3,2 litri che sviluppa la potenza di oltre 400 cavalli nel rispetto della filosofia del \"downsizing\".\nCaratteristiche tecniche.\nLunga 4,96 metri, larga 1,90 e alta 1,47 metri la Visconti sfrutta il \"Pianale Premium\" sviluppato nei primi anni 2000 dalla General Motors insieme al gruppo Fiat nella sua configurazione originale per adattarsi alla struttura delle grandi berline di segmento E con un passo di 2,83 metri. Le sospensioni anteriori a quadrilatero alto deformabili e le posteriori a bracci multipli in alluminio denominate multilink garantiscono un comparto tecnico notevolmente sportivo per una vettura a trazione integrale inseribile tramite un differenziale Torsen C. La trasmissione automatica \u00e8 stata sviluppata dall'azienda giapponese Aisin: il cambio \u00e8 il classico Q-Tronic con 6 rapporti disponibili nella modalit\u00e0 sequenziale.\nIl motore adottato era il nuovo 3.2 cm\u00b3 alimentato a benzina della famiglia motoristica \"General Motors High-Frame\" con 6 cilindri inclinati a V di 60\u00b0 e iniezione diretta \"JTS con\" fasatura variabile delle valvole e doppio turbocompressore in grado di sviluppare una potenza massima pari a 405 cavalli (298 KW) erogati a 6.000 giri/min per una coppia motrice di 680 N m disponibili a 2.000 giri/min. L'impianto frenante della Brembo utilizza quattro dischi carboceramici.\nIl nome Visconti.\nLa denominazione \"Visconti\" \u00e8 stata adottata da Giorgetto Giugiaro in onore dello stemma presente sul marchio della casa Alfa Romeo, ovvero il classico \"Biscione\", che ha caratterizzato anche l'antica famiglia dei Visconti di origini milanesi. Secondo Giugiaro questa denominazione contribuisce a donare una maggiore importanza al prototipo oltre a rispecchiare le nobili origini della casa di Arese."}
{"id": "2542861", "revid": "767487", "url": "https://it.wikipedia.org/wiki?curid=2542861", "title": "Unexpect", "text": "Gli Unexpect (spesso in maiuscolo uneXpect, unexpecT, UnexpecT) sono stati band avant-garde metal canadese, il cui stile amalgamava differenti generi musicali, tra cui black metal, death metal, progressive metal, melodic metal, musica classica, opera, musica medievale, jazz, elettronica, ambient, noise e musica gitana.\nStoria.\nGli Unexpect registrarono il loro primo album intitolato \"Utopia\" nel 1998, il quale venne pubblicato nel 1999. Questo primo lavoro fu acclamato da molti paesi in tutto il mondo, nonostante la limitata distribuzione, e con internet come loro unico supporto. Nel 2003 fu pubblicato l'EP \"_wE, Invaders\", dalla Galy Records. Firmarono poi con la The End Records, con sede a New York. Nel 2006 pubblicarono il secondo album, \"In a Flesh Aquarium\", il 22 agosto 2006. Nel 2011 usc\u00ec l'album \"Fables of the Sleepless Empire.\"\nIn un post su Facebook del 2015, il gruppo annunci\u00f2 lo scioglimento, oltre alla fondazione di altri progetti dei musicisti: Vvon Dogma I, Decadawn e Endvade.\nTour.\nNel 2006, gli Unexpect, terminarono il loro tour del Canada e degli Stati Uniti, con l'auspicio di suonare in alcune date anche con band come i The Gathering e Giant Squid. Aprirono anche i concerti di con band come Sodom, Finntroll, Kataklysm, Green Carnation, Sonata Arctica, Nile, con la band thrash metal e Warbringer. Hanno anche suonato nel festival Heavy MTL il 21 giugno 2008 insieme a Overkill, 3 Inches of Blood, Mastodon e Iron Maiden. Nel 2009 la band accompagn\u00f2 Dream Theater, Opeth e Bigelf nell'inaugurale \"Progressive Nation Tour\" europeo."}
{"id": "2542862", "revid": "124123", "url": "https://it.wikipedia.org/wiki?curid=2542862", "title": "Tadashi Agi", "text": "Nomi fittizi e opere.\nNella sua carriera ha usato, e continua ad usare, oltre a quello di nascita, vari pseudonimi. Questi sono:\nFirmandosi Tadashi Agi ha ideato Gakkou no kowai uwasa, Kami no Shizuku, Psycho Doctor e Psycho Doctor Kai Kyousuke"}
{"id": "2542867", "revid": "181699", "url": "https://it.wikipedia.org/wiki?curid=2542867", "title": "Omicidio di Francesco Cecchin", "text": "L'omicidio di Francesco Cecchin, un militante del Fronte della Giovent\u00f9, venne commesso a Roma durante il periodo noto come anni di piombo. Nella notte tra il 28 e il 29 maggio 1979, dopo essere stato inseguito da due persone arrivate in zona a bordo di una Fiat 850, fu trovato gravemente ferito in un cortile condominiale del quartiere Trieste di Roma; mor\u00ec il 16 giugno 1979 dopo diciannove giorni di coma.\nStoria.\nL'omicidio.\nIl 28 maggio, mentre stava affiggendo manifesti del Fronte della Giovent\u00f9 con altri quattro amici, Cecchin era stato coinvolto in un'accesa discussione con un gruppo di attivisti della sezione del PCI di via Montebuono. Secondo i missini, i comunisti avevano completamente ricoperto i tabelloni elettorali e li avrebbero sorpresi mentre si riprendevano gli spazi; secondo i comunisti invece, i propri manifesti sarebbero stati strappati, pertanto si fecero avanti per impedire ai missini di affiggere i propri. Scoppi\u00f2 cos\u00ec una violenta lite nel corso della quale l'allora segretario della sezione del PCI, Sante Moretti, avrebbe minacciato Cecchin.\nIntervistato numerosi anni dopo, Moretti ammise di aver minacciato i ragazzi del FDG di fargli chiudere tutte le sezioni, ma neg\u00f2 le minacce dirette a Cecchin.\nLa sera stessa Cecchin usc\u00ec con la sorella e un amico per andare a cena fuori. Mentre si trovavano in piazza Vescovio nel quartiere Trieste, fu riconosciuto da un gruppo di persone arrivate a bordo di una Fiat 850, due dei passeggeri scesero dalla vettura e cominciarono ad inseguirlo. La sorella e l'amico, rimasti separati da lui, avvertirono subito la polizia del fatto. Rincorso tra le strade della zona si diresse verso un condominio di Via Montebuono che conosceva bene poich\u00e9 residenza di un amico. Non vi furono testimoni e Cecchin fu ritrovato in fondo a un parapetto alto tre metri privo di conoscenza. Dopo diciannove giorni di coma Cecchin mor\u00ec il 16 giugno. Venne sepolto nella cappella di famiglia del cimitero di Nusco.\nPer molto tempo da pi\u00f9 parti si tent\u00f2 di accreditare la tesi della caduta accidentale dal parapetto del cortile e solo pi\u00f9 tardi fu appurato che si tratt\u00f2 invece di omicidio volontario e che il movente dell'aggressione fosse la disputa sui manifesti.\nEventi successivi.\nLa sera stessa della morte, due bombe a mano SRCM Mod. 35 furono lanciate dentro una sezione del PCI, ferendo 24 persone; con una telefonata anonima i Nuclei Armati Rivoluzionari rivendicarono l'attentato come vendetta per la morte del giovane e, con un volantino, emisero una sentenza di morte all'indirizzo di Sante Moretti.\nI militanti della sezione del MSI del quartiere Trieste-Salario chiesero a Nazzareno De Angelis, leader di Terza Posizione, di disegnare un manifesto commemorativo da stampare con i poveri mezzi della sezione missina. Per intervento di Gianfranco Fini, all'epoca segretario nazionale del FDG furono per\u00f2 messe a disposizione le rotative del Secolo d'Italia per la stampa e cos\u00ec centinaia di manifesti furono affissi a Roma.\nIndagini e processo.\nPer la questione dell'automobile fu indagato il militante comunista Stefano Marozza che, per sua stessa ammissione, aveva preso parte alla lite scoppiata in piazza Vescovio per i manifesti e risultava proprietario di una Fiat 850 bianca come quella dalla quale scesero gli aggressori. Il suo alibi croll\u00f2 quando dichiar\u00f2 che aveva passato la serata con un amico al cinema \"Ariel\" dove era andato a vedere il film \"Il vizietto\", ma l'amico stesso lo sment\u00ec e il film in proiezione non risult\u00f2 quello indicato. Inoltre secondo alcune testimonianze la vettura venne indicata presso il luogo dell'agguato ancora alle 23.40 mentre Marozza sosteneva di essersi allontanato in macchina alle 21.30. Marozza fu arrestato il 1\u00ba luglio 1979 con l\u2019accusa di concorso in omicidio. Con un referto del 21 novembre 1979 i periti esclusero che le ferite ritrovate sul corpo di Cecchin potessero provare con certezza che Cecchin fosse stato picchiato prima di precipitare. Sulla seriet\u00e0 della perizia la stessa Corte d'Assise manifest\u00f2 grandi perplessit\u00e0, anche se il 24 gennaio 1981 Marozza fu comunque assolto \"per non aver commesso il fatto\".\nLa sentenza del processo non individu\u00f2 i colpevoli ma sostenne che Francesco Cecchin fu aggredito e scaraventato gi\u00f9 dal muretto (forse gi\u00e0 svenuto) con la chiara intenzione di ucciderlo, come ribadito nella Sentenza della Corte d'Assise di Roma:\nIl processo assolse l'unico imputato precisando che le responsabilit\u00e0 non potevano essere accertate a causa di una serie di gravi negligenze nelle indagini ed ipotizzando, senza peraltro darne poi seguito, eventuali responsabilit\u00e0 degli inquirenti."}
{"id": "2542868", "revid": "547034", "url": "https://it.wikipedia.org/wiki?curid=2542868", "title": "Campionati africani di nuoto 2008", "text": "I IX Campionati africani di nuoto si sono svolti dal 1\u00ba al 7 dicembre 2008 a Johannesburg, Sudafrica.\nI Paesi partecipanti furono 18."}
{"id": "2542869", "revid": "110157", "url": "https://it.wikipedia.org/wiki?curid=2542869", "title": "Abbazia di Santa Maria Assunta (Mogliano Veneto)", "text": "L'abbazia di Santa Maria Assunta era un monastero benedettino sito a Mogliano Veneto, in provincia di Treviso, a cui era annessa l'attuale parrocchiale del paese.\nStoria.\nIn epoca paleocristiana a Mogliano era stata fondata una pieve con fonte battesimale forse gi\u00e0 allora dedicata a Maria. Agli inizi del X secolo, tuttavia, un'incursione di Ungari devast\u00f2 la zona che, abbandonata, decadde rapidamente. Di fronte a questa deplorevole situazione, circa un secolo dopo l'allora vescovo di Treviso, Rozone, incaric\u00f2 l'abate Vitale di ricostruire la chiesa e di edificare un monastero benedettino al fine di bonificare e ripopolare l'area di \"Moliane\". L'atto di fondazione, del quale si conserva una copia del 1306 presso l'Archivio Vescovile di Treviso, reca la data 28 febbraio 997.\nCompletata l'opera di bonifica, nel 1075 ai monaci succedettero le benedettine.\nIl monastero era un'istituzione ricca e potente da cui dipendevano numerose cappelle della zona e varie altre propriet\u00e0, come alcuni mulini. Le chiese sotto la sua giurisdizione si distribuivano in una vasta area che andava da Cavasagra a Marcon, passando per Treviso e Stra. A ci\u00f2 si aggiungeva un autentico tesoro costituito da preziosi oggetti sacri e altre suppellettili, in gran parte perduti durante le soppressioni napoleoniche. Di questo patrimonio, oggi restano, tra l'altro, un acquamanile bronzeo, un crocifisso, un fonte battesimale e una Madonna lignea, conservati in chiese e musei trevigiani.\nL'autorit\u00e0 dell'abbazia crebbe ulteriormente dal 1177 quando, sotto papa Alessandro III, and\u00f2 a dipendere direttamente sotto la Santa Sede e la monache poterono eleggere da s\u00e9 la badessa. Nel 1274 le monache assunsero ulteriore autonomia liberandosi dall\"'avogadore\", un notabile laico che amministrava i beni delle religiose.\nPosta nei pressi del Terraglio, fu pi\u00f9 volte saccheggiata e incendiata dagli eserciti che non di rado vi transitavano. Nel 1192 in particolare, ma anche nel 1234 fu assalita dai Padovani; nel 1311 fu la volta delle armate tedesche e nel 1356 degli Ungari. Questi logoranti assalti portarono ad un progressivo declino dell'istituzione finch\u00e9, nel 1413, le monache decisero di trasferirsi entro le mura della pi\u00f9 sicura Treviso, nel monastero di San Teonisto. Esse mantennero tuttavia il controllo sulle varie cappelle, compresa la pieve di Mogliano sino alle soppressioni di Napoleone.\nL'edificio.\nDopo la dipartita delle religiose, l'abbazia, in origine molto vasta e articolata, decadde progressivamente. Resta attualmente solo un'ala della costruzione, contigua alla chiesa. Si tratta di un edificio a due piani del quale, lungo la parete di ponente, ancora sono visibili tracce di fasce ornamentali ad affresco. Dalla parte opposta si trova ci\u00f2 che resta del chiostro romanico (XIII secolo), ovvero il solo porticato ovest. Di fronte sta un pozzetto di pietra e un altro antico pozzo si trova in un cortile privato nei pressi dell'edificio. Fino alla met\u00e0 dell'Ottocento resisteva ancora un'altra costruzione, detta popolarmente \"el Canevon\", costituita da magazzini, cantine e stalle.\nComprendendo lo stato di degrado in cui versavano i resti, il letterato Guglielmo Berchet si adoper\u00f2 per la loro salvaguardia finch\u00e9 non venivano dichiarati monumento nazionale nel 1890. Tuttavia il complesso ospit\u00f2 ancora a lungo un'osteria e solo nel 1929 venne restaurato dalla parrocchia e adibito ad oratorio\nLa Cappella di San Benedetto.\nL'attuale sacrestia sud del Duomo, costituisce ci\u00f2 che rimane delle strutture pi\u00f9 antiche del complesso monastico. Un tempo la cappella doveva essere molto pi\u00f9 ampia dell'attuale sacrestia e anche molto pi\u00f9 alta. Nel 1992 a seguito di alcuni lavori per sistemare una crepa sulla parete sud della cappella furono rinvenute tracce di alcuni affreschi. Segui un'indagine e furono portati alla luce gli affreschi di Filippo da Firenze commissionati dalla badessa Agnese D'Arpo nel 1344. Gli affreschi superstiti oltre a dare un'idea delle originali dimensioni delle cappella e delle varie luci un tempo esistenti, si sono rivelati di grandissimo pregio, legati artisticamente e temporalmente alla cappella gentilizia degli Scrovegni di Padova dipinta da Giotto e agli affreschi delle Storie di Sant'Orsola di Tommaso da Modena per la chiesa di Santa Margherita degli Eremitani e oggi conservati nella chiesa di Santa Caterina di Treviso.\nNei brani di affresco superstiti della parete est sono rappresentano alcune scene della Passione di Cristo: in particolare sono riconoscibili \"Maria e le Pie Donne\", la \"Spartizione delle vesti ai piedi della Croce\", e tra i segni escatologici i \"l'apertura dei sepolcri\", inserita in questa serie la figura della committente la \"Badessa Agnese D'Arpo che regge il pastorale in preghiera ai piedi della Croce\". Il ciclo di affreschi della parete sud costituisce ci\u00f2 che rimane del Giudizio Universale, si \u00e8 conservata pressoch\u00e9 intatta la raffigurazione dei santi e dei beati in teorie sovrapposte. Nascosto dalle volte attuali \u00e8 stato scoperto anche un ulteriore lacerto raffigurante alcuni dannati. Oltre al valore artistico degli affreschi, le raffigurazioni costituiscono un'importante testimonianza per gli studiosi del costume e della moda della met\u00e0 del Trecento. Nell'ultimo restauro dell'opera avvenuto nell'estate del 2010, si \u00e8 inoltre scoperto che al di sotto degli affreschi della parete est sono presenti delle decorazioni precedenti. Secondo alcuni indizi al di sotto della cappella si dovrebbe trovare la cripta del monastero.\nLa Curia dei Vassalli.\nNel 1179 viene redatto l'elenco dei primi vassalli del monastero, tra questi figurano:\nLa descrizione dei possedimenti dei singoli vassalli evidenzia come in genere le propriet\u00e0 non fossero localizzate in un'area determinata ma distribuite in un vasto territorio."}
{"id": "2542870", "revid": "107831", "url": "https://it.wikipedia.org/wiki?curid=2542870", "title": "Pallavolo agli XI Giochi dei Piccoli Stati d'Europa", "text": ""}
{"id": "2542876", "revid": "1543377", "url": "https://it.wikipedia.org/wiki?curid=2542876", "title": "Distretto di S\u00f6\u011f\u00fct", "text": " \nIl distretto di S\u00f6\u011f\u00fct (in turco S\u00f6\u011f\u00fct il\u00e7esi) \u00e8 un distretto della provincia di Bilecik, in Turchia.\nGeografia fisica.\nIl distretto confina a nord con il distretto di G\u00f6lpazar\u0131, a est con i distretti di Inihisar e Eski\u015fehir, a sud con i distretti di In\u00f6n\u00fc e Boz\u00fcy\u00fck, e a ovest con il distretto di Bilecik.\nAmministrazioni.\nAl distretto appartengono 3 comuni e 21 villaggi."}
{"id": "2542878", "revid": "767487", "url": "https://it.wikipedia.org/wiki?curid=2542878", "title": "Teresa Venerd\u00ec", "text": "Teresa Venerd\u00ec \u00e8 un film del 1941 diretto da Vittorio De Sica, tratto dal romanzo dello scrittore ungherese Rezs\u0151 T\u00f6r\u00f6k.\nTrama.\nPietro Vignali, un giovane pediatra, si trova in difficolt\u00e0 economiche per la scarsit\u00e0 dei clienti e per il suo tenore di vita eccessivo dovuto soprattutto ai capricci della sua amante, la cantante di variet\u00e0 Loletta Prima. Finisce cos\u00ec per accettare l'incarico di ispettore sanitario presso un orfanotrofio femminile e considera la possibilit\u00e0 di vendere la sua villa a un ricco industriale, Agostino Passalacqua, grazie all'interessamento del loro medico di famiglia, e suo amico, Pasquale.\nIl primo contatto di Pietro con i possibili acquirenti della villa per\u00f2 non sortisce gli effetti sperati: l'uomo, presentatosi al cancello di casa, scorge una bella ragazza intenta a spazzare il cortile e le fa una corte spudorata credendola una cameriera. La ragazza \u00e8 in realt\u00e0 Lilli Passalacqua, figlia snob e viziata di Agostino, con velleit\u00e0 di poetessa. Lilli non esita a dare un bacio a Pietro in presenza dei genitori e in pochi minuti i due finiscono per fidanzarsi ufficialmente; questo crea sconforto in Pasquale, da tempo segretamente innamorato di Lilli, e per di pi\u00f9 la vendita della villa sfuma, in quanto Passalacqua ritiene inutile comprare una propriet\u00e0 del suo futuro genero.\nNel frattempo, all'orfanotrofio Vignali conosce una delle orfane pi\u00f9 grandi, Teresa Venerd\u00ec, una ragazza affettuosa e intelligente con la vocazione per il lavoro di infermiera, tanto da aiutare il medico nella sua attivit\u00e0, e ben presto i due si innamorano. La cosa suscita l'invidia di un'altra orfana, Alice, che scrive una lettera compromettente al dottore a firma di Teresa e dichiara alla direttrice di averla trovata nel cappello di lui. La direttrice non tarda ad accorgersi dell'inganno, dato che la lettera contiene un vistoso errore d'ortografia che la brava Teresa non avrebbe commesso. Per\u00f2 Teresa, impaurita per una possibile punizione, fugge dall'orfanotrofio e va a casa di Pietro.\nA casa del medico e in sua assenza Teresa, sfruttando la possibile confusione con una sorella di lui, fa in modo di allontanare dalla vita di Pietro sia Loletta, a cui rivela che la loro relazione \u00e8 diventata insostenibile per le condizioni economiche di lui, sia Lilli, a cui dichiara che il medico intende sposarla solo per soldi. Quest'ultima, offesissima, torna a casa e si finge gravemente malata; Pasquale, accorso per curarla, trova finalmente il coraggio per dichiararsi e i due si scoprono innamorati. Per\u00f2 la signora Passalacqua, equivocando l'intervento di Teresa, crede che questa sia l'amante di Pietro e invia suo marito da lei per convincerla a farsi da parte in cambio di una quantit\u00e0 di denaro. Teresa sfrutta abilmente l'equivoco, facendosi consegnare dall'industriale una grossa somma con cui Pietro pu\u00f2 finalmente pagare i suoi numerosi creditori.\nAlla fine, Pietro, medico specialista nelle malattie dei bambini, accetta una proposta di lavoro come assistente medico presso l'ospedale di Teramo, abbandonando la dispendiosa vita della Roma bene. Teresa, oltre che sua moglie, sar\u00e0 una preziosa collaboratrice sul lavoro.\nDistribuzione.\nUsc\u00ec nelle sale italiane il 24 novembre 1941. Nel 1949 il film fu riedito con il nuovo titolo \"Il gallo della Checca\"."}
{"id": "2542882", "revid": "280159", "url": "https://it.wikipedia.org/wiki?curid=2542882", "title": "PopMart Live from Mexico City", "text": ""}
{"id": "2542885", "revid": "1305772", "url": "https://it.wikipedia.org/wiki?curid=2542885", "title": "LMC X-3", "text": "LMC X-3 \u00e8 una potente sorgente di raggi x nella Grande Nube di Magellano.\n\u00c8 un sistema binario composto da una gigante blu ed un oggetto invisibile massiccio, che produce raggi x circa 10.000 volte pi\u00f9 forti di quelli del sole; i raggi x provengono quasi certamente da un disco di accrescimento intorno ad un buco nero. La distanza tra la stella di classe spettrale B \u00e8 di circa 11\u00a0milioni di km con un periodo orbitale di 1,7 giorni. Dista 157000 anni luce dal sistema solare.\nLa massa dell'oggetto \u00e8 considerata essere almeno 10 masse solari, facendone uno dei migliori candidati ad essere un buco nero. La stella visibile ha una massa che \u00e8 stata stimata, a seconda delle osservazioni, da 5,9 a 8 masse solari."}
{"id": "2542887", "revid": "117412398", "url": "https://it.wikipedia.org/wiki?curid=2542887", "title": "Scacchi di Alice", "text": "Gli scacchi di Alice sono una variante di scacchi eterodossi che si gioca su due scacchiere. Tale variante \u00e8 stata ideata da Vernon Rylands Parton, un giocatore di scacchi inglese. Il nome si ispira al personaggio del libro \"Attraverso lo specchio e quel che Alice vi trov\u00f2\" di Lewis Carroll.\nIl gioco pu\u00f2 essere giocato su una sola scacchiera finch\u00e9 non sono presenti due pezzi su una stessa casa, mettendo una pedina della dama sotto i pezzi che dovrebbero essere sulla scacchiera B oppure, nei computer, indicando i pezzi a testa in gi\u00f9.\nRegole.\nTutti i pezzi muovono come negli scacchi ortodossi, ma di solito non \u00e8 consentito l'en passant. La posizione iniziale vede tutti i pezzi sulla scacchiera A, con la stessa disposizione degli scacchi tradizionali, e la scacchiera B vuota. Ogni volta che un pezzo viene mosso \"passa attraverso lo specchio\" e viene posizionato nell'altra scacchiera: se si trovava sulla scacchiera A passa nella B e viceversa. Ad esempio, dopo\ncodice_1\nentrambi i pezzi si trovano nelle loro case di destinazione sulla scacchiera B. Se il gioco continua con\ncodice_2\nil cavallo torna sulla scacchiera A, mentre l'alfiere andr\u00e0 sulla scacchiera B.\nLe mosse per essere legali devono essere legali sulla scacchiera di provenienza del pezzo, e la casa di destinazione deve essere libera. La cattura pu\u00f2 essere eseguita solo verso pezzi che si trovano sulla stessa scacchiera. Il pezzo che effettua la cattura si muove comunque nell'altra scacchiera.\nSe la partita sovrastante continua con\ncodice_3\nIl cavallo si sposta sulla scacchiera B. In tale posizione, entrambe le mosse 3...Rxf7 e 3...Axf2 sono illegali, cos\u00ec come \u00e8 illegale 3...Dd4, perch\u00e9 la regina non pu\u00f2 saltare il pedone in d7. 3...Ag1 \u00e8 invece possibile, nonostante la presenza del pedone in f2 nella scacchiera A: l'alfiere parte infatti dalla scacchiera B, dove la mossa Ac5-g1 \u00e8 legale, e la casa di destinazione sulla scacchiera A \u00e8 libera.\nPartite di esempio.\nIl matto dell'imbecille.\nEsistono parecchi matti dell'imbecille, come ad esempio\ncodice_4\nIl nero non pu\u00f2 interporre alcun pezzo, perch\u00e9 andrebbe a finire nella scacchiera opposta. Il re non pu\u00f2 fuggire, perch\u00e9 l'unica mossa disponibile, Rd7, non \u00e8 legale nella scacchiera di partenza.\nAltra partita molto breve \u00e8\ncodice_5\nIl matto del barbiere.\ncodice_6 (con l'idea di 6.Db5#) codice_7\nLe due scacchiere sovrapposte mostrano una posizione ortodossa, dove Ah3 \u00e8 sotto un doppio attacco, la sua diagonale \u00e8 bloccata in g2 e il re bianco ha una casa di fuga in e1; ma l'interpretazione degli scacchi di Alice \u00e8 invece un matto.\nPartita di esempio: Paul Yearout vs George Jelliss, AISE Grand Prix 1996.\nIn questa partita il ritorno dei pezzi sulla scacchiera A \u00e8 indicato con /A.\ncodice_8\nPer dare scacco al re \u00e8 necessario portare i pezzi sulla scacchiera opposta\ncodice_9\nQuesta linea di sviluppo delle torri \u00e8 comune negli scacchi di Alice\ncodice_10\nQuesto previene Ag5 o Af4\ncodice_11\nproteggendo Pg5 sull'altra scacchiera\ncodice_12\nCe4 era migliore\ncodice_13\n(vedi diagramma) Il re \u00e8 ora pi\u00f9 sicuro sulla seconda scacchiera. La regina nera \u00e8 praticamente inchiodata: 11..Dc7/b6?? 12. Dd8#\ncodice_14\nTentativi disperati per salvare la regina bloccata\ncodice_15\nminacciando 18...Da1#\ncodice_16\nferma Dh8#\ncodice_17\nnota che dopo 21...Ad7/Ae6/Cf6 22. Dg8/Te8/Dh8#\nVarianti.\nIl gioco pu\u00f2 subire alcune modifiche minori. Ad esempio il bianco e il nero possono iniziare il gioco ciascuno su una delle due scacchiere, oppure pu\u00f2 essere consentita una mossa nulla che consente al pezzo di passare alla scacchiera opposta nella casa corrispondente a quella di partenza.\nSi possono usare inoltre tre scacchiere, spostando i pezzi nell'ordine A, B, C oppure lasciando al giocatore la scelta della scacchiera di destinazione. Le regole degli scacchi di Alice possono inoltre essere applicate ad altre varianti degli scacchi.\nParton sugger\u00ec anche una versione ridotta del gioco, su una sola scacchiera, come nel diagramma a lato."}
{"id": "2542894", "revid": "111319", "url": "https://it.wikipedia.org/wiki?curid=2542894", "title": "Natalie Du Toit", "text": ""}
{"id": "2542895", "revid": "663330", "url": "https://it.wikipedia.org/wiki?curid=2542895", "title": "The Middleman", "text": "The Middleman \u00e8 una serie televisiva statunitense. La serie, che \u00e8 stata sviluppata per la televisione da Javier Grillo-Marxuach per la ABC Family, \u00e8 basata sulla serie della Viper Comics \"The Middleman\", ideato da Grillo-Marxuach e da Les McClaine. La serie \u00e8 stata trasmessa negli Stati Uniti per una stagione nel 2008. In Italia \u00e8 stata trasmessa dal canale pay Fox, nell'estate 2009, e successivamente in chiaro su Rai 4.\nConfermata inizialmente per una serie di 13 episodi \u00e8 stata poi diminuita a 12 per i bassi ascolti. Nel febbraio 2009 \u00e8 stato annunciato un fumetto basato sul tredicesimo episodio, quello non prodotto, confermando la cancellazione della serie.\nTrama.\nThe Middleman (non viene mai citato il suo vero nome) \u00e8 un risolutore indipendente di \"problemi esotici\", fra i quali scienziati pazzi che cercano di conquistare il mondo, alieni ostili e varie creature sovrannaturali.\nL'artista emergente Wendy Watson, grazie alla sua memoria fotografica ed al suo sangue freddo quando \u00e8 sotto pressione, viene reclutata da Ida, un robot sotto forma di un'anziana e scontrosa signora, e da Middleman, per diventare la futura Middleman.\nLa serie ha numerosi riferimenti alla cultura pop, inclusi moltissimi fumetti: in un'occasione Wendy si presenta come \"Robin, il ragazzo ostaggio\", una citazione de \"Il ritorno del Cavaliere Oscuro\" di Frank Miller, citando il cinico soprannome che il Joker usa attribuire al giovane alleato di Batman.\nWendy vive in un appartamento in subaffitto, insieme alla sua giovane amica fotogenica e attivista animalista Lacey. Un tempo aveva un fidanzato di nome Ben che studiava cinema, con cui ha rotto e che ha pubblicato su internet il filmato della loro rottura. Lacey \u00e8 ignara della vera natura del lavoro di Wendy, ma intuisce che le nasconde qualcosa; inoltre, ha una cotta per il Middleman."}
{"id": "2542896", "revid": "729019", "url": "https://it.wikipedia.org/wiki?curid=2542896", "title": "Giuseppe Izzo", "text": "Biografia.\nNacque a Presicce, in provincia di Lecce, nel 1904 da Maria Adamo, ultima erede di un'antica famiglia presente in Presicce almeno dal 1500, e dall'Avv. Raffaele Izzo originario della penisola sorrentina.\nInizi\u00f2 la carriera militare come allievo della Scuola Militare Nunziatella negli anni 1919/1922 seguendo, in tale istituto di formazione, i fratelli Gaspare e Riccardo; dopo l'arruolamento, nel settembre 1922 come Allievo Ufficiale di complemento, nel luglio del 1923 fu nominato sottotenente, e dopo un anno di servizio al 6\u00ba Reggimento di stanza a Palermo, nell'ottobre 1924, fu ammesso a frequentare i corsi all'Accademia di Fanteria e Cavalleria di Modena (III Corso) dalla quale usc\u00ec, nel 1927, con il grado di tenente di fanteria ritornando al 6\u00ba Reggimento.\nFrequent\u00f2 poi il 7\u00ba Corso di Osservazione Aerea a Grottaglie e nel 1930 fu brevettato Osservatore di aeroplano; altern\u00f2 quindi periodi al reggimento con altri presso squadriglie di osservazione a Catania, Pisa, Udine e Padova, durante i quali effettu\u00f2 il primo lancio con il paracadute e riport\u00f2 la prima ferita in servizio a seguito di un grave incidente d'aereo. Su segnalazione del comandante di reggimento fu selezionato per partecipare ai corsi della Scuola di guerra durante i quali fu promosso a scelta capitano.\nCon tale grado, comp\u00ec l'esperimento di Stato maggiore presso il Comando della Divisione \"Piave\", agli ordini del generale Francesco Zingales.\nDopo assegnazioni a vari comandi nel settembre 1938 part\u00ec come volontario per la guerra di Spagna operando in seno alla Divisione \"Littorio\" del generale Annibale Bergonzoli, combattendo sull'Ebro, in Catalogna e nel centro della Spagna a fianco dei nazionalisti. Rientr\u00f2 in Patria nel giugno 1939, decorato con alcune onorificenze spagnole, assegnato al comando della 1\u00aa Compagnia del 58\u00ba Reggimento fanteria.\nNella seconda guerra mondiale.\nCon l'entrata in guerra dell'Italia, il 10 giugno 1940, partecip\u00f2 alle operazioni sul fronte occidentale contro la Francia. Nel mese di luglio part\u00ec per l'Albania assegnato, in qualit\u00e0 di capo sezione del servizio informazioni ed operazioni, al XIV Corpo d'armata. Dopo l'inizio della campagna di Grecia ottenne il trasferimento, come ufficiale di collegamento, presso il comando della Divisione Puglie in forza all'VIII Corpo d'armata, dove si distrinse nel marzo 1941 a quota 731 del Monastero di Burbesi.\nDopo l'inizio della campagna contro la Jugoslavia ritorn\u00f2 al XIV Corpo d'armata, svolgendo incarichi di stato maggiore e poi fu componente la commissione istituita per la definizione dei confini tra l'Albania e la Bulgaria. Promosso maggiore nel maggio 1941, chiese ed ottenne di essere assegnato alla nuova specialit\u00e0 dei paracadutisti e frequent\u00f2 i relativi corsi a Tarquinia sperimentando anche nuove tecniche di lancio con armi individuali.\nNel settembre 1941 fu assegnato, come comandante del V Battaglione paracadutisti, alla neocostituita 185\u00aa Divisione paracadutisti \"Folgore\", che si trasfer\u00ec a Ceglie Messapica, in Puglia, in vista della pianificata Operazione C3, cio\u00e8 l'invasione di Malta.\nA met\u00e0 luglio 1942 la divisione part\u00ec per l'Africa Settentrionale, assegnata al XX Corpo d'armata, schierandosi a cavallo della depressione di El Mireir e il pianoro di El Taqa, e partecipando poi alla battaglia di Alam Halfa. Nel mese di novembre durante la seconda battaglia di El Alamein, con il grado di Tenente Colonnello al comando del V Battaglione presidi\u00f2 l'estremo lembo del fronte italo-tedesco, arginando vittoriosamente, nella notte del 23-24 ottobre, il tentativo di aggiramento a sud effettuato dagli alleati. Gravemente ferito nel combattimento fu fortunosamente trasportato presso il comando di divisione e poi rimpatriato in Italia.\nPer l'eroismo dimostrato in tale occasione, pur proposto dal Comandante della Divisione per la maggior ricompensa al valor militare, fu decorato, nel 1947, con la Medaglia d'argento al valor militare.\nRimase ricoverato presso l'Ospedale militare di Firenze fino al mese di agosto del 1943, quando raggiunse Bari per farsi visitare e rientrare in servizio, ma ottenne solo un nuovo ricovero presso l'ospedale della citt\u00e0.\nAll'atto dell'armistizio dell'8 settembre 1943, si un\u00ec alle truppe italiane agli ordini del generale Nicola Bellomo che contrast\u00f2 efficacemente le truppe tedesche tanto che abbandonarono rapidamente la citt\u00e0. Si present\u00f2 quindi presso il Comando della Difesa Territoriale, e poi presso quello della 209\u00aa Divisione Costiera, cercando di ottenere un comando operativo, ma senza successo.\nRecatosi presso lo Stato maggiore del Regio Esercito a Brindisi e fu assegnato prima agli uffici dello Stato maggiore e poco dopo presso il 2nd District dell'Allied Military Government. Incaricato di riorganizzare il 183\u00ba Reggimento della 184\u00aa Divisione paracadutisti \"Nembo\", di stanza in Sardegna, dopo i disordini che l'avevano attraversata alla notizia dell'armistizio, nel corso dei quali era rimasto ucciso il tenente colonnello Alberto Bechi Luserna ne fu nominato Capo di stato maggiore. In tale incarico, alternato al comando di reparti operativi della stessa divisione, partecip\u00f2 all'intero ciclo operativo della Grande Unit\u00e0 nella Guerra di Liberazione ed ai combattimenti di Cassino, Orsogna, Chieti e Filottrano nel 1944.\nSciolta la Divisione e transitatene i residui reparti, come 183\u00ba Reggimento \"Nembo\", nel Gruppo di combattimento \"Folgore\" ne ricopr\u00ec temporaneamente il comando nel 1945, per poi ottenere il comando del II Battaglione paracadutisti che guid\u00f2 nei combattimenti di Tossignano, Santerno e Grizzano; durante tale ultima battaglia si scontr\u00f2 e batt\u00e9 i \"Diavoli Verdi\" del Fallschirmj\u00e4ger-Regiment 1 tedesco, aprendo alle truppe alleate la strada per la liberazione di Bologna; anche in tale combattimento fu gravemente ferito.\nPer lo straordinario eroismo dimostrato in combattimento, venne decorato sul campo a Grizzano dal Comando americano con la \"Distinguished Service Cross\" per notevole contributo fornito alla vittoria delle armi alleate e, subito dopo, gli fu concessa la Medaglia d'oro al valor militare, massima decorazione italiana.\nNel dopoguerra.\nNel 1947 ricostru\u00ec a Roma il Centro Militare di Paracadutismo poi trasferito a Viterbo, divenendone il primo comandante; nel luglio 1950, nominato colonnello, assunse il comando del 6\u00ba Reggimento fanteria a Palermo, passando poi a quello del Distretto militare di Como nel marzo 1952, e poi al Quartier generale italiano delle forze Sud-Europa della NATO di Napoli, come Capo del Reparto Operazioni, nel maggio 1953.\nNel marzo 1954 partecip\u00f2 al corso \"offensive air support\" presso la Scuola di aero-cooperazione a Old Sarum in Inghilterra, nell'ottobre successivo al 15\u00ba corso presso la Scuola di Guerra Atomica a Oberhammergau in Germania ed, infine, da febbraio a luglio 1955 alla 7\u00aa Sessione del NATO Defense College a Parigi. Dall'ottobre 1956 svolse l'incarico di comandante della Zona Militare di Novara, in Piemonte, rimanendovi fino all'aprile 1958. Promosso Generale di brigata in quello stesso anno, ebbe ancora vari incarichi presso alcuni Comandi Militari territoriali prima di essere collocato in posizione ausiliaria per raggiunti limiti d'et\u00e0 nel maggio 1960.\nCessato dal servizio attivo si dedic\u00f2, tra l'altro, alla gestione della antica azienda agricola di famiglia. \u00c8 stato dal 1967 al 1973 Presidente dell'Associazione ex Allievi della Scuola Militare Nunziatella. Ha scritto un libro sulla sua esperienza delle battaglie in Africa con Paolo Caccia Dominioni (\"Tafkir, Cronaca dell'ultima battaglia di El Alamein\"). Si spense a Roma, presso l'Ospedale militare del Celio dove si trovava in cura, il 19 maggio 1983; alla salma, posta su affusto di cannone, furono tributati gli onori militari da un battaglione di formazione. \u00c8 sepolto a Presicce nella cappella di famiglia.\nIl comune di Cervignano del Friuli, dove il reggimento \"Nembo\" (183\u00b0) \u00e8 stato di stanza per molti anni nel dopoguerra, gli ha intitolato una piazza."}
{"id": "2542897", "revid": "1012592", "url": "https://it.wikipedia.org/wiki?curid=2542897", "title": "Marvel contro DC", "text": "Marvel contro DC (anche DC contro Marvel, in originale \"DC vs. Marvel\" e \"Marvel vs. DC\") \u00e8 un \"crossover\" tra i personaggi delle varie serie a fumetti pubblicate dalla DC Comics e dalla casa editrice concorrente, la Marvel Comics.\nPer la DC Comics i prescelti furono: Superman, Batman, Wonder Woman, Lobo, Flash, Aquaman, Robin, Lanterna Verde, Capitan Marvel, Superboy, Catwoman.\nI personaggi Marvel presenti invece furono: Thor, Hulk, Capitan America, Tempesta, Wolverine, Quicksilver, Namor, Jubilee, Silver Surfer, Uomo Ragno, Elektra.\nTrama.\nPrimo round.\nAxel Asher \u00e8 un giovane ragazzo di New York come tanti, studente universitario e sognatore, che si ritrova a camminare per le vie della sua citt\u00e0 quando a un certo punto nota una gran luce provenire da un vicolo e nota un vagabondo che sta cercando di coprire una scatola di cartone con del nastro adesivo. E la grande luce viene da quella scatola. Una volta notato Axel, il barbone gli dice che lo stava aspettando e che il momento era giunto.\nE mentre Axel cammina e si scervella su cosa possa voler dire quella frase, l'Uomo Ragno \u00e8 in azione con i suoi giri di perlustrazione. Improvvisamente, una grande luce lo investe e si ritrova catapultato in un'altra citt\u00e0 che non conosce, Gotham City, dove fa la conoscenza di uno strambo e bizzarro personaggio: il Joker. Il Tessiragnatele sembra divertito dallo spirito del supercriminale, ignorando la sua vera indole, e si chiede cosa gli possa essere successo.\nMa non \u00e8 un fatto isolato: anche gli X-Men sperimentano lo strano fatto in una delle loro battaglie contro Cain Marko, il Fenomeno, tra l'altro fratellastro di Charles Xavier. Proprio quando il supercriminale sta per colpire Wolverine, una gran luce lo investe e colpisce un muro di pietra. Successivamente, viene colpito da Superman in quanto si trova a Metropolis.\nTornati al loro quartier generale, gli X-Men chiedono aiuto alla Bestia, che spiega che il Fenomeno risulta sparito non solo dalla Terra, ma anche dall'Universo intero.\nNel frattempo, in un bar intergalattico, il noto cacciatore di taglie czarniano Lobo sta per cominciare un'altra delle sue famose risse quando un fascio di luce lo fa sparire. E cos\u00ec succede anche per Superboy, che sfugge alle ire della sua ragazza Tana Moon.\nAl \"Daily Planet\", intanto, c'\u00e8 aria di cambiamento: sono arrivati un nuovo direttore e un nuovo fotografo, ossia J. Jonah Jameson e Peter Parker. Anche nell'universo di Superman e Batman sono frequenti sparizioni dei loro eroi e apparizioni di nuovi personaggi in costume che sfoggiano nomi come \"Capitan America\" o \"Devil, l'Uomo Senza Paura\".\nNel frattempo, sia nell'universo Marvel che in quello DC \u00e8 il caos: eroi che scompaiono, eroi che appaiono e addirittura cattivi di altri mondi che combattono eroi che non hanno mai visto (come Bullseye che prende in ostaggio Robin nella bat-caverna oppure Wolverine che combatte contro Killer Croc), o anche supercattivi che fanno delle scommesse (nel caso di Thanos e del potentissimo Darkseid). Il tutto sotto gli occhi esterrefatti di Axel, che non capisce ancora cosa stia succedendo.\nTornato inspiegabilmente nel vicolo dove ha trovato lo scatolone, Axel ritrova il barbone che gli spiega la sua identit\u00e0: il barbone in realt\u00e0 \u00e8 un custode di universi, e quella scatola di cartone \u00e8 il varco tra un universo e l'altro. Le entit\u00e0 che li governano sono due fratelli, capricciosi, che hanno stabilito che ormai non c'\u00e8 posto per i due e uno deve sparire. Axel capisce di essere il successore del barbone e diventa Access, il portale tra i due universi, guardiano di essi e col potere di teletrasportarsi da un universo ad un altro.\nIntanto, i due fratelli decidono che saranno gli eroi Marvel e DC a stabilire quale universo dovr\u00e0 sparire, scontrandosi tra di loro.\nSecondo round.\nPer ordine dei due fratelli, i supereroi Marvel e quelli DC sono costretti (alcuni a malincuore, come Robin e Jubilee, che si sono praticamente innamorati l'uno dell'altra) a darsi battaglia fra loro.\nDovranno osservare delle semplici regole:\nDi seguito sono riportati gli scontri con i rispettivi vincitori.\nCon questi risultati, la Marvel vince sulla DC per 6 a 5, ma qualcosa accade poich\u00e9 gli eroi Batman e Capitan America, gli eroi dell'ultimo scontro, arrivano entrambi e integri nel vicolo dove Access ha appena scoperto i suoi poteri. Per\u00f2 immediatamente una gran luce si sprigiona dalla scatola di cartone e i tre vedono le due gigantesche entit\u00e0, i due fratelli, unirsi in un corpo solo.\nI giochi sono fatti: da due universi, ne \u00e8 nato uno solo.\nDall'unione dell'universo Marvel con l'universo DC \u00e8 nato l'universo Amalgam.\nTerzo round.\nL'universo Marvel e l'universo DC non ci sono pi\u00f9 e al loro posto c'\u00e8 una fusione di entrambi, l'universo Amalgam. Un universo dove non solo i supereroi sono fusi tra loro, ma anche i loro nemici e quindi si avr\u00e0 un Super Soldato (Superman/Capitan America) lottare contro il Teschio Verde (Teschio Rosso/Lex Luthor), oppure Dark Claw (Wolverine/Batman) schivare i giocattoli esplosivi di Hyena (Sabretooth/Joker), o ancora la determinata Amazzone (Tempesta/Wonder Woman) combattere la furia del dio Nettuno.\nIn mezzo a tutta questa confusione, Access cerca di capire cosa stia succedendo. Ma viene braccato da un certo Dottor Strangefate (Dottor Strange/Dottor Fate), un essere mistico ed uno dei pochi a conoscere il segreto dell'Universo Amalgam. Il dottore manda i suoi tre agenti Skulk (Hulk/Solomon Grundy), Jade Nova (Nova/Lanterna Verde) e Wanda Zatara (Scarlet/Zatanna) a prenderlo. Skulk e Jade Nova falliscono nell'impresa, mentre Wanda Zatara lo porta al cospetto del suo signore. Il dottor Strangefate fa legare Access e gli chiede dove sono le chiavi che gli servono per governare l'intero universo Amalgam. Access, che gi\u00e0 non capisce nulla, gli dice che non sa nulla delle chiavi, tanto meno di cosa si sta parlando.\nIl ragazzo riesce a liberarsi e sparire per comparire chiss\u00e0 dove. Strangefate rimane a guardare, impassibile. Sa di aver fallito nell'impresa, sa anche di non essere il mago esperto che credeva, ma solo l'uomo che era dietro la maschera di Strangefate: Charles Xavier.\nPer l'universo Amalgam \u00e8 l'inizio della fine.\nQuarto round.\nGotham City, universo Amalgam. Hyaena sta scappando da un inferocito Dark Claw. Ad un certo punto arriva anche il Super Soldato ad aiutare l'amico in difficolt\u00e0.\nHyaena riesce a scappare, ma nella sua fuga incappa in Access e vede in lui un potenziale ostaggio, ma sgrana d'occhi quando lo fa sparire in un attimo.\nIl Super Soldato e Dark Claw incontrano Access, che finalmente ha capito come si usano i suoi poteri, e con quelli riporta l'ordine, separando gli universi e riportando eroi e cattivi alla normalit\u00e0.\nI mondi sono tornati alla normalit\u00e0, ma si respira un'aria apocalittica: i due fratelli hanno deciso di risolvere la cosa da soli, combattendo tra di loro. Nemmeno gli esseri pi\u00f9 potenti dei due universi (lo Spettro e il Tribunale Vivente) riescono a fare qualcosa per fermarli. Anche nei mondi \u00e8 il caos: Thanos e Darkseid hanno iniziato a lottare fra loro, e come se non bastasse arrivano anche gli eroi dei due mondi a combatterli (Thor, Tempesta e Wolverine per la Marvel; Lobo, Wonder Woman e Capitan Marvel per la DC). Alcuni eroi, invece, hanno lasciato da parte le ostilit\u00e0 per godersi le ultime ore insieme (come Robin e Jubilee, che passano le ultime ore a scambiarsi tenerezze a Venezia).\nE solo tre persone, Batman, Capitan America ed Access, provano a fermare tutto.\nNelle loro menti scorrono migliaia di immagini. Vedono ripercorrere tutta la storia di Batman, da quando i suoi genitori vennero uccisi a quando divenne l'Uomo Pipistrello, a quando era in coppia con Robin, a quando entr\u00f2 nella JLA; vedono ripercorrere tutta la vita di Capitan America da quando Steve Rogers, un fragile ragazzo desideroso di servire il suo Paese ma scartato per insufficienza fisica, divenne Capitan America, il patriota della II Guerra Mondiale, a quando in coppia con Bucky sterminava i nazisti, a quando entr\u00f2 nei Vendicatori.\nAccess prova, da solo, a fermarli. I due fratelli sono faccia a faccia. Non muovono un muscolo. Si guardano e tendono uno la mano verso l'altro, stringendosela e mettendo cos\u00ec la parola \"fine\" a questi scontri.\nUn miliardo di anni \u00e8 trascorso all'indietro. La normalit\u00e0 si \u00e8 ristabilita, i due universi si sono separati nuovamente.\nI superesseri dei due mondi non capiscono che sia successo (come l'Uomo Ragno o Superman); a alcuni non importa: piangono le loro perdite invece di festeggiare la loro salvezza (Jubilee e Robin). Altri ancora, che hanno parlato con gli d\u00e8i (Wonder Woman) attendono le loro risposte, mentre coloro che sono d\u00e8i (Thor) non possono darle perch\u00e9 neanche loro le conoscono.\nE ce ne sono due. Due che hanno una concezione limitata della verit\u00e0, e ci\u00f2 li fa star male (Capitan America e Batman). E infine uno. Uno che sa la verit\u00e0 completa: la verit\u00e0 degli umani, che si resero conto che la loro creazione aveva sorpassato i loro stessi creatori. Lui lo sa e rifiuta tutto.\nLui si \u00e8 sempre considerato un cercatore della verit\u00e0.\nE se l'ha gi\u00e0 trovata, allora la sua vita manca di senso. Cos\u00ec, rifiuta la ricompensa per favorire la ricerca: suo \u00e8 il potere di Access, e gli universi lo chiamano."}
{"id": "2542900", "revid": "287204", "url": "https://it.wikipedia.org/wiki?curid=2542900", "title": "Primo tenente di vascello", "text": "Primo tenente di vascello \u00e8 una qualifica (non un grado) attribuita ai tenenti di vascello della Marina Militare italiana che permangono per molto tempo nel rango.\nQuesta qualifica viene attribuita ai tenenti di vascello dopo 12 anni di anzianit\u00e0. \u00c8 una qualifica esistente ma da decenni caduta in disuso fra l'organico del personale in servizio permanente ed equivale a quella di primo capitano dell'Esercito Italiano e dell'Aeronautica Militare.\nAi primi tenenti di vascello e qualifiche corrispondenti possono essere attribuiti incarichi del grado superiore.\nAi tenenti di vascello e corrispondenti delle categorie in congedo di tutti i ruoli spetta la qualifica di primo tenente di vascello e qualifica corrispondente se l'hanno assunta gli ufficiali pari grado in servizio permanente effettivo di pari anzianit\u00e0 del rispettivo ruolo.\nTale qualifica \u00e8 conferita, altres\u00ec, ai tenenti di vascello e gradi corrispondenti delle Forze armate italiane che hanno compiuto cinque anni di grado e venti di servizio permanente effettivo computati dal ventottesimo anno di et\u00e0 compiuto, in tutti i casi in cui il grado di tenente di vascello \u00e8 quello finale della carriera.\nLa qualifica di primo tenente di vascello e corrispondenti \u00e8 conferita con decreto ministeriale.\nGermania.\n\"Deutsche Marine\".\nGrado omologo a primo tenente di vascello della Marina Militare esiste in Germania nella Deutsche Marine con la denominazione di Stabskapit\u00e4nleutnant, corrispondente al grado di Stabshauptmann dell'Esercito e dell'Aeronautica militare tedesca."}
{"id": "2542901", "revid": "123079140", "url": "https://it.wikipedia.org/wiki?curid=2542901", "title": "Giommaria Monti", "text": "Biografia.\nDopo la laurea in Lettere, ha iniziato a fare il giornalista nell'89 a ItaliaRadio come inviato e conduttore, ha proseguito con l'agenzia radiofonica Area e ha collaborato con Terza Pagina di Radio 3Rai.\n\u00c8 uno degli autori di Agor\u00e0 su Raitre. \u00c8 stato per quattro anni autore di Cartabianca, programma di prima serata su RaiTre condotto da Bianca Berlinguer, anche dell'edizione quotidiana pomeridiana. \u00c8 stato autore di Agor\u00e0estate su Raitre nelle edizioni 2018, 2019 e 2021. \u00c8 stato da settembre 2013 ad agosto 2017 autore di Unomattina su RaiUno. \u00c8 stato autore e responsabile della redazione di \"Annozero\" , programma di Michele Santoro (Raidue) dal 2008 al 2010. Con Santoro ha lavorato ai programmi \"Moby Dick\" (Italia 1) nel 1997, \"Circus\" (Rai Uno) nel 1998, \"Il Raggio verde\" (Rai Due) nel 1999. \u00c8 stato autore di \"Omnibus\" su LA7 (2002 e poi dal 2004 al 2008). Sempre per La7 ha lavorato a quattro edizioni di \"Niente di personale\", due edizioni di \"Tetris\" (condotto da Luca Telese), \"Otto e mezzo\" (edizione estate 2008). Nel 2001 ha realizzato come autore il programma \"Asterics\" (Italia 1).\u00c8 stato tra gli autori de \"L'ultima parola\" (2010-2012), condotto da Gianluigi Paragone. Per la carta stampata ha diretto il settimanale \"Left\" (sotto la sua direzione il settimanale \u00e8 diventato l'inserto del sabato del quotidiano \"l'Unit\u00e0\"). Per \"l'Unit\u00e0\" ha scritto commenti e analisi politiche. \u00c8 stato per quattro anni editorialista dei quotidiani E-polis.\nNel 2017 ha pubblicato \"Falcone e Borsellino. Dieci anni di solitudine\" D&amp;M edizioni, prefazione di Franco Di Mare. Al libro \u00e8 allegato il Cd \"Il coraggio della solitudine\", musiche di Stefano Fonzi, voci recitanti di Luca Ward e Fabiana Sera. Il libro contiene le testimonianze di Giuseppe Ayala, Rita Borsellino, Maria Falcone, Alfonso Giordano e Leonardo Guarnotta. \nNel 2011 con Marco Ventura ha pubblicato per Piemme \"Hina. Questa \u00e8 la mia vita. Storia di una figlia ribelle\". \u00c8 il racconto della tragica storia di Hina Salem, la ragazza pakistana uccisa dal padre nel bresciano e sepolta in giardino perch\u00e9 troppo occidentale. Il libro \u00e8 scritto come un romanzo ma interamente basato su carte processuali e testimonianze raccolte dagli autori. Compresa quella al padre assassino che gli autori intervistano in carcere. L'intervista fu trasmessa integrale da Rai1 e un estratto dalla BBC (il video pi\u00f9 visto al mondo (http://www1.adnkronos.com/IGN/News/Cultura/Libri-Hina-Questa-e-la-mia-vita-servizio-video-BBC-il-piu-visto-nel-mondo_311653910518.html).\nNel 2007 ha scritto il libretto dell'opera sinfonica \"Falcone e Borsellino. Il coraggio della solitudine\", una cronaca sinfonica per voci recitanti e orchestra scritta e diretta da Stefano Fonzi, pubblicata da Rai Trade; l'opera \u00e8 collegata al libro scritto dall'autore sui due magistrati, che descrive la solitudine e l'isolamento in cui si erano trovati prima di essere uccisi. L'opera \u00e8 stata eseguita nel 2012 nell'aula bunker del carcere dell'Ucciardone di Palermo. Il testo \u00e8 stato letto dall'attore Remo Girone..\nNel 2008 ha scritto con Giampaolo Mattei \"La notte brucia ancora\", Sperling &amp; Kupfer, libro testimonianza sul rogo di Primavalle; il titolo \u00e8 spiegato dall'autore dal \"rogo che ancora vive sulla pelle delle vittime\", e anche dalle polemiche nate sul fatto. Alla presentazione del libro con Veltroni e Fini gli attori Leo Gullotta e Amanda Sandrelli lessero e interpretarono pagine del libro.."}
{"id": "2542903", "revid": "107831", "url": "https://it.wikipedia.org/wiki?curid=2542903", "title": "Tennis agli XI Giochi dei Piccoli Stati d'Europa", "text": ""}
{"id": "2542904", "revid": "284225", "url": "https://it.wikipedia.org/wiki?curid=2542904", "title": "Riflessione luminosa", "text": ""}
{"id": "2542906", "revid": "3732", "url": "https://it.wikipedia.org/wiki?curid=2542906", "title": "Concerto Cantoni", "text": "Il Concerto Cantoni \u00e8 un'orchestra di musica da ballo. Fondata nel 1861 a Casale di Mezzani (PR) da Giuseppe Cantoni, l'orchestra \u00e8 in attivit\u00e0 ininterrottamente dal 1873.\nStoria.\nIl Concerto Cantoni \u00e8 una formazione musicale composta da 10-11 esecutori. Nata nella seconda met\u00e0 del XIX secolo, il suo repertorio copre la musica da ballo di coppia in voga all'epoca: valzer, polka e mazurca. Quando venne fondata rappresent\u00f2 un'innovazione, innanzitutto perch\u00e9 per la prima volta rese fruibile anche ai contadini e alle classi pi\u00f9 umili la musica da ballo, fino ad allora presente solo nelle case dei nobili (gli unici che potevano permettersi di pagare i musicisti). Il Concerto nacque con le tradizionali feste contadine, che si svolgevano in occasione dei raccolti (come mietitura e vendemmia) e delle sagre; in pochi anni divenne noto in tutto il parmense e nelle province limitrofe e la sua partecipazione divenne molto richiesta.\nUna peculiarit\u00e0 del Concerto Cantoni \u00e8 il tipo di strumenti utilizzati: quasi tutti fiati, questo lo differenzi\u00f2 dalle formazioni romagnole (per la mancanza di batteria), da quelle modenesi (assenza della fisarmonica) e da quelle reggiane (per l'assenza sia della fisarmonica che dei violini). La formazione tipo \u00e8 costituita dai seguenti elementi: due \"quartini\" o clarinetti piccoli, uno o due clarinetti, due trombe, un trombone, un basso tuba, tre flicorni e il contrabbasso. Dal punto di vista musicale, i pezzi proposti dal Concerto sono caratterizzati dalla struttura AB: inizio corale, poi nel prosieguo dell'esecuzione emergono i solisti. Tra gli strumenti solisti utilizzati, oltre al clarinetto piccolo e alla tromba, un'ulteriore novit\u00e0 sar\u00e0 l'impiego del bombardino. Particolare \u00e8 anche il modo di richiamare il pubblico con l\"invito\": prima dell'inizio della festa, all'imbrunire, quando la gente tornava dal lavoro, un quartino, posizionato o in un punto elevato, su un balcone, a una finestra o talvolta anche su un albero, richiama il pubblico eseguendo un brano da solista.\nUn fattore che caratterizzer\u00e0 e distinguer\u00e0 il Concerto Cantoni \u00e8 la presenza di tanti musicisti appartenenti alla stessa famiglia. Al momento della fondazione, Giuseppe Cantoni impieg\u00f2 i propri figli per suonare i vari strumenti; solo i clarinetti vennero suonati da musicisti esterni. Nella storia dell'orchestra si calcola che siano stati almeno una cinquantina gli elementi appartenenti alla famiglia Cantoni. I clarinettisti, inizialmente provenienti dalla famiglia Frazzi di San Secondo, furono successivamente assoldati un po' da tutto il parmense e dalle province limitrofe. Tra i pi\u00f9 celebri quartini che si sono esibiti nella formazione si possono citare: Tienno Pattacini da Barco, Leonildo Casanova di Colorno (che poi diede vita a un proprio concerto), Bianchi da Brescello, Martini e Bonati (detto \"Tinola\") da Vigatto, Ettore Mora di Felino, Eugenio Giandebiaggi, detto \"Biasel\", di Coltaro, Antonio Frazzi \"Jofini\" e Massimo Ferraguti (oggi insegnante di Sassofono al Conservatorio Arrigo Boito di Parma).\nSulla scia del concerto Cantoni nacquero nel corso degli anni diversi altri concerti a fiato: il concerto Pinazzi di Bocca d'Enza, il concerto di Barco di Bibbiano, il concerto Rossi-Jofini di Roccabianca, il concerto Capelli di Pieveottoville e il concerto Casanova di Colorno.\nNel 2004 a Coltaro di Sissa \u00e8 stato inaugurato un museo che espone i cimeli di questa formazione musicale.\nNell'agosto 2009, in occasione del centenario della morte di Giuseppe, il comune di Mezzani ha posto una targa sulla casa dei Cantoni.\nCronologia dei direttori dell'orchestra.\nIl fondatore Giuseppe Cantoni diresse il concerto come attivit\u00e0 collaterale (svolse la professione di agricoltore) fino poco prima della morte. Il testimone pass\u00f2 al figlio Riccardo (Mezzani, 9 aprile 1869 \u2013 Colorno, 24 giugno 1929) che usc\u00ec dai confini della provincia di Parma facendo conoscere la formazione a Piacenza, a Mantova e a Reggio Emilia. Gli successe il figlio Fernando: sotto la sua direzione il concerto divenne un'orchestra professionista ed effettu\u00f2 anche alcune incisioni.\nDopo la Seconda guerra mondiale prese le redini il figlio di Fernando, Serino (Mezzani, 15 aprile 1926 - Parma, 27 novembre 2012), che negli anni 1960 port\u00f2 il concerto anche sul set di alcuni film di Bernardo Bertolucci come \"Novecento\", \"La strategia del ragno\" e \"La tragedia di un uomo ridicolo\"; inoltre collabor\u00f2 artisticamente con Giorgio Strehler e Roberto Leydi.\nL'attuale direttore del Concerto Cantoni \u00e8 Eugenio Martani."}
{"id": "2542912", "revid": "125237489", "url": "https://it.wikipedia.org/wiki?curid=2542912", "title": "Spiritualized", "text": "Gli Spiritualized sono un gruppo rock inglese formatosi nel 1990 a Rugby da Jason Pierce, soprannominato \"J. Spaceman\", a seguito dello scioglimento del suo precedente gruppo, gli Spacemen 3.\nLa formazione della band \u00e8 cambiata pi\u00f9 volte nel corso della loro carriera, attorno alla figura centrale di Jason Pierce.\nGli Spiritualized hanno realizzato 8 album in studio, fra cui \"Ladies and Gentlemen We Are Floating in Space\", vincitore del premio \"miglior album dell'anno\" di NME, a cui hanno partecipato musicisti del calibro del Balanescu Quartet, del London Community Gospel Choir e di Dr. John.\nStoria del gruppo.\nDopo la fine del progetto Spacemen 3, inizia la storia del gruppo Spiritualized. Jason Pierce tiene due elementi dell'ex gruppo, ossia il bassista Will Carruthers ed il batterista Jon Mattock, ed aggiunge alle tastiere la sua fidanzata, Kate Radley.\nLe prime pubblicazioni sono rappresentate dalla cover dei The Troggs \"Anyway That You Want Me\" e dal brano di 13 minuti \"Feel So Sad\". Questi lavori vengono apprezzati e fanno da apripista all'album \"Pure Phase\" (primo album pubblicato dalla Arista, dopo l'esordio \"Lazer Guided Melodies\", pubblicato dalla Dedicated a causa di un problema con l'etichetta), pubblicato nel 1995. A questo disco collabora il quartetto d'archi Balanescu Quartet. Nel corso della formazione del gruppo, la line-up subisce numerosi mutamenti, compreso l'abbandono di Kate, sostituita da Tim Jeffers.\nNel 1997 esce \"Ladies and Gentlemen We Are Floating in Space\", a cui fa seguito il disco doppio \"Royal Albert Hall October 10, 1997\" (live) che esce alla fine del 1998.\nL'anno seguente Pierce licenzia Cook, Reece e Mike Mooney, mentre la Radley si allontana per un certo periodo dopo il matrimonio con Richard Ashcroft, ai tempi cantante dei The Verve. Soltanto il sassofonista Ray Dicktay ed il tastierista Thighpaulsandra rimangono nella band.\nPierce recluta altri musicisti e nel frattempo scrive il nuovo materiale che confluisce nell'album \"Let It Come Down\" (2001). Nel 2003 esce \"Amazing Grace\", mentre \"Songs in A&amp;E\" viene pubblicato nel maggio 2008.\nQuattro anni dopo la band ritorna con il suo settimo lavoro in studio, \"Sweet Heart Sweet Light\" (2012), composto durante il periodo di convalescenza del cantante. Il disco si avvicina a sonorit\u00e0 pi\u00f9 pop."}
{"id": "2542913", "revid": "326822", "url": "https://it.wikipedia.org/wiki?curid=2542913", "title": "Seimaru Amagi", "text": ""}
{"id": "2542914", "revid": "1543377", "url": "https://it.wikipedia.org/wiki?curid=2542914", "title": "Corrado Ocone", "text": "Si occupa soprattutto di temi concernenti il neoidealismo italiano e la teoria del liberalismo.\nBiografia.\nAllievo di Raffaello Franchini, \u00e8 borsista dell'Istituto Italiano per gli Studi Storici di Napoli negli anni 1993-1994. Qui ha l'opportunit\u00e0 di lavorare direttamente nella biblioteca personale di Benedetto Croce e con l'aiuto di Alda Croce, figlia del filosofo, raccoglie e analizza il materiale scritto nel mondo su di lui. Un frutto parziale e selezionato del suo lavoro vede la luce nel 1993 nel volume \"Bibliografia ragionata degli studi su Benedetto Croce\" pubblicata dalla ESI (Edizioni Scientifiche Italiane) di Napoli, che vince l'anno successivo la prima edizione del \"Premio nazionale di saggistica Benedetto Croce\", istituito dall'Istituto Nazionale Studi Crociani.\n\u00c8 stato direttore scientifico della Fondazione Luigi Einaudi di Roma, dalla quale \u00e8 stato successivamente allontanato per le sue posizioni nazionaliste.\nSuccessivamente \u00e8 entrato a far parte della Fondazione Giuseppe Tatarella ed \u00e8 diventato Direttore Scientifico di \"Nazione Futura\".\n\u00c8 anche membro del Comitato Scientifico della Fondazione Cortese di Napoli, del Comitato Storico Scientifico della Fondazione Bettino Craxi, del Comitato Scientifico dell'Istituto Internazionale Jacques Maritain e del Comitato Scientifico della Fondazione Farefuturo.\nAttivit\u00e0 e pensiero.\nNel 1995 fonda a Napoli, con un piccolo gruppo di laureati e laureandi della Federico II, cittadini sanniti e napoletani, il trimestrale \"CroceVia\" edito dalla ESI (Edizioni Scientifiche Italiane), che si propone di rinnovare il messaggio crociano e che entra in poco tempo nel dibattito culturale nazionale.\nNel 2008 i suoi studi crociani prendono corpo nel volume \"Benedetto Croce, Il liberalismo come concezione della vita\", pubblicato dall'editore Rubbettino nella collana \u201cMaestri liberali\u201d della Fondazione Luigi Einaudi di Roma. Il volume, presentando l'immagine originale di un Croce partecipe del processo europeo di distruzione delle categorie epistemiche, ha numerose recensioni.\nA partire dalla sua interpretazione di Croce, Ocone elabora la prospettiva di un \"liberalismo senza teoria\", cio\u00e8 storicistico e non fondazionistico.\nIl suo progetto filosofico pu\u00f2 essere cos\u00ec formulato: riconquistare il liberalismo alla filosofia; ritornare in filosofia all'idealismo; ricongiungere il liberalismo con l'idealismo (si vedano, a tal proposito, gli interventi di Ocone nella polemica fra neorealisti e postmodernisti).\nIn quest'ordine di discorso, Ocone ritiene che la critica rivolta a Croce di essere un liberale anomalo, in quanto nel suo pensiero il concetto di individuo sarebbe sacrificato, vada ribaltato: l'individualismo non \u00e8 affatto consustanziale al liberalismo, ma si \u00e8 legato ad esso solo in una sua prima fase di sviluppo (all'inizio della modernit\u00e0). Quello di Ocone \u00e8 un liberalismo che non prescinde n\u00e9 dal senso storico n\u00e9 dal realismo politico.\nSuccessivamente il pensiero di Ocone ha assunto molti caratteri propri dello scetticismo politico di Michael Oakeshott, in particolare della sua critica del razionalismo, del perfezionismo e del paternalismo. Egli ha pertanto insistito sul carattere \u201canticonformistico\u201d e \u201ceretico\u201d del liberalismo, sulla priorit\u00e0 in esso del momento \u201cnegativo\u201d o della contraddizione. La critica delle ideologie, e in particolare del \u201cpoliticamente corretto\u201d, diviene in quest'ottica il correlato pratico degli approdi antimetafisici della filosofia contemporanea. E filosofia e liberalismo finiscono per coincidere\nDa ultimo, la sua riflessione ha messo a tema il significato teorico e storico dell\u2019affermarsi dei cosiddetti \u201cpopulismi\u201d e \u201csovranismi\u201d. Essi, prima di essere ostracizzati, vanno per Ocone capiti: pur in modo confuso e contraddittorio, lungi dall'essere un \u201cincidente di percorso\u201d incorso al processo di globalizzazione in atto, essi ne segnalano la definitiva crisi dell\u2019ideologia portante: il globalismo. Questa ideologia pu\u00f2 essere considerata una radicalizzazione coerente della mentalit\u00e0 illuministica e progressista, cio\u00e8 da una parte del processo di secolarizzazione e razionalizzazione e dall'altra dello speculare e connesso relativismo e nichilismo. I \u201cpopulismi\u201d sono perci\u00f2 per Ocone movimenti di reazione ai meccanismi di spoliticizzazione (e connesso \u201cdisciplinamento\u201d in senso foucaultiano) propri della globalizzazione, che aveva definito la sua ideologia all\u2019incrocio fra le idee di due \u201cdeviazioni\u201d dell\u2019autentico liberalismo: il neoliberismo, sul versante economico, e la cultura liberal sul versante di un diritto globale fortemente eticizzato.\nUna particolare attenzione Ocone ha dedicato al concetto di libert\u00e0, al suo carattere ancipite e non risolto n\u00e9 risolvibile. La riflessione dell\u2019ultimo Croce, segnata dalla categoria della Vitalit\u00e0, viene perci\u00f2 messa in tensione con quella di autori come Schelling, Heidegger, Pareyson, in prospettiva di una \u201cteoria speculativa della libert\u00e0\u201d che precisa il \u201cliberalismo come teoria\u201d sempre pi\u00f9 come \u201cliberalismo tragico\u201d, nel senso etimologico di non conciliabile. In particolare, il rapporto fra libert\u00e0 e sicurezza, reso sempre pi\u00f9 urgente dal governo delle emergenze, a cominciare da quella pandemica, ha un senso solo se si tiene aperta la dimensione dilemmatica, ovvero la tensione fra i due concetti, una tensione o un dilemma\nOcone ha scritto su diverse riviste scientifiche e culturali e sui maggiori organi di stampa nazionali. Attualmente \u00e8 nella redazione della rivista \"Le Sfide\", edita dalla Fondazione Craxi, e nel Comitato editoriale dell quotidiano online \"L\u2019Occidentale\". Collaboratore di \"Libero\" e de \"Il Riformista\", \u00e8 opinionista politico di \"Formiche\", \"HuffPost\" e sul blog di Nicola Porro.\n\u00c8 consigliere politico della Presidenza del Consiglio dei ministri del Governo Draghi nell\u2019ambito dello staff del Sottosegretario di Stato all'informazione e all'editoria Giuseppe Moles.\nCuriosit\u00e0.\nUn estratto di un suo articolo (Intervista a Remo Bodei, in Corrado Ocone, \"Prendiamola con filosofia\", Il Mattino, 30/12/2003) \u00e8 stato utilizzato dal Ministero dell'Istruzione, dell'Universit\u00e0 e della Ricerca come documento per la stesura della traccia della prova scritta di Italiano negli esami di Stato conclusivi dei corsi di studio di istruzione secondaria superiore a.s. 2003/2004 (Tipologia B - Redazione di un saggio breve o di un articolo di giornale - 2. Ambito socio-economico - Argomento: La riscoperta della necessit\u00e0 di \u00abpensare\u00bb).\nNella sezione \"Dal dopoguerra ai giorni nostri\", Percorso 9f \"Il dibattito delle idee\" - \nDall'\u201cimpegno\u201d al postmoderno, del volume 6 (Dal periodo tra le due guerre ai giorni nostri) dell'antologia \"Il piacere dei testi\", editore Paravia, \u00e8 contenuto il suo saggio \"N\u00e9 neorealisti n\u00e9 postmodernisti\" da \"qdR\"."}
{"id": "2542915", "revid": "326822", "url": "https://it.wikipedia.org/wiki?curid=2542915", "title": "Shin Kibayashi", "text": ""}
{"id": "2542916", "revid": "1310927", "url": "https://it.wikipedia.org/wiki?curid=2542916", "title": "Renan Teixeira", "text": ""}
{"id": "2542917", "revid": "326822", "url": "https://it.wikipedia.org/wiki?curid=2542917", "title": "Y\u016bya Aoki", "text": ""}
{"id": "2542918", "revid": "122871", "url": "https://it.wikipedia.org/wiki?curid=2542918", "title": "Cifra Campale Germanica", "text": ""}
{"id": "2542919", "revid": "326822", "url": "https://it.wikipedia.org/wiki?curid=2542919", "title": "Yuma Ando", "text": ""}
{"id": "2542920", "revid": "326822", "url": "https://it.wikipedia.org/wiki?curid=2542920", "title": "J\u014dji Arimori", "text": ""}
{"id": "2542921", "revid": "326822", "url": "https://it.wikipedia.org/wiki?curid=2542921", "title": "Hiroaki Igano", "text": ""}
{"id": "2542923", "revid": "284225", "url": "https://it.wikipedia.org/wiki?curid=2542923", "title": "Spazi di Hilbert", "text": ""}
{"id": "2542924", "revid": "729019", "url": "https://it.wikipedia.org/wiki?curid=2542924", "title": "Callimaco di Afidna", "text": "Biografia.\nSecondo un'ipotesi di restauro dell'iscrizione riportata sul monumento dedicatogli dagli Ateniesi poco dopo la vittoria a Maratona (il monumento, situato sull'Acropoli e distrutto nel 480-479 a.C. durante il saccheggio persiano di Atene, consisteva in una colonna sormontata da una figura femminile alata, Iride o Nike), il 28 ecatombeone (22/23 agosto secondo i calcoli dello storico Nicholas Sekunda) 490 a.C. Callimaco aveva vinto i Giochi panatenaici; secondo un'altra ipotesi, invece, Callimaco aveva fatto voto alla dea Iride di erigere quel medesimo monumento in caso di vittoria.\nCallimaco, in qualit\u00e0 di polemarco, fu comandante supremo delle forze greche nella battaglia di Maratona (agosto/settembre 490), consistenti in circa 9000 opliti ateniesi e 1000 plateesi. Sembra probabile che, dato che il polemarco era responsabile anche delle pratiche religiose dell'esercito ateniese, sia stato lo stesso Callimaco a compiere il sacrificio di una capra ad Artemide Agroteria e a fare voto alla dea di sacrificarle dopo la battaglia un bue per ogni nemico ucciso, come prevedeva la tradizione; questa ipotesi \u00e8 confermata da un commentatore di Aristofane.\nIl polemarco, a capo dei dieci strateghi, tra i quali Milziade, approv\u00f2 il piano di quest'ultimo per rifiutare l'ultimo appello ad arrendersi rivolto agli Ateniesi dal generale persiano Dati prima della battaglia. Secondo Erodoto, dato che gli strateghi erano divisi (cinque a favore della proposta di Dati, cinque decisi alla battaglia), fu decisivo per l'approvazione del piano il voto di Callimaco, che in un primo momento sarebbe stato incerto sul da farsi, mentre poi sarebbe stato persuaso da Milziade in favore della battaglia. Secondo Sekunda \u00e8 improbabile che il discorso di Milziade riferito da Erodoto corrisponda esattamente a quello pronunciato veramente, almeno in alcune sue parti, che sembrano aggiunte a beneficio del lettore.\nCallimaco combatt\u00e9 con grande coraggio durante la battaglia, nella quale in qualit\u00e0 di polemarco ebbe l'onore di guidare l'ala destra dell'esercito, e mor\u00ec nel combattimento presso le navi persiane \"dopo essersi dimostrato un uomo buono e sincero\"; secondo Plutarco l'avrebbero trafitto talmente tante lance che, pur morto, sarebbe rimasto ritto in piedi.\nConsiderazioni.\nSecondo Sekunda i meriti di Callimaco probabilmente sono stati volontariamente minimizzati da Erodoto a vantaggio di Milziade; Sekunda inoltre fa notare che subito dopo la battaglia gli Ateniesi eressero un monumento a Callimaco, non a Milziade (che in quel momento stava morendo in prigione), segno che a quell'epoca Callimaco era molto pi\u00f9 considerato di Milziade, il quale potrebbe invece essere stato notevolmente riabilitato a svantaggio di Callimaco dalla propaganda del figlio Cimone negli anni 460 a.C.\nL'unica opera superstite di Polemone \u00e8 proprio un'orazione intitolata \"Epitaffi\" dedicata ai caduti di Maratona, in particolare Cinegiro e Callimaco.\nIn ricordo della sua morte eroica venne eretta sul Partenone ad Atene una statua in suo onore detta Nike di Callimaco."}
{"id": "2542925", "revid": "38120", "url": "https://it.wikipedia.org/wiki?curid=2542925", "title": "Cavaliere Splendente", "text": ""}
{"id": "2542935", "revid": "838137", "url": "https://it.wikipedia.org/wiki?curid=2542935", "title": "Caterina Fanzini", "text": "Carriera.\nCaterina Fanzini comincia la propria carriera pallavolistica nel 1995, nel di Fontanellato, in Serie B1, dove resta per quattro stagioni. Nella stagione 2006-07 fa il suo esordio a livello professionistico grazie all'ingaggio da parte dell' di Cremona, in Serie A2: nel club lombardo resta per tre annate.\nNella stagione 2009-10 passa al , in Serie A1, con il quale, in due stagioni, vince la Champions League 2009-10 e lo scudetto 2010-11; nella stagione 2011-12 viene ceduta al , in Serie A2, guadagnando la promozione in massima divisione.\nNella stagione 2012-13 lascia l'Italia per trasferirsi in Germania, nel , mentre nella stagione successiva torna in patria per giocare nella , in serie cadetta, categoria dove resta anche nell'annata 2014-15 vestendo per\u00f2 la maglia del : a seguito del ripescaggio della squadra in Serie A1, viene messa fuori rosa, fino al gennaio 2015 quando si trasferisce alla , sempre in Serie A2.\nNella stagione 2015-16 viene ingaggiata dal , in Serie B1, mentre dall'annata successiva veste la maglia dell', dapprima nel campionato di Serie B2 e quindi, dopo aver centrato la promozione nella stagione 2018-19, nuovamente in Serie B1.\nDopo un quadriennio con la formazione piacentina, torna a disputare la Serie B2 nell'annata 2020-21, accordandosi con l'."}
{"id": "2542936", "revid": "321317", "url": "https://it.wikipedia.org/wiki?curid=2542936", "title": "Edward pursino", "text": ""}
{"id": "2542937", "revid": "6923", "url": "https://it.wikipedia.org/wiki?curid=2542937", "title": "Callimaco (scultore)", "text": "Biografia.\nDi origine incerta e contesa fra Atene e Corinto, fu attivo ad Atene nell'ultimo trentennio del V secolo a.C.. Non pot\u00e9, pertanto, appartenere alla cerchia fidiaca, ma ne assimil\u00f2 alcuni tratti essenziali. Artista di grande raffinatezza e perizia tecnica, si caratterizz\u00f2 per il manierismo lineare del panneggio, per i contorni sinuosi dei corpi, per i movimenti ritmici delle figure. Contemporaneo del Pittore di Eretria e del Pittore di Midia, ne condivise i modi arcaizzanti e decorativi, che dovevano risaltare particolarmente nell'andamento lineare dei rilievi bronzei.\nOpere.\nSecondo Pausania, Callimaco fu autore della statua di \"Hera seduta\", scolpita per il tempio della citt\u00e0 di Platea, ricostruito dopo l'assedio tebano del 427 a.C.. L'attivit\u00e0 di Callimaco come pittore \u00e8 invece ricordata solo da Plinio il Vecchio, che non fornisce alcuna informazione utile al riguardo e che ricorda anche le sue \"danzatrici spartane\" (\"Saltantes Lacaenae\"), probabilmente in Bronzo, officianti le feste in onore di Apollo \"Karneios\".\nLa sua attivit\u00e0 come toreuta \u00e8 menzionata da Pausania, a proposito di una importante commissione, nel 421 a.C., per la realizzazione della lampada d'oro destinata alla cella dell'Eretteo, la quale ardeva sormontata da una palma di bronzo che doveva disperderne il fumo.\nLa nostra conoscenza di Callimaco deriva in gran parte dalle copie della scuola neoattica del II secolo, la quale eredit\u00f2 lo stile della scuola callimachea. Le \"Danzatrici spartane\" di Callimaco sono state identificate da Adolf Furtw\u00e4ngler nei rilievi neoattici conservati a Berlino e Atene e tramite il confronto con questi \u00e8 stato possibile attribuirgli un ciclo di \"Menadi danzanti\" al suono del timpano, anch'esso noto attraverso copie di et\u00e0 augustea, una nel Museo dei Conservatori di Roma.\nStilisticamente vicina a queste opere, soprattutto nel trattamento dei panneggi, \u00e8 l'\"Afrodite del Fr\u00e9jus\" (al Louvre una copia romana dell'originale bronzeo), attribuzione generalmente accettata, che rivela l'attenzione di Callimaco per la struttura policletea.\nTaluni attribuiscono alla bottega di Callimaco l'esecuzione della balaustra del tempio di Atena Nike.\nCitato da Vitruvio come l'inventore del capitello corinzio che egli avrebbe ideato ispirandosi ad un cesto deposto sulla tomba di una donna, intorno al quale erano cresciute piante di acanto. \nSi \u00e8 pensato a Callimaco come collaboratore di Ictino durante la costruzione del Tempio di Apollo Epicurio a Basse, dove compare il primo capitello corinto conosciuto, e autore del fregio continuo all'interno della cella."}
{"id": "2542938", "revid": "2170375", "url": "https://it.wikipedia.org/wiki?curid=2542938", "title": "Carmelita Jeter", "text": "\u00c8 la quarta donna pi\u00f9 veloce di sempre nei 100 m piani, grazie ad un tempo di 10\"64 corso il 20 settembre 2009 a Shanghai. Insieme alle connazionali Tianna Bartoletta, Allyson Felix e Bianca Knight detiene inoltre il record mondiale della staffetta 4\u00d7100 metri con il tempo di 40\"82, stabilito nella vittoriosa finale dei Giochi olimpici di .\nBiografia.\nGli inizi.\nIn giovent\u00f9 Carmelita si dedica principalmente al basket, sport preferito all'interno della sua famiglia e disciplina in cui eccelle anche il fratello minore Pooh Jeter, tuttora cestista professionista. Convinta dal suo allenatore alla \"Bishop Montgomery High School\", inizia a praticare l'atletica leggera, confermando subito il suo talento naturale per lo \"sprint\".\nStabilisce il record per il maggior numero di medaglie NCAA vinte da un'atleta della \"California State University, Dominguez Hills\" ed \u00e8 la prima atleta della sua universit\u00e0 ad ottenere la qualificazione ai \"trials\" statunitensi. Rimane ai \"box\" per la maggior parte del 2003-2005 a causa di un problema al muscolo quadricipite femorale ed \u00e8 solo nel 2007 che inizia a farsi notare a livello internazionale.\n2007: l'anno della ribalta internazionale.\nAd inizio 2007 vince la medaglia d'argento ai Campionati statunitensi indoor nei 60 metri piani, stabilendo anche il suo personale con il tempo di 7\"17. Conferma il suo ottimo momento di forma anche all'inizio della stagione outdoor migliorando, nel corso dell\"'Adidas Track Classic\", il suo primato sui 100 m con 11\"04.\nAi \"trials\" statunitensi, validi come selezione per i Mondiali di Osaka, si classifica terza nei 100\u00a0m, dietro a Torri Edwards e Lauryn Williams, guadagnandosi cos\u00ec la partecipazione alla rassegna iridata.\nIl 27 agosto, proprio ai Mondiali, ottiene la sua prima medaglia in una competizione internazionale, arrivando terza sui 100\u00a0m con il tempo di 11\"02 dietro a Veronica Campbell e Lauryn Williams e migliorando nuovamente il suo record personale.\nDurante le World Athletics Final, che si svolgono nel settembre dello stesso anno a Stoccarda, vince la gara dei 100 metri terminando la gara in 11\"10.\n2008: la mancata partecipazione olimpica.\nNel 2008, nonostante fosse indicata come una delle possibili protagoniste, manca l'appuntamento con i Giochi olimpici di Pechino, in quanto fallisce la qualificazione durante i \"trials\" statunitensi sia sui 100 che sui 200\u00a0m piani. Nella semifinale dei 100 m, dopo aver fatto segnare nei quarti di finale il suo nuovo record con 10\"97, rimane distante dalle posizioni che garantirebbero la qualificazione alla finale e nei 200 metri non va oltre il sesto posto finale\nPartecipa alla World Athletics Final, disputatasi nuovamente a Stoccarda, sia sui 100 che sui 200 m, ottenendo rispettivamente un 4\u00ba ed un 5\u00ba posto. A novembre decide di cambiare allenatore, passando sotto le cure di John Smith, \"ex-coach\" del campione olimpico e mondiale Maurice Greene.\n2009: la seconda atleta pi\u00f9 veloce di sempre.\nIl 2009 inizia positivamente: durante il mese di febbraio Carmelita stabilisce il suo nuovo primato sui 60\u00a0m indoor correndo in 7\"11, miglior tempo mondiale stagionale sulla distanza. Successivamente vince i 100 metri al Prefontaine Classic ed ottiene il suo primo titolo statunitense outdoor a Eugene, Oregon, sempre sui 100 metri.\nAl \"Grand Prix\" di Londra, si piazza prima nei 100 metri stabilendo con il tempo di 10\"92, il suo personale ed in quel momento terzo tempo mondiale dell'anno dopo le giamaicane Shelly-Ann Fraser e Kerron Stewart. Una settimana prima dell'inizio dei Mondiali di Berlino, a Cottbus, Carmelita Jeter fa parte della staffetta 4\u00d7100 metri statunitense che realizza il miglior tempo mondiale degli ultimi 12 anni. La staffetta, composta da Lauryn Williams, Allyson Felix, Muna Lee e la stessa Jeter, ferma il cronometro a 41\"58, piazzandosi cos\u00ec anche all'ottavo posto nelle liste mondiali di sempre.\nIn agosto, ai Mondiali di Berlino, in virt\u00f9 delle ottime prestazioni stagionali, si presenta come una delle favorite alla conquista dell'oro nei 100 metri piani. Durante la semifinale dei 100\u00a0m stabilisce il suo nuovo primato personale con il tempo di 10\"83. Nonostante ci\u00f2 in finale giunge solo terza con il tempo di 10\"90 dietro alle giamaicane Shelly-Ann Fraser e Kerron Stewart.\nIl periodo post-mondiale per la Jeter \u00e8 decisamente pi\u00f9 che positivo, raccogliendo una serie di vittorie e ottimi riscontri cronometrici nei meeting di fine stagione. Al Weltklasse di Zurigo e al Memorial Van Damme di Bruxelles vince i 100 metri facendo segnare due tempi sotto i 10\"90.\nA Salonicco il 13 settembre dello stesso anno, durante la World Athletics Final, vince la gara dei 100 metri stabilendo con 10\"67 il suo nuovo primato personale, tempo che le permette di essere la terza donna pi\u00f9 veloce di sempre della specialit\u00e0, dietro alle connazionali Florence Griffith-Joyner e Marion Jones. Una settimana pi\u00f9 tardi, il 20 settembre a Shanghai ritocca nuovamente il suo primato dei 100\u00a0m scendendo questa volta fino a 10\"64, tempo che la consacra come la seconda donna pi\u00f9 veloce di sempre, unicamente dietro a Florence Griffith-Joyner..\n2011: campionessa mondiale dei 100 m.\nNel 2011 ai Mondiali di Taegu conquista il suo primo oro mondiale individuale in carriera, vincendo i 100 metri piani con il tempo di 10\"90. Qualche giorno pi\u00f9 tardi arriva seconda nei 200 metri con il tempo di 22\"37, preceduta dalla giamaicana Veronica Campbell-Brown.\n2017: il ritiro.\nArrivata alla soglia dei 38 anni, nel novembre 2017 ha annunciato il suo ritiro dalle competizioni.\nL'anno precedente aveva accusato una lesione al quadricipite sinistro che l'aveva costretta a ritirarsi dai trials olimpici statunitensi. Da quell'infortunio non \u00e8 pi\u00f9 riuscita a guarire del tutto decidendo pertanto di abbandonare l'attivit\u00e0 agonistica."}
{"id": "2542941", "revid": "1315817", "url": "https://it.wikipedia.org/wiki?curid=2542941", "title": "Tavole rudolfine", "text": "Le tavole rudolfine (Latino: \"Tabulae Rudolphinae\") sono l'insieme costituito da un catalogo astronomico e da diverse tavole planetarie pubblicati da Giovanni Keplero nel 1627. Cos\u00ec chiamate in onore dell'Imperatore Rodolfo II, esse contengono le posizioni per 1\u00a0006 stelle misurate da Tycho Brahe, e per oltre 400 stelle da Tolomeo e Johann Bayer, con istruzioni e tavole per localizzare i pianeti del sistema solare.\nStoria.\nLe nuove tavole rimpiazzarono le ormai obsolete \"Tavole pruteniche\" (Erasmus Reinhold, 1551) e le \"Tavole alfonsine\" (XIII secolo). Lo scopo delle tavole rudolfine \u00e8 essenzialmente quello di fornire uno strumento accurato per costruire oroscopi, incluse molte tavole di funzioni logaritmiche e antilogaritmiche, nonch\u00e9 esempi istruttivi per calcolare le posizioni planetarie.\nLe tavole basate sulle osservazioni di Tycho Brahe avevano un'accuratezza generalmente fino a un minuto d'arco, e furono le prime ad includere fattori correttivi per la rifrazione atmosferica.\nPubblicazione.\nAl momento della pubblicazione delle tavole rudolfine, Keplero si trov\u00f2 in difficolt\u00e0 per respingere l'assalto dei numerosi parenti di Tycho. Durante l'intero processo di pubblicazione, tali parenti avevano costantemente provato a ottenere il controllo delle osservazioni per il proprio profitto, sostenendo la tesi che del lavoro di Tycho dovesse beneficiare la sua famiglia, e non uno dei suoi rivali. Keplero riteneva tale comportamento molto ingiusto, avendo egli collaborato con Tycho sui dati per un anno prima della morte dello stesso Tycho, ed essendo altres\u00ec autore della maggior parte dei calcoli e dell'organizzazione dei dati. Alla fine Keplero ottenne il controllo delle tavole e le pubblic\u00f2 da s\u00e9, mentre la famiglia di Brahe non ottenne alcunch\u00e9."}
{"id": "2542942", "revid": "834", "url": "https://it.wikipedia.org/wiki?curid=2542942", "title": "Greatest Hits (The Supremes)", "text": "Greatest Hits \u00e8 una raccolta di tutti i successi ed i principali brani musicali registrati dalle The Supremes dal 1963 al 1967, e pubblicato nel 1967 dalla Motown Records. \u00c8 il primo album pubblicato dal gruppo con il nome Diana Ross &amp; The Supremes.\nClassifiche.\nL'album raggiunge la prima posizione nella Billboard 200 per cinque settimane e nella Official Albums Chart per tre settimane."}
{"id": "2542945", "revid": "223320", "url": "https://it.wikipedia.org/wiki?curid=2542945", "title": "Diana Ross &amp; The Supremes", "text": ""}
{"id": "2542946", "revid": "729019", "url": "https://it.wikipedia.org/wiki?curid=2542946", "title": "Callicratida", "text": "Biografia.\nCallicratida ammiraglio.\nNel 406 a.C. Callicratida fu mandato nell'Ellesponto a sostituire Lisandro al comando della flotta spartana, ma presto scopr\u00ec che la gelosia del suo predecessore, cos\u00ec come i contrasti tra loro, gli aveva lasciato varie difficolt\u00e0 da affrontare.\nCiononostante, secondo Plutarco le virt\u00f9 di Callicratida riuscirono a rendergli amiche molte persone, anche molti dei suoi avversari che parteggiavano per Lisandro.\nIl problema principale, comunque, fu la ricerca di finanziamenti: Ciro il Giovane, essendo profondamente legato a Lisandro, non gli fu favorevole, ed effettivamente anche Callicratida si accost\u00f2 con riluttanza al satrapo persiano, giacch\u00e9 non vedeva di buon occhio l'intromissione dei Persiani nel conflitto.\nVittoria su Conone.\nCallicratida riusc\u00ec comunque a mantenere l'appoggio di Mileto e cominci\u00f2 una serie di operazioni vittoriose contro gli Ateniesi. La cattura del forte di Delfinio a Chio e il saccheggio di Teo furono seguite, subito dopo, dalla presa di Mitimna.\nConone tent\u00f2 di salvare quest'ultima citt\u00e0, nonostante la sua inferiorit\u00e0 numerica, e quella notte si accamp\u00f2 vicino alla citt\u00e0; il mattino dopo affront\u00f2 Callicratida ma, costretto a ritirarsi a Mitilene, sull'isola di Lesbo, vi rimase bloccato, accerchiato per terra e per mare dall'abile ammiraglio spartano.\nSconfitta e morte.\nConone riusc\u00ec comunque ad avvisare Atene della situazione e i suoi compatrioti, con grandi sforzi, riuscirono a costruire una flotta di pi\u00f9 di 150 navi che, comandante da otto generali, si mossero appena possibile verso l'Ellesponto.\nA quel punto Callicratida, dopo aver lasciato il vice Eteonico a sorvegliare Conone con 50 navi, si diresse verso le isole Arginuse colle 120 navi rimaste, deciso ad incontrare il nemico: la battaglia che segu\u00ec, celebre per il numero di navi coinvolte, vide la morte di Callicratida stesso e la vittoria degli Ateniesi.\nQualcuno tent\u00f2 certamente di convincere Callicratida a ritirarsi: i quattro resoconti disponibili (Senofonte, Diodoro, Plutarco e Cicerone) concordano sul fatto che Callicratida volle combattere comunque per difendere il suo onore o quello di Sparta, una scelta biasimata da Plutarco e Cicerone.\nConsiderazioni.\nNel complesso Callicratida era un normale esempio degli schietti Spartani di vecchio stampo, fatta d'ingenuit\u00e0 e semplice onest\u00e0, ma non senza una durezza vicina al fanatismo; ci\u00f2 \u00e8 testimoniato da una sua risposta, data quando gli fu chiesto che tipo di uomini fossero gli Ioni: \"Cattivi uomini liberi, ma eccellenti schiavi\"."}
{"id": "2542950", "revid": "1305772", "url": "https://it.wikipedia.org/wiki?curid=2542950", "title": "Crazy Machines 2", "text": "Crazy Machines 2 \u00e8 un videogioco rompicapo sviluppato dalla FAKT Software e pubblicato in Italia dalla FX Interactive nella collana \"FX White\". \u00c8 il sequel del precedente capitolo \"Crazy Machines\".\nModalit\u00e0 di gioco.\nIn \"Crazy Machines 2\" il giocatore deve cercare di risolvere gli oltre 150 esperimenti proposti dallo scienziato Doc, il personaggio del videogioco, utilizzando e combinando tra loro oggetti come macchine a vapore, balestre, palloncini, rampe, palloni, batterie, laser e molto altro per un totale di pi\u00f9 di 200 oggetti.\nAl completamento dell'esperimento il giocatore viene premiato con un punteggio e con una medaglia.\nOltre agli esperimenti inclusi nel gioco \u00e8 possibile crearne nuovi attraverso l'editor integrato, o scaricarne altri creati dalla comunit\u00e0 internazionale del videogioco."}
{"id": "2542953", "revid": "767487", "url": "https://it.wikipedia.org/wiki?curid=2542953", "title": "Principi e principesse", "text": "Principi e principesse (\"Princes et Princesses\") \u00e8 un film del 2000 diretto da Michel Ocelot.\nPellicola d'animazione, \u00e8 composta da sei episodi, tutti della durata di circa 10 minuti o poco meno, originariamente realizzati per il programma televisivo \"Cin\u00e9 Si\" nel 1989 e poi scelti e raccolti dal loro creatore e regista, Ocelot, per realizzarne un lungometraggio.\nQuesti racconti sono stati creati soltanto utilizzando un paio di forbici, una macchina da presa, una lastra di vetro e delle marionette piatte di carta nera con articolazioni in fil di ferro, per poter essere mosse a mano.\nTrama.\nIn un cinema abbandonato, due ragazzi decidono di inventare storie e di metterle in scena con l'aiuto di un tecnico esperto. "}
{"id": "2542954", "revid": "76963", "url": "https://it.wikipedia.org/wiki?curid=2542954", "title": "Paula Cale", "text": "Biografia.\nHa origini greche: il padre, il politico e diplomatico Tom Chris Korologos, \u00e8 figlio di immigrati greci. Dopo aver iniziato gli studi per divenire insegnante all'Universit\u00e0 di Vanderbilt, cambi\u00f2 dopo un anno corso di studi e consegu\u00ec nel 1993 il \"Bachelor of Fine Arts\" in recitazione alla DePaul University.\nDopo un'esperienza teatrale (\"Picasso at the Lapin Agile\" di Steve Martin), cominci\u00f2 a lavorare in alcune serie TV, tra cui \"Gli Intoccabili\" (1993), \"Murphy Brown\" (1995), \"The Naked Truth\" (1997), \"Providence\" (1999-2002), \"Joey\" (2005), \"Ghost Whisperer\" (2005), \"Dr. House - Medical Division\" (2006).\nNel 1995 aveva nel frattempo sposato l'attore Bennet Cale, prendendone il cognome. I due si sono separati poi nel 1999. La Cale si \u00e8 poi risposata nel 2006 con lo sceneggiatore Michael Lisbe.\nLa prima esperienza sul grande schermo \u00e8 del 1997 (\"Office Killer - L'impiegata modello\" di Cindy Sherman). Reciter\u00e0 poi, tra gli altri, in \"Milo\" di Pascal Franchot e nel cortometraggio \"Mommy\" di Michael C. Mahon."}
{"id": "2542955", "revid": "92723", "url": "https://it.wikipedia.org/wiki?curid=2542955", "title": "Dieteta", "text": "Dieteta (, derivato di \u03b4\u03b9\u03b1\u03b9\u03c4\u03ac\u03c9, \"essere arbitro\"), nel sistema giuridico ateniese, era chi praticava l'attivit\u00e0 dell'arbitrato nelle cause pubbliche e private.\nI dieteti si distinguevano in cleroti (), pubblici e nominati per sorteggio, ed ereti (), privati e scelti dalle due parti invece di andare in tribunale. I loro giudizi erano fondati sull'equit\u00e0, non sulle leggi.\nNomina.\nNelle controversie private venivano scelti dei dieteti previo accordo delle parti, nel qual caso non rivestivano carattere ufficiale; in seguito, dal IV secolo a.C., si nominarono annualmente dei dieteti, per sorteggio, tra i cittadini che hanno compiuto 60 anni, ai quali i giudici dei demi assegnavano, sempre per sorteggio, le cause.\nCompetenza.\nAd essi venivano portate le questioni da giudicare (che vertevano su controversie e contestazioni di interesse secondario) ed istruivano la causa ascoltando le parti, che per essere introdotti in giudizio dovevano versare una dracma a testa. Alla fine, si esprimevano con una decisione che, per\u00f2, poteva essere rifiutata; in tal caso la questione doveva essere rimessa all'Eliea.\nOrganizzazione.\nTali arbitri erano divisi in dieci sezioni, dove ogni sezione si occupava delle cause di una delle trib\u00f9. Il loro numero non \u00e8 noto, ma da un'iscrizione del 324 a.C. sembra che i dieteti fossero pi\u00f9 di un centinaio."}
{"id": "2542956", "revid": "16758", "url": "https://it.wikipedia.org/wiki?curid=2542956", "title": "Paula Korologos", "text": ""}
{"id": "2542961", "revid": "228587", "url": "https://it.wikipedia.org/wiki?curid=2542961", "title": "Reflections (The Supremes)", "text": "Reflections \u00e8 un album del gruppo musicale femminile R&amp;B statunitense Diana Ross &amp; The Supremes, pubblicato nel 1968 dalla Motown Records."}
