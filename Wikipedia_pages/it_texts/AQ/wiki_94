{"id": "2613256", "revid": "2181304", "url": "https://it.wikipedia.org/wiki?curid=2613256", "title": "Ferrari F430", "text": "La Ferrari F430 \u00e8 una berlinetta sportiva prodotta dalla Ferrari dal 2004 al 2009; ha sostituito in catalogo la 360 Modena e a sua volta \u00e8 stata sostituita dalla Ferrari 458 Italia.\nIl contesto.\nPresentata ufficialmente durante il Motor Show di Parigi nel settembre 2004, la \"F430\" segna l'arrivo di una nuova generazione di modelli, con Motore V8, prodotti dalla Ferrari.\nQuesta autovettura porta con s\u00e9 uno sviluppo nell'uso dell'alluminio, iniziato con la 360 Modena. L'auto offre inoltre molte innovazioni significative che derivano dall'esperienza accumulata in Formula 1. La F430 \u00e8 infatti stata la prima auto al mondo a montare l\"'E-Diff\", un differenziale elettronico e il cosiddetto \"manettino\" derivato dalla F1, che permette di controllare le dinamiche del veicolo.\nSecondo alcuni siti la F430 rappresenta un po' il punto di svolta della Ferrari: essa infatti adotta scelte tecniche che hanno l'obiettivo di rendere la vettura pi\u00f9 versatile e meno onerosa. L'abbandono della distribuzione a cinghia a favore di quella a catena, il controllo della trazione, l\"'E-diff\" e il controllo della stabilit\u00e0 sono tra queste. L'obiettivo di Ferrari \u00e8 quello di uscire dal circolo del puro collezionismo, per produrre vetture in grado di essere usate tutti i giorni\nLa doppia presa d'aria anteriore di forma ovoidale era simile a quella della 156 F1, quest'ultima soprannominata \"bocca di squalo\". La produzione di questo modello \u00e8 terminata nel 2009.\nMeccanica.\nIl motore della F430, modello \"F136E\" \u00e8 un V8 di 90\u00b0 con monoblocco e testate realizzate in lega di alluminio. Rispetto all'unit\u00e0 montata sulla Ferrari 360, esso presenta varie differenze a livello di componentistica. Innanzitutto ha subito un incremento di cilindrata, passando da 3586 cm\u00b3 a 4308 cc; nonostante ci\u00f2, il peso dello stesso \u00e8 diminuito di circa 4 kg, mentre le performance sono notevolmente migliorate, con un aumento del 25% della coppia, che arriva a 465 Nm a 5250 giri/min, ed un aumento del 23% della potenza, che tocca i 490 CV a 8500 giri/min. In linea con le ultime scelte tecniche, la F430 ha una distribuzione a 4 valvole per cilindro con doppio albero a camme in testa per bancata.\nIl miglioramento delle prestazioni, la riduzione del peso e delle dimensioni della vettura sono tutti affinamenti da attribuire anche al lavoro svolto dalla sezione sportiva della casa di Maranello. La velocit\u00e0 massima dichiarata dalla casa, \u00e8 di oltre 315\u00a0km/h per la berlinetta e di oltre 310\u00a0km/h per la spider, mentre l'accelerazione da 0 a 100\u00a0km/h viene effettuata in 4,00 secondi per la berlinetta e 4,10 secondi per la spider, tempi ulteriormente abbassabili mediante l'attivazione della funzione Launch Control di derivazione F1, presente solo sulle versioni commercializzate in Europa.\nUna delle caratteristiche tecniche presenti sulla F430 \u00e8 l'\"E-Diff\", cio\u00e8 differenziale elettronico. Questa soluzione \u00e8 stata usata per molti anni in F1. In pista, l\"'E-Diff\" garantisce la presa massima in uscita dalle curve. Questo sistema \u00e8 disponibile sia nella versione F1, sia nel modello manuale.\nLa coppia \u00e8 distribuita continuativamente alle ruote grazie ad una frizione a doppio disco, controllata da un sistema idraulico. La quantit\u00e0 di coppia realmente trasmessa alle ruote dipende da alcuni parametri di guida (inclinazione del pedale dell'acceleratore, angolo di sterzata, velocit\u00e0 di rotazione della singola ruota) e porta vantaggi considerevoli in termini di prestazioni, stabilit\u00e0, sicurezza attiva e risposta. Gli aiuti elettronici forniti dal differenziale riducono i tempi sul giro, sul circuito di Fiorano, di circa tre secondi rispetto alla 360 Modena. Una nuova intelaiatura della trasmissione in alluminio ospita la scatola del cambio insieme col differenziale elettronico, cos\u00ec come il serbatoio dell'olio. Il cambio \u00e8 a 6 rapporti e l'ultima marcia \u00e8 stata allungata per permettere un miglior utilizzo della potenza e della coppia del nuovo motore. La Ferrari F430 \u00e8 disponibile sia con il cambio manuale classico, sia col cambio F1, con le leve dietro il volante, che la Ferrari ha continuamente sviluppato e raffinato da qualche anno a questa parte. Cambiare marcia richiede appena 100 millisecondi.\nCome nella Formula 1, il guidatore della F430 pu\u00f2 cambiare la messa a punto della sua automobile per mezzo del selettore posizionato sul volante. Il manettino \u00e8 un commutatore rotante che \u00e8 stato adottato direttamente dalle corse. Questo interruttore controlla celermente le regolazioni delle sospensioni, la stabilit\u00e0 ed il controllo della trazione, l\"'E-Diff\" e la velocit\u00e0 di innesto delle marce (col cambio F1), e ovviamente coordina al meglio il funzionamento di tutte queste funzioni. Il manettino permette di cambiare le regolazioni per soddisfare le preferenze personali del guidatore, a seconda dello stato del fondo stradale e dell'aderenza offerta dall'asfalto. Le regolazioni a disposizione del guidatore sono 5, ovvero: Ghiaccio, Pioggia, Sport, Race &amp; CST OFF. A seconda della regolazione scelta, il controllo della stabilit\u00e0 ed il controllo della trazione saranno attivati o disattivati.\nLe sospensioni della F430 sono del tipo a triangoli sovrapposti sia all'anteriore che al posteriore e per la prima volta su una Ferrari dotata di V8 sono regolabili per fornire un equilibrio fra sportivit\u00e0 e comodit\u00e0. Lavorando in stretta collaborazione con Brembo, gli assistenti tecnici del Ferrari hanno sviluppato dei dischi con una lega che include l'uso del molibdeno per migliorare la dissipazione di energia e calore. Questa nuova lega fornisce prestazioni di frenata significativamente migliori senza aumentare peso e dimensioni. Un'efficace alternativa \u00e8 costituita dall'impianto frenante con dischi in materiale carboceramico che fornisce un rendimento ancora superiore con, in pi\u00f9, una significativa riduzione di peso.\nNel 2008 la F430 subisce un\u2019evoluzione con numerosi miglioramenti riguardanti cambio e motore, oltre all\u2019adozione di serie dell\u2019impianto frenante carboceramico, a richiesta fino a quel momento.\nEstetica.\nL'aerodinamica della F430 ha determinato un miglioramento del 50% rispetto alla 360 Modena, conferendo stabilit\u00e0 alle alte velocit\u00e0. A 200 km/ora, il carico verticale \u00e8 di 45 chilogrammi maggiore rispetto alla 360 Modena, e diventa di 85 chilogrammi a 300\u00a0km/ora. Questo risultato eccellente \u00e8 stato in parte realizzato includendo un nuovo spoiler nella parte inferiore del paraurti anteriore.\nLa parte posteriore si fa notare per l'estrattore, che fa aumentare la velocit\u00e0 dell'aria che passa sotto l'auto. Questo passaggio d'aria genera una depressione che schiaccia l'auto al suolo. Le due prese d'aria per il motore sono posizionate vicino alla ruota in una zona dove passa un grande flusso d'aria, garantendo cos\u00ec un maggior volume di aria al motore.\nIl design dell'auto \u00e8 stato realizzata da Pininfarina. Tutte le caratteristiche del progetto danno risalto allo stile aggressivo dell'automobile e rispondono a requisiti funzionali precisi per quanto riguarda i flussi di raffreddamento del motore e le propriet\u00e0 aerodinamiche. La carrozzeria \u00e8 contraddistinta da due prese di aria ellittiche che alimentano i grandi radiatori richiesti per dissipare il calore del motore. L'ispirazione per la figura \u00e8 stata presa dalle vetture da corsa della Ferrari, campioni del mondo F1 quell'anno.\nI fari anteriori si estendono longitudinalmente e sono estremamente compatti grazie all'uso del bi-xeno.\nI fari posteriori posti vicino allo spoiler, e che fuoriescono dalla coda, rendono l'automobile immediatamente riconoscibile anche quando si guida di notte.\nDavanti alle ruote anteriori, gli scarichi dell'aria dirigono il flusso d'aria dal radiatore lungo i lati dell'auto. La sezione posteriore ripropone le caratteristiche che hanno dato alla \"Enzo\" una personalit\u00e0 cos\u00ec grande: i fari che fuoriescono dalla carrozzeria e l'estrattore rendono quest'auto riconoscibile a prima vista. Uno scarico per l'aria \u00e8 stato posto nella parte posteriore per migliorare il raffreddamento nello scompartimento del motore.\nOgni sforzo inoltre \u00e8 stato fatto per progettare i singoli componenti che danno risalto all'unicit\u00e0 ed alle prestazioni dell'automobile: le ruote sono una combinazione del classico design Ferrari e delle prestazioni eccezionali in termini di rigidit\u00e0 e peso leggero. Gli specchietti, con l'indicazione del modello dal lato del conducente, sono sostenuti da un doppio braccio cos\u00ec come lo erano sulla \"Testarossa\" negli anni ottanta. Inoltre i terminali di scarico hanno un design high-tech che li rende molto aggressivi.\nGli interni della F430 sono in controtendenza rispetto alla moda di creare interni ricchi a scapito del peso. Cos\u00ec la F430 adotta la filosofia usata sulla Enzo, che ha puntato sulla funzionalit\u00e0 e sull'uso dei materiali ad alta tecnologia. L'abitacolo, quindi, risulta essere minimalista e corsaiolo ma contemporaneamente lussuoso e raffinato. Gli alloggi delle bocchette dell'aria, dei comandi per il riscaldamento e della radio sono realizzate con fibra di carbonio. Gli strumenti includono un grande contagiri posizionato centralmente su una superficie gialla o rossa, evidenziata da un anello esterno di metallo, a fianco il tachimetro che ha come fondo scala i 360\u00a0km/h.\nI comandi pi\u00f9 importanti sono stati posti sul volante, come, per esempio, \"il manettino\" e il tasto di accensione. I pannelli della portiera hanno un design semplice e funzionale in conformit\u00e0 con la filosofia dell'auto. Anche il tunnel centrale \u00e8 ridotto al minimo.\nVersioni stradali.\n430 Scuderia.\nAd agosto 2007 Ferrari ha diffuso le foto ufficiali della \"430 Scuderia\", una versione alleggerita e potenziata pensata per la pista ed erede della \"360 Challenge Stradale\". In questa vettura sviluppata in collaborazione con Michael Schumacher, in particolare il peso viene ridotto di 100\u00a0kg per arrivare a 1250 a secco e 1350 in ordine di marcia, e il motore \u00e8 potenziato a 510 cv e 470 N\u00b7m di coppia a 8500 rpm, ha un rapporto peso potenza di 2,45\u00a0kg/CV. L'accelerazione da 0 a 100\u00a0km/h avviene in 3,6 s, la velocit\u00e0 massima \u00e8 di 320\u00a0km/h e il chilometro da fermo viene percorso in 20.9 s. \u00c8 stata dotata anche di potenti freni carboceramici che contribuiscono all'alleggerimento generale della vettura. Rispetto alla F430 standard \u00e8 stato reso pi\u00f9 rapido il cambio F1 con tempi di risposta pari a 60 millisecondi e cambiano anche le opzioni del manettino disponibili: sparisce l'impostazione neve/ghiaccio pi\u00f9 blanda, si parte quindi da fondi sdrucciolevoli, passando poi per Normal, Sport, Race ed i nuovi CT barrato e CST barrato. In queste due ultime posizioni si lascia prima il solo controllo di stabilit\u00e0 e, come ultimo ed estremo Setup, si lascia tutto al totale controllo del pilota. La \"430 Scuderia\" \u00e8 stata presentata proprio da Michael Schumacher al Salone dell'auto di Francoforte di settembre 2007. Esteticamente questo modello si differisce dalla versione normale per il nuovo paraurti (caratterizzato da un design pi\u00f9 \"affilato\"),per le minigonne leggermente differenti (in particolare per le prese d'aria davanti alle ruote posteriori) ma soprattutto dal posteriore pi\u00f9 sportivo con un nuovo estrattore aerodinamico e presa d'aria pi\u00f9 grande. Da notare i due grossi terminali di scarico singoli (in posizione quasi centrale) in sostituzione ai classici doppi di dimensione relativamente contenuta. I cerchi pentarazze sono diversi e verniciati oro. Il corpo della vettura \u00e8 attraversato longitudinalmente da una coppia di fasce grigio scuro (optional). Gli specchietti laterali sono in carbonio con trama a vista. Anche gli interni risultano essere ancora pi\u00f9 sportivi rispetto alla F430 in configurazione standard. Sono stati prodotti 1200 esemplari della 430 Scuderia.\nScuderia Spider 16M.\nIl 9 novembre 2008 \u00e8 stata svelata la Ferrari Scuderia Spider 16M, variante scoperta della 430 Scuderia. Come indica la sigla 16M, questa versione celebra il 16\u00ba titolo mondiale costruttori conquistato dalla Scuderia Ferrari nel campionato di Formula 1 nella stagione 2008. Equipaggiata con il V8 da 510 CV e 470 N\u00b7m della analoga versione coup\u00e9, questa vettura \u00e8 in grado di raggiungere una velocit\u00e0 massima di 315\u00a0km/h e di effettuare l'accelerazione 0\u2013100\u00a0km/h in 3,7 secondi. La tiratura \u00e8 di 499 esemplari.\nF430 Spider Biofuel.\nSi tratta di un esercizio di tecnica della casa automobilistica di Maranello, ed \u00e8 stata presentata nel 2008 al Salone di Detroit. Il suo motore V8 concepito per bruciare un carburante contenente 85% di etanolo, prodotto dalle biomasse, chiamato anche E85. Il propulsore molto interessante \u00e8 oggetto di studio per altri tipi di competizione con carburanti ecologici.\nVersioni da corsa.\nF430 GTC.\nVariante da competizione della F430, realizzata nel 2006 dal dipartimento \"Ferrari Corse Clienti\" e sviluppata in collaborazione con Michelotto Automobili. \u00c8 stata messa a disposizione dei Team ufficiali e privati per gareggiare nella classe \"GT2\" dei pi\u00f9 prestigiosi Campionati GT al mondo come il FIA GT2, la Le Mans Series (LMS), l'American Le Mans Series (ALMS), l\"'Asian Le Mans Series (AsianLMS)\", l'Intercontinental Le Mans Cup (ILMC), il GT Open e altri numerosi Campionati nazionali. La F430 GTC ha anche preso parte a gare storiche come la 24 Ore di Le Mans, la 12 Ore di Sebring, la Petit Le Mans e la 24 Ore di Spa..\nL'originale telaio in alluminio della F430 viene irrobustito da una gabbia a traliccio tubolare sempre in alluminio posta nell'abitacolo; il motore ha una cilindrata ridotta a 3.996\u00a0cm\u00b3 per far rientrare la vettura nella classe di peso dai 3,8 ai 4,0 litri (accorgimento che permette un risparmio di peso di 50\u00a0kg, limitando il peso totale a 1.130\u00a0kg), la potenza \u00e8 contenuta per mezzo di flange poste, come da regolamento, sui condotti di aspirazione; la berlinetta, inoltre, monta due silenziatori sui collettori di scarico per limitare il rumore; la potenza, a seconda del regolamento GT2 adottato (FIA GT2, ILMC-LMS, ALMS o GT Open) oscilla tra i 430 ed i 470 CV a 6600/7500 giri/minuto. A livello aerodinamico il fondo vettura \u00e8 totalmente piatto come da regolamento, all'anteriore vi \u00e8 un largo spoiler rasente il suolo e sul paraurti vi sono 2 grandi sfoghi d'aria laterali per lo smaltimento dell'aria calda che investe i radiatori, al posteriore monta un alettone sopra il cofano.\nQuanto a palmar\u00e8s la F430 GTC ha vinto 11 Titoli FIA GT2 (4 Costruttori, 4 Team, 3 Piloti), 4 LMS (2 Team e 2 Piloti), 4 ALMS (1 Costruttori, 2 Team, 1 Piloti), 2 AsianLMS (1 Team, 1 Piloti), 1 ILMC (1 Costruttori), 12 GT Open (4 Assoluti, 3 Team e 5 Piloti). Tanti sono anche i Titoli ottenuti nel GT Italiano, nel GT Spagnolo e nella serie Superstars GTSprint.\nRisultati sportivi.\nNelle competizioni ha colto innumerevoli vittorie di classe, le pi\u00f9 prestigiose sono:\nDerivate.\nPininfarina New Stratos.\nA partire da questo modello, a fine novembre 2010 \u00e8 stato proposto un prototipo di una nuova versione della Lancia Stratos.\nFerrari SP1.\nSulla base del telaio e della meccanica dalla F430 deriva anche la Ferrari SP1, esemplare unico commissionato alla Ferrari da un facoltoso cliente."}
{"id": "2613262", "revid": "775372", "url": "https://it.wikipedia.org/wiki?curid=2613262", "title": "Comitato Olimpico Cubano", "text": "Il Comitato Olimpico Cubano (noto anche come \"Comit\u00e9 Ol\u00edmpico Cubano\" in spagnolo) \u00e8 un'organizzazione sportiva cubana, nata nel 1926 a L'Avana, Cuba.\nRappresenta questa nazione presso il Comitato Olimpico Internazionale (CIO) dal 1954 ed ha lo scopo di curare l'organizzazione ed il potenziamento dello sport a Cuba e, in particolare, la preparazione degli atleti cubani, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Jos\u00e9 Fern\u00e1ndez \u00c1lvarez, mentre la carica di segretario generale \u00e8 occupata da Ruperto Herrera Tabio."}
{"id": "2613271", "revid": "109146613", "url": "https://it.wikipedia.org/wiki?curid=2613271", "title": "Efigenio Favier", "text": "Biografia.\nHa partecipato ai Giochi della XXII Olimpiade di Mosca nel 1980.\nPalmar\u00e8s.\nIn carriera ha conseguito i seguenti risultati:"}
{"id": "2613275", "revid": "30677", "url": "https://it.wikipedia.org/wiki?curid=2613275", "title": "Croce Rossa Camerunese", "text": ""}
{"id": "2613276", "revid": "109146959", "url": "https://it.wikipedia.org/wiki?curid=2613276", "title": "Pedro Hern\u00e1ndez (schermidore)", "text": "Biografia.\nHa partecipato ai Giochi della XXI Olimpiade di Montr\u00e9al nel 1976 ed ai Giochi della XXII Olimpiade di Mosca nel 1980\nPalmar\u00e8s.\nIn carriera ha conseguito i seguenti risultati:"}
{"id": "2613277", "revid": "124123", "url": "https://it.wikipedia.org/wiki?curid=2613277", "title": "Ignacio Gonz\u00e1lez (schermidore)", "text": "Palmar\u00e8s.\nIn carriera ha conseguito i seguenti risultati:"}
{"id": "2613278", "revid": "15756", "url": "https://it.wikipedia.org/wiki?curid=2613278", "title": "Askersund", "text": "Askersund \u00e8 una citt\u00e0 della Svezia capoluogo dell'omonimo comune, conta 3.937 abitanti e si trova nella contea di \u00d6rebro. La citt\u00e0 si trova nella baia a nord del lago V\u00e4ttern.\nStoria.\nLe origini di Askersund risalgono al XIV secolo, e nel 1643 ottenne il riconoscimento ufficiale dello status di citt\u00e0 (\"stad\") per Decreto Reale.\nNonostante le sue piccole dimensioni Askersund \u00e8 considerata comunemente una citt\u00e0 per ragioni storiche, nonostante l'Ufficio centrale di statistica svedese definisca oggi una citt\u00e0 come una localit\u00e0 con pi\u00f9 di 10.000 abitanti.\nNel XIX secolo, Askersund fu designata come sito di una delle due fortificazioni aggiuntive della Fortezza di Karlsborg, che si trova su un'isola del lago V\u00e4ttern, ora appartenente al territorio del comune di Karlsborg."}
{"id": "2613281", "revid": "1718925", "url": "https://it.wikipedia.org/wiki?curid=2613281", "title": "Buruscio", "text": "I buruscio o bruscio o hunza o hunzakut sono una popolazione che vive nelle valli pakistane settentrionali di Hunza, Nagar e Yasin. Ci sono anche oltre 300 buruscio a Srinagar, India. In questa zona, prevalentemente costituita da musulmani, si parla il burushaski, una lingua non in relazione, a quanto pare, con nessun'altra Fisicamente sono in parte vicini alle popolazioni dell'Asia orientale; godono di eccezionale longevit\u00e0 e salute.. Ralph Bircher parla di \"lingua hunza\" piuttosto che di burushaski, poich\u00e9 quest'ultima \u00e8 anche la lingua (poco diversificata) dei \"nagir\" e dei pi\u00f9 distanti \"yasin\" che differiscono moltissimo sia per quanto concerne la cultura, gli usi e costumi, che per le condizioni fisiche e ambientali\nIl nome \"Hunza\" era riservato inizialmente al fiume che divideva le popolazioni dei \"buruscio\" da quella dei \"nagir\", mentre l'etnonimo \"hunza\" viene attribuito ai \"buruscio\" dalle popolazioni limitrofe\nFino al 1974 gli hunzakut avevano un proprio governo, di tipo monarchico, il principato di Hunza che comprendeva anche i wakhi e degli shina. I wakhi abitano nella parte superiore della valle dello Hunza, localmente chiamata Gojal, nonch\u00e9 nelle regioni confinanti situate in Cina, Tagikistan e Afghanistan, e anche a Gizar e nel distretto di Chitral del Pakistan. La popolazione parlante lo shina vive nella parte meridionale della valle dell'Hunza. Essi provengono da Chilas, Gilgit, e altre aree pakistane di lingua shina.\nGli hunza erano governati da un \"mir\"; il loro capoluogo era Baltit conosciuta anche come Karimabad. Lo stato principesco di Hunza venne abolito il 25 settembre del 1974.\nLingua.\nLa lingua hunza attualmente resta ancora senza possibilit\u00e0 di essere collegata ad altre lingue limitrofe e non, esistenti o estinte. Secondo Lorimer questa lingua si \u00e8 evoluta separatamente da almeno 5000 anni a questa parte e comunque lo stesso linguista ammette di non essere riuscito nemmeno a completare un sufficiente vocabolario nei suoi 15 mesi di permanenza, aggiungendo inoltre che avrebbe avuto bisogno di almeno altri dieci anni per poterlo fare.\nReligione.\nAppartenenti formalmente alla corrente musulmana degli ismailiti, gli hunza, come osservava Lorimer, sono molto diversi dagli stessi popoli limitrofi, non avendo nessuna pratica che si manifesti esteriormente, n\u00e9 rituali, n\u00e9 preghiere, n\u00e9 templi, oggetti di venerazione o pellegrinaggi, n\u00e9 tantomeno si pu\u00f2 trovare qualche parvenza di mullah o gerarchia religiosa. La religione e la preghiera vengono vissute intimamente. Lo stesso Lorimer racconta che soltanto dopo tre mesi scopr\u00ec per puro caso che un certo contadino, per nulla distinguibile dagli altri, era in realt\u00e0 un \"khalifa\" (prete laico). Non vi \u00e8, almeno apparentemente, traccia di superstizione, n\u00e9 di credenze riguardanti il malocchio, la magia, come avviene invece per i popoli vicini, dai quali si distinguono ancor pi\u00f9 per il fatto che le donne non portano il velo ed hanno parit\u00e0 di diritti.\nUsi e costumi, arte e letteratura.\nGli hunza sono soliti festeggiare i grandi eventi nel giorno del solstizio d'inverno con danze e musica eseguita dai \"b\u00e9richo\", musicisti di origine indiana. L'arte, come la letteratura, \u00e8 pressoch\u00e9 assente. Come in ogni civilt\u00e0 contadina, ci sono diverse festivit\u00e0 e riti propiziatori legati alla semina e al raccolto, come quella che si celebra il 6 febbraio per la semina dell'orzo. Non manca il carnevale, che si celebra all'inizio di febbraio. Gli hunza sono inoltre degli appassionati e abili giocatori di polo.\nGli Hunza e Alessandro Magno.\nLa leggenda riguardante i burusci racconta che essi discendono dal villaggio di Baltir, fondato da un soldato abbandonato dall'armata di Alessandro Magno \u2014 una leggenda che \u00e8 comune a molta parte dell'Afghanistan e Pakistan settentrionale. Tuttavia, l'evidenza genetica sostiene soltanto una componente genetica balcanica tra i pashtun afghani, e non tra i burusci.\nNonostante questa evidenza scientifica, nel 2008 l'Istituto Macedone per le Ricerche Strategiche \"16.9\" organizz\u00f2 un ricevimento del principe hunza Ghazanfar Ali Khan e della principessa Rani Atiqa, considerati discendenti dell'armata di Alessandro. La delegazione hunza venne accolta all'aeroporto di Skopje dal primo ministro Nikola Gruevski, il capo della Chiesa ortodossa macedone, l'arcivescovo Stefano, e dall'allora sindaco di Skopje Trifun Kostovski. "}
{"id": "2613287", "revid": "1605525", "url": "https://it.wikipedia.org/wiki?curid=2613287", "title": "Stella Polare (romanzo)", "text": "Stella Polare \u00e8 un romanzo del 1989 di Martin Cruz Smith, ambientato in Unione Sovietica alla fine degli anni ottanta. \u00c8 il seguito di \"Gorky Park\" e il protagonista \u00e8 l'investigatore moscovita Arkady Renko.\nTrama.\nDopo i fatti narrati nel precedente romanzo Gorky Park, Renko \u00e8 allontanato dal suo lavoro presso la polizia di Mosca ed \u00e8 costretto ad accettare vari lavori in parti remote della Unione Sovietica. Lo troviamo al lavoro su una nave officina nel mare di Bering, coinvolto suo malgrado in un caso di omicidio. La nave sovietica Stella Polare, da cui il nome del romanzo, \u00e8 parte di una joint venture con societ\u00e0 di pesca americane, nella quale i pescherecci americani pescano il pesce e la nave sovietica si occupa della sua lavorazione.\nUna parte importante nel romanzo riveste la sosta prevista della nave nel porto statunitense di Dutch Harbor nelle Isole Aleutine, con un salario extra per i marinai pagato in dollari americani per permettere loro di acquistare merci occidentali come videoregistratori, cassette, radio, ecc.\nQuando il corpo di una componente dell'equipaggio viene ripescato da una rete, Renko viene convinto ad investigare anche contro il parere del commissario politico e di alcuni membri dell'equipaggio che propendono per un suicidio per non mettere a repentaglio la agognata sosta nel porto americano."}
{"id": "2613288", "revid": "599013", "url": "https://it.wikipedia.org/wiki?curid=2613288", "title": "Hristo Etropolski", "text": "\u00c8 il fratello gemello di Vasil Etropolski."}
{"id": "2613289", "revid": "1543377", "url": "https://it.wikipedia.org/wiki?curid=2613289", "title": "National Policing Improvement Agency", "text": "Il National Policing Improvement Agency (NPIA) \u00e8 un non-departmental public body britannico che si occupa della pubblica sicurezza e del supporto per le forze di polizia per quanto riguarda l'Information Technology e l'Information Sharing.\nLa NPIA \u00e8 attiva ufficialmente dall'aprile 2007, sebbene i suoi compiti siano stati svolti da altre agenzia quali Police Information Technology Organisation (PITO), il Centrex, alcuni tipi di Home Office e l'Association of Chief Police Officers"}
{"id": "2613290", "revid": "400694", "url": "https://it.wikipedia.org/wiki?curid=2613290", "title": "Roman Pola\u0144ski", "text": "Biografia.\nOrigini e formazione.\nNasce a Parigi, in Francia, il 18 agosto 1933, figlio di Ryszard Pola\u0144ski (nato Ryszard Liebling), uno scultore e pittore polacco di origine ebraica, e di Bula Katz-Przedborska, una casalinga russa, nata da una famiglia ebraica convertitasi al cattolicesimo quando lei aveva solo 10 anni; entrambi i genitori si dichiaravano agnostici.\nNel 1936, a causa del crescente antisemitismo pericolosamente diffusosi in Francia, i Pola\u0144ski si trasferirono in Polonia, a Cracovia, citt\u00e0 d'origine del padre. In seguito all'invasione nazista della Polonia, Roman e la sua famiglia vennero rinchiusi nel ghetto della citt\u00e0, dal quale egli, tuttavia, riusc\u00ec a fuggire. La madre venne deportata nel campo di sterminio di Auschwitz, dove mor\u00ec, mentre il padre riusc\u00ec invece a sopravvivere al campo di concentramento di Mauthausen.\nPrima di essere deportato, Ryszard organizz\u00f2 il salvataggio di Roman, il quale, nella propria autobiografia, sostiene sarebbe avvenuto mediante il versamento di una consistente somma di denaro ad una famiglia cattolica che avrebbe dovuto tenerlo nascosto. Questa, in seguito, lo \u201ccedette\u201d ad una famiglia di contadini cattolici presso i quali Roman rimase fino alla liberazione della Polonia ad opera dell'Armata Rossa. Per questo motivo il futuro regista dichiar\u00f2 di essere stato cattolico tra i 10 e i 15 anni di et\u00e0, abbandonando successivamente ogni fede e dichiarandosi ateo.\nLe prime opere in Polonia.\nAl termine della guerra, Pola\u0144ski studi\u00f2 recitazione, teatro e regia presso la Scuola di Cinema di \u0141\u00f3d\u017a, dove si diplom\u00f2 nel 1959. La sua prima esperienza nel mondo del cinema fu la sua interpretazione nel film \"Generazione\" di Andrzej Wajda nel 1955. In questo periodo lavor\u00f2 molto come attore per la radio e in alcuni film, tra i quali \"Lotna\", \"Mago innocente\" e \"Samson\".\nCome regista debutt\u00f2 nel 1955 con \"Rower\", un cortometraggio semi-autobiografico di cui era anche protagonista: il film narra la storia di un appassionato di ciclismo che segue un presunto venditore di biciclette in un luogo isolato, per essere da questi malmenato e derubato. L'episodio avvenne realmente con lo stesso Pola\u0144ski come vittima, ma con un finale differente: il criminale infatti venne arrestato dalla polizia dopo avere lasciato Pola\u0144ski col cranio fratturato, quindi fu giustiziato per tre precedenti omicidi. Diversi cortometraggi fatti durante gli studi attirarono su di lui l'attenzione. Sempre nel 1959, sposa l'attrice Barbara Lass, dalla quale divorzier\u00e0 nel 1962.\nDopo il progetto mai realizzato di un documentario sui cimiteri polacchi, il suo primo lungometraggio in veste di regista \u00e8 del 1962: \"Il coltello nell'acqua\", il primo film polacco di un certo livello a non avere per tema la guerra. Questo film contiene gi\u00e0 molte delle tematiche oscure e claustrofobiche che avrebbero segnato la carriera successiva del giovane regista, oltre a un profondo pessimismo nei confronti delle relazioni umane, e una riflessione sull'invidia dello stato sociale e sulla gelosia. Nonostante non fosse stato apprezzato dalla Polonia comunista a causa dell'assenza di redenzione sociale, il film godette di un ampio successo commerciale e di critica nei cinema occidentali, sino ad ottenere la candidatura al premio Oscar al miglior film straniero, la prima nella carriera di Pola\u0144ski.\nI soggiorni in Francia, Gran Bretagna e le collaborazioni con G\u00e9rard Brach.\nPola\u0144ski aveva gi\u00e0 realizzato in Francia un paio di cortometraggi nel 1961, ma fu soltanto nel 1963 che decise di lasciare definitivamente la Polonia comunista ed emigrarvi. Qui contribu\u00ec con un segmento (\"Il fiume di diamanti\") al film collettivo \"Le pi\u00f9 belle truffe del mondo\", scontrandosi comunque con la scarsa volont\u00e0 dell'industria cinematografica francese a supportare un regista straniero (seppur nato sul suolo francese). Presto emigr\u00f2 dunque in Gran Bretagna dove inizi\u00f2 la sua fruttuosa collaborazione con lo sceneggiatore francese G\u00e9rard Brach con tre film: \"Repulsione\" (1965), \"Cul-de-sac\" (1966) e \"Per favore, non mordermi sul collo!\" (1967).\n\"Repulsione\" \u00e8 un horror psicologico con protagoniste Catherine Deneuve e Yvonne Furneaux, chiaramente influenzato dal cinema surrealista di Luis Bu\u00f1uel e Jean Cocteau e dagli horror anni cinquanta di Henri-Georges Clouzot e Alfred Hitchcock (\"Psyco\" in particolare). \"Cul-de-sac\" \u00e8 una tragicommedia nichilista il cui tono generale \u00e8 molto debitore al teatro di Samuel Beckett (\"Aspettando Godot\") e Harold Pinter (\"il compleanno\").\n\"Per favore non mordermi sul collo\" \u00e8 una parodia dei film di vampiri della Hammer Film Productions. In questo film il ruolo di coprotagonista \u00e8 affidato a Sharon Tate, che nel 1968 sarebbe diventata la sua seconda moglie.\nIl soggiorno negli USA e l'eccidio di Cielo Drive.\nNel 1968 si trasfer\u00ec negli Stati Uniti, dove gir\u00f2 uno dei suoi film pi\u00f9 noti: \"Rosemary's Baby\", basato sull'omonimo romanzo di Ira Levin e con protagonisti Mia Farrow e John Cassavetes. Un film a met\u00e0 strada tra il thriller e l'horror, racconta la storia di Rosemary, giovane e innocente donna, il cui marito concede che sia ingravidata dal diavolo in cambio di una carriera di successo. L'adattamento del romanzo per lo schermo vale al regista una seconda candidatura all'Oscar.\nIl 1969 \u00e8 probabilmente il peggiore anno nella vita del regista. Dapprima perde la vita per un incidente sciistico il compositore Krzysztof Komeda, le cui musiche sono presenti in quasi tutti i film di Pola\u0144ski (con l'eccezione di \"Repulsione\") fino a \"Rosemary's Baby\". Quindi il 9 agosto, mentre il regista si trovava a Londra, la setta di Charles Manson fece irruzione nella villa 10050 Cielo Drive, a Los Angeles, dove la moglie Sharon Tate, all'ottavo mese di gravidanza, stava passando una serata con alcuni amici. Furono brutalmente uccisi lei, Wojciech Frykowski, Abigail Folger, Jay Sebring e Steven Parent.\nQuesta vicenda lo sconvolse, creandogli sensi di colpa e rallentando la sua produzione. Il suo primo lavoro dopo l'accaduto fu un cupo e violento adattamento della tragedia di Shakespeare \"Macbeth\" (1971), con protagonista Jon Finch. Filmato nel parco nazionale di Snowdonia, nel Galles, il film ebbe grossi problemi di budget e molti critici furono turbati dalla messa in scena disturbante dell'opera.\nIl film successivo \"Che?\" lo vede collaborare nuovamente con G\u00e9rard Brach e viene girato ad Amalfi nella villa di Carlo Ponti e con protagonisti Marcello Mastroianni e Sydne Rome, \u00e8 un adattamento molto libero de \"Le avventure di Alice nel Paese delle Meraviglie\" di Lewis Carroll, una commedia dell'assurdo che deve molto al cinema di Roger Vadim. Al 1974 risale un suo altro enorme successo, ovvero \"Chinatown\", pellicola che ottenne undici candidature all'Oscar e sembr\u00f2 avviarlo verso una promettente carriera a Hollywood. Il film \u00e8 una \"detective story\" con atmosfere fumose nello stile di Raymond Chandler, magistralmente interpretato da Jack Nicholson e Faye Dunaway (entrambi nominati all'Oscar).\nIl ritorno in Europa.\nIl successo di \"Chinatown\" sembrava avere lanciato il regista verso una brillante carriera hollywoodiana, ma Pola\u0144ski prefer\u00ec tornare in Francia per girare\" L'inquilino del terzo piano\" (1976), di cui \u00e8 anche protagonista, e chiudere cos\u00ec la cosiddetta \"Trilogia dell'appartamento\", iniziata 11 anni prima con \"Repulsione\" e proseguita con \"Rosemary's baby\".\nA seguire gir\u00f2 \"Tess\" (1979), tratto dal romanzo \"Tess dei d'Urberville\" che la moglie Sharon Tate lasci\u00f2 sul suo comodino poco prima di morire, annotando sulla terza di copertina che sarebbe potuto essere un buon film. Instaura in questo periodo una relazione con la giovane protagonista della pellicola, Nastassja Kinski. Nonostante la dispendiosa produzione e la lunga durata, \"Tess\" si rivela un buon successo di critica e pubblico, e Pola\u0144ski si aggiudica il Premio C\u00e9sar per Miglior Film e Miglior Regia, oltre che le nomination all'Oscar al miglior regista e al miglior film (rispettivamente la seconda e la quarta nella carriera di Pola\u0144ski). Nei successivi sette anni, Pola\u0144ski realizza il flop \"Pirati\" (1986), con Walter Matthau, desiderando omaggiare i film di cappa e spada con Errol Flynn, mito della sua infanzia. Dopo \"Pirati\" \u00e8 la volta di \"Frantic\" (1988), un angosciante thriller parigino con protagonista Harrison Ford e l'attrice e modella Emmanuelle Seigner, che sarebbe poi diventata la nuova moglie di Pola\u0144ski, oltre a recitare in diverse sue pellicole successive. Dal loro matrimonio nacquero due figli, nel 1993 e nel 1998.\n\u00c8 infatti Emmanuelle Seigner protagonista del thriller erotico \"Luna di fiele\" (1992), un film ambientato su una barca (in questo caso una nave da crociera), che indaga i rapporti di coppia, come gi\u00e0 succedeva in \"Il coltello sull'acqua\". In questo periodo \u00e8 da segnalare anche la sua interpretazione del commissario di polizia nel film \"Una pura formalit\u00e0\" (1994) di Giuseppe Tornatore, in cui si divide la scena con G\u00e9rard Depardieu e Sergio Rubini. Nello stesso anno, ma stavolta solo come regista, firma un'altra opera gestita solo da un pugno di attori, ovvero \"La morte e la fanciulla\" con Sigourney Weaver e Ben Kingsley, che narra del complesso rapporto fra un aguzzino di un non meglio identificato regime militare sudamericano e la sua vittima. Nel 1996 cura la regia del videoclip de \"Gli angeli\" di Vasco Rossi, e il 1997 \u00e8 l'anno in cui il regista ritorna a occuparsi del teatro, dirigendo a Vienna \"Tanz der Vampire\", adattamento sul palcoscenico del suo \"Per favore, non mordermi sul collo!\", replicandolo poi con successo a Stoccarda, Amburgo e Berlino. Nel 1999 ha l'occasione di lavorare con un'altra stella hollywoodiana, ovvero Johnny Depp nel film \"La nona porta\".\nI successi degli anni 2000.\nIl culmine della sua carriera si \u00e8 avuto con il film \"Il pianista\", con il quale il regista ha ottenuto la Palma d'oro al Festival di Cannes nel 2002 e l'Oscar nel 2003. Il film \u00e8 basato sull'autobiografia del pianista ebreo/polacco W\u0142adys\u0142aw Szpilman, che ha diversi punti in comune con la storia personale di Pola\u0144ski: anche lui infatti sopravvisse a un ghetto polacco e ai campi di concentramento dove la sua famiglia perse la vita. Nella parte di W\u0142adys\u0142aw Szpilman spicca Adrien Brody. Non potendo il regista andare a Los Angeles a ritirare il premio Oscar di persona a causa del mandato di cattura ancora pendente sulla sua testa, la statuetta venne consegnata durante la cerimonia a Harrison Ford, il quale aveva recitato per Pola\u0144ski in \"Frantic\".\nNel 2005 ha girato un nuovo adattamento di \"Oliver Twist\", il famoso romanzo di Charles Dickens. Nel 2009 viene arrestato in Svizzera mentre si recava al Zurigo Film Festival per ritirare un premio. Pola\u0144ski terminer\u00e0 dal carcere l'adattamento cinematografico de \"Il ghostwriter\" di Robert Harris, con protagonisti Ewan McGregor e Pierce Brosnan.\nNel 2011 ha diretto il film \"Carnage\", presentato al 68\u00ba Festival del cinema di Venezia. Nel 2013 dirige \"Venere in pelliccia\" (adattamento dell'omonimo testo teatrale del drammaturgo statunitense David Ives, ispirato a sua volta all'omonimo romanzo dello scrittore austriaco Leopold von Sacher-Masoch), che partecipa al Festival di Cannes. Nel 2017 gira \"Quello che non so di lei\".\nIl 3 marzo 2018, in seguito alle accuse di violenza sessuale, Pola\u0144ski \u00e8 escluso dall'Accademia degli Oscar e il 25 agosto 2020 la corte di Los Angeles respinge il ricorso presentato da Roman Pola\u0144ski contro la sua espulsione.\nCarriera dopo il \"movimento #MeToo\".\nNel 2019, alla 76\u00ba Festival del cinema di Venezia, \u00e8 in concorso il suo film sull'affare Dreyfus, \"L'ufficiale e la spia\". La presidente della giuria, Lucrecia Martel, contesta la presenza del film dicendo: \"Non separo l'uomo dall'opera\". Dopo quest'accusa i produttori hanno minacciato di ritirare l'opera dal concorso. Pola\u0144ski, interrogato al proposito, risponde: \"Perch\u00e9 non reagisco? Perch\u00e9 sarebbe come combattere contro i mulini a vento\" e si paragona al protagonista della storia, Alfred Dreyfus, il capitano ebreo dello stato maggiore francese condannato per alto tradimento, accusa poi rivelatasi falsa. Pola\u0144ski \u00e8 assente alla presentazione del film, probabilmente per evitare una possibile estradizione negli Stati Uniti, visto che figura sempre nella \"lista rossa\" (\"Red Notice\") delle persone ricercate dall'Interpol per violenza sessuale contro una minorenne. Pola\u0144ski vuole presentare il suo film alla scuola del cinema di \u0141\u00f3d\u017a della quale \u00e8 stato allievo (in Polonia non rischia di essere estradato, essendo cittadino polacco), ma una petizione firmata da un centinaio di persone domanda che sia annullato l'evento perch\u00e9 \u00abLa scuola del cinema, come ogni altro istituto d'educazione, dovrebbe essere un luogo dove i comportamenti sessuali violenti devono essere condannati, poich\u00e9 Pola\u0144ski \u00e8 accusato di almeno cinque comportamenti del genere. La pi\u00f9 giovane delle vittime aveva dieci anni. \u00bb. Per finire Pola\u0144ski rinuncia al viaggio a \u0141\u00f3d\u017a.\nNel 2020 il suo film sull'affare Dreyfus \u00e8 in lizza per 12 categorie del premio C\u00e9sar e il presidente dell'Accademia dei C\u00e9sar, Alain Terzian, interpellato sul record di nomination per Pola\u0144ski, ha risposto che \"non \u00e8 un'istanza che deve assumere posizioni morali\". A pochi giorni dalla cerimonia prevista a Parigi \u00e8 stato pubblicato su \"Le Monde\" un appello firmato da oltre quattrocento attori, registi, autori ed esponenti del cinema che denuncia una \"gestione opaca ed elitista\" del premio e i suoi vertici si sono dimessi in blocco. La vigilia, dopo la decisione di un gruppo di femministe di manifestare contro le 12 nomination per il suo film sull'affare Dreyfus, Pola\u0144ski annuncia all\"'Agence France-Presse\" che non parteciper\u00e0 alla cerimonia, mentre prima della cerimonia il ministro francese della cultura Franck Riester dichiara: \"Premiare \"L'ufficiale e la spia\" come migliore film sarebbe comprensibile, meno accettabile invece dare a Pola\u0144ski il premio di miglior regista.\".\nPer finire, il film ha avuto, tra le proteste, tre C\u00e9sar (miglior regia, adattamento, costumi), i primi due dei quali a Pola\u0144ski.. Fra le altre, l'attrice Ad\u00e8le Haenel, candidata come miglior attrice per \"Ritratto della giovane in fiamme,\" \u00e8 uscita rumorosamente dalla sala esclamando: \u00ab\"Vergogna!\"\u00bb, mentre Florence Foresti, che pure presentava la cerimonia, non si \u00e8 presentata sul palco per consegnargli il premio al miglior regista ed \u00e8 stata sostituita all'ultimo momento da Sandrine Kiberlain. Il giorno dopo, un direttore di casting francese, Olivier Carbone, con un post su Facebook preannuncia alla Haenel \"omert\u00e0\" e una \"carriera finita ben meritata\".\nIl 14 settembre 2020 Pola\u0144ski \u00e8 entrato \"d'ufficio\" come \"membro storico\" tra i 182 membri della nuova assemblea generale dell'Accademia dei C\u00e9sar (\"Acad\u00e9mie des arts et techniques du cin\u00e9ma\"). Secondo la presidente Margaret Menegoz: \"\u00c8 stato semplicemente applicato l'attuale statuto\".\nVicende giudiziarie.\nAccuse di molestie sessuali.\nNel 1977, Pola\u0144ski venne accusato a Los Angeles di \"violenza sessuale con l'ausilio di sostanze stupefacenti\" ai danni di una ragazzina di tredici anni e undici mesi, Samantha Geimer, modella, figlia di una conduttrice televisiva; il fatto avvenne nella villa di Jack Nicholson. L'accusa comprendeva in tutto sei capi d'imputazione. Il procedimento di accusa si svolse con grande attenzione da parte della pubblica opinione. L'avvocato della ragazzina, al fine di proteggere la sua assistita, propose, in sede di procedimento preliminare, un patteggiamento (\"plea bargain\"), in modo che la minorenne non dovesse deporre pubblicamente davanti al tribunale. Il Pubblico Ministero si dichiar\u00f2 d'accordo, come anche il difensore di Pola\u0144ski, cos\u00ec che l'accusa venne ridotta al solo capo di \"rapporto sessuale extramatrimoniale con persona minorenne\", del quale Pola\u0144ski si dichiar\u00f2 colpevole. Il giudice riconobbe che non c'era stata alcuna violenza sessuale, ma solo il fatto che Pola\u0144ski avesse approfittato di una minorenne, compiendo un atto sessuale non lecito, ma non uno stupro. A causa dell'et\u00e0 della vittima, fu prescritta ai sensi di legge una perizia psichiatrica del reo, per la quale Pola\u0144ski fu mandato per 90 giorni nella prigione di Stato californiana a Chino. Dopo 42 giorni Pola\u0144ski venne rilasciato anticipatamente con una valutazione che consigliava una pena detentiva con la condizionale, quindi senza pi\u00f9 detenzione. Quando emerse che il giudice non avrebbe seguito la proposta, il regista dagli Stati Uniti fugg\u00ec a Londra. Poco dopo si trasfer\u00ec a Parigi per evitare l'estradizione da parte del Regno Unito. Da allora evita l'ingresso negli Stati Uniti, nonch\u00e9 negli stati dai quali pu\u00f2 temere l'estradizione. Dato che dal 1975 possiede la cittadinanza francese, non pu\u00f2 essere estradato dalla Francia agli Stati Uniti. La vittima, Samantha Geimer, ha detto di non avere risentimento verso Pola\u0144ski e di volere che il caso sia chiuso definitivamente senza ulteriori condanne per il regista.\nPola\u0144ski figura nella \"lista rossa\" (\"red notice\") delle persone ricercate dall'Interpol dal 2005; nel 2009, a seguito dell'arresto e poi del rilascio in Svizzera, l'Interpol attraverso una nota ricordava a tutti gli stati membri dell'organizzazione (Francia, Polonia e Svizzera comprese) che la \"red notice\" o \"avviso di ricerca internazionale\" \u00e8 sempre valida e che in quanto membri dell'organizzazione devono adoperarsi per farla rispettare.\nL'8 novembre 2019 la francese Valentine Monnier accusa Pola\u0144ski di averla brutalmente violentata nel 1975, quando aveva 18 anni, nel suo chalet di Gstaad; ma dopo 44 anni il fatto, che non \u00e8 mai stato denunciato, \u00e8 prescritto e la giustizia non pu\u00f2 intervenire, come fa notare l'avvocato di Pola\u0144ski, che deplora la pubblicazione dell'accusa alla vigilia della proiezione in Francia del suo ultimo film sull'affare Dreyfus. La societ\u00e0 francese degli autori di cinema ha proposto nuove regole per i membri condannati per violenza sessuale e l'uscita del film in Francia \u00e8 stata contestata e annullata a Parigi e a Rennes in seguito a delle proteste femministe.\nIn un'intervista al \"Corriere della Sera\", dove si ricorda che nel corso degli anni cinque donne lo hanno accusato di violenza sessuale, Pola\u0144ski dichiara: \"A ogni mio film succede qualcosa di simile a quello che \u00e8 successo nei giorni scorsi. Dichiarazioni e accuse che finiscono per creare una palla di neve che rotola e si ingrandisce sempre pi\u00f9. Ogni volta c'\u00e8 qualcuno che mi rimprovera qualcosa. Finora non ho parlato, ma sono la sola persona che pu\u00f2 farlo e lo far\u00f2 al pi\u00f9 presto.\". In un'intervista a \"Paris Match\" del 5 dicembre 2019, Pola\u0144ski nega le accuse di Valentine Monnier e accusa i media di volerlo trasformare in un mostro.\nGli arresti e le condanne.\nGli Stati Uniti rifiutarono qualsiasi tipo di accordo. Nel 2008 la regista Marina Zenovich, nel proprio documentario \"Roman Polanski: Wanted and Desired\", parl\u00f2 di un presunto conflitto di interessi da parte del giudice nei confronti di Pola\u0144ski. Gli avvocati del regista ricorsero quindi contro la sentenza, ma non ottennero n\u00e9 l'archiviazione del procedimento n\u00e9 l'assegnazione del processo a un tribunale fuori da Los Angeles; inoltre, secondo il tribunale, Pola\u0144ski avrebbe dovuto partecipare di persona al processo, cosa che per\u00f2 evit\u00f2 per scampare al prevedibile arresto.\nIl 26 settembre 2009 Pola\u0144ski venne arrestato all'aeroporto di Zurigo-Kloten sulla base di un mandato di cattura internazionale emesso nel 2005 su richiesta delle autorit\u00e0 giudiziarie statunitensi (negli Stati Uniti un mandato di cattura esiste fin dal 1978). Il regista si era recato in Svizzera per ricevere al Zurigo Film Festival un premio alla carriera. Gli Stati Uniti avevano preventivamente fatto formale domanda di estradizione. Il 25 novembre 2009 il Tribunale penale federale a Bellinzona, dopo due mesi di prigione, ha accolto un ricorso di Pola\u0144ski, commutando la pena da detenzione in carcere all'arresto domiciliare elettronicamente controllato e disponendo, come ulteriore misura di garanzia, il ritiro dei documenti d'identit\u00e0 e una cauzione di 4,5 milioni di franchi svizzeri.\nIn seguito all'arresto si sono registrate numerose reazioni pubbliche da parte di artisti e politici, in particolare in Francia (petizione di \"La R\u00e8gle du jeu\", con Isabelle Adjani, Paul Auster, Louis Garrel, Isabelle Huppert, Milan Kundera, Bernard-Henri L\u00e9vy, Salman Rushdie, Jean-Pierre Thiollet e Elsa Zylberstein) e in Polonia. Politici come Fr\u00e9d\u00e9ric Mitterrand (ministro francese della cultura) e Rados\u0142aw Sikorski (ministro degli esteri polacco) si sono pronunciati in modo negativo a proposito dell'arresto e noti registi come Woody Allen, Pedro Almod\u00f3var e Martin Scorsese hanno firmato una petizione a favore della liberazione di Pola\u0144ski. In reazione a queste, si sono sollevate delle voci\u00a0\u2013 tra le quali quelle del regista Luc Besson, del presidente del Consiglio dei ministri polacco Donald Tusk, del filosofo Michel Onfray, del giornalista Christopher Hitchens e dell'esponente dei Verdi europei Daniel Cohn-Bendit \u2013 che hanno sottolineato i princ\u00ecpi dell'uguaglianza davanti alla legge e dell'indipendenza della giustizia.\nIl 12 luglio 2010 le autorit\u00e0 elvetiche, in considerazione di un vizio di forma, hanno negato l'estradizione del regista negli Stati Uniti, revocandogli anche gli arresti domiciliari e il braccialetto elettronico. Ha cos\u00ec commentato la ministra svizzera di Giustizia e Polizia, Eveline Widmer-Schlumpf: \u00abNemmeno dopo intensi accertamenti \u00e8 stato possibile escludere con la necessaria certezza la presenza di un vizio nella domanda di estradizione statunitense. Se fosse confermato che Pola\u0144ski ha effettivamente scontato l'intera pena (42 giorni di detenzione, all'epoca dei fatti, in un reparto psichiatrico del carcere di massima sicurezza di Chino) la richiesta di estradizione americana e, di conseguenza, la procedura di estradizione sarebbero prive di fondamento\u00bb. Nel 2011, recatosi nuovamente al Zurigo Film Festival, Pola\u0144ski ha assistito all'anteprima della proiezione del documentario su di lui, \"\", in cui, tra l'altro, chiede scusa pubblicamente alla Geimer per la prima volta.\nIl 30 ottobre 2015 il tribunale di Cracovia ha rifiutato una richiesta di estradizione di Pola\u0144ski da parte degli Stati Uniti dopo che il regista era stato avvistato all'inaugurazione del Museo di Storia degli ebrei polacchi a Varsavia. Il no definitivo della magistratura polacca \u00e8 arrivato poco dopo l'una mentre l'aereo di Pola\u0144ski stava per decollare in direzione di Parigi. Le autorit\u00e0 polacche avevano chiesto i documenti relativi alla precedente procedura di estradizione in Svizzera. Il tribunale si \u00e8 limitato a una valutazione procedurale senza verificare se il reato \u00e8 stato commesso. Il reato di Pola\u0144ski sarebbe comunque caduto in prescrizione secondo i tempi della legge polacca.\nIl 6 dicembre 2016 la Corte suprema polacca conferma il rifiuto dell'estradizione negli Stati Uniti qualora il regista dovesse entrare in Polonia.\nIl 17 dicembre 2021 un'inchiesta di Catherine Balle sul giornale \"Le Parisien\" rivela che una testimone oculare conferma l'accusa di stupro contro Pola\u0144ski da parte dell'attrice Charlotte Lewis.\nDoppiatori italiani.\nHa doppiato se stesso nei film \"Che?\" e \"L'inquilino del terzo piano\", mentre nel film \"Caos calmo\" recita in italiano."}
{"id": "2613291", "revid": "180202", "url": "https://it.wikipedia.org/wiki?curid=2613291", "title": "NPIA", "text": ""}
{"id": "2613293", "revid": "1543377", "url": "https://it.wikipedia.org/wiki?curid=2613293", "title": "Fr\u00e9d\u00e9ric Mitterrand", "text": "Famiglia e vita privata.\n\u00c8 nipote di Fran\u00e7ois Mitterrand: suo padre, Robert Mitterrand (Jarnac, 22 settembre 1915 - Parigi, 9 settembre 2002), \u00e8 uno dei sette fratelli dell'ex presidente della Repubblica. Ingegnere, industriale e uomo d'affari, Robert Mitterrand \u00e8 direttore di gabinetto del fratello quando quest'ultimo \u00e8 ministro per i Reduci e le vittime di guerra (1947-1948) e segretario di Stato all'informazione (1948-1949) in alcuni governi della Quarta Repubblica francese. Sua madre, \u00c9dith Cahier (Fontainebleau, 20 novembre 1920-\u00c9vian, 11 agosto 2014), \u00e8 una nipote acquisita di Eug\u00e8ne Deloncle.\nFr\u00e9d\u00e9ric \u00e8 il terzo di tre fratelli (dal secondo matrimonio con Arlette Paris, Robert Mitterrand avr\u00e0 un quarto figlio). Cresce in un ambiente alto-borghese, ma la sua infanzia non pu\u00f2 dirsi felice. \u00c8 affidato, infatti, a una governante che lo sottopone di nascosto ai genitori a ogni genere di violenze fisiche e psicologiche. Per dieci anni, il ragazzo subisce il trattamento brutale in silenzio, ma l'esperienza traumatica lascia in lui delle cicatrici profonde.\nOmosessuale dichiarato, per sua stessa scelta non ha mai avuto relazioni sentimentali. Nell'ottobre del 2009 \u00e8 chiamato in causa da Marine Le Pen a causa delle rivelazioni contenute in un libro vagamente autobiografico uscito cinque anni prima, nel quale si evocano rapporti a pagamento in Thailandia.\nFr\u00e9d\u00e9ric Mitterrand ha cresciuto tre ragazzi come se fossero suoi figli, senza tuttavia avere la possibilit\u00e0 di adottarli, in quanto non sposato, anche se ha dato loro il suo cognome una volta maggiorenni. Il pi\u00f9 grande, Sa\u00efd Kasmi-Mitterrand (nato il 19 febbraio 1976 ad Hammamet), \u00e8 produttore e regista; il secondo, Jihed Gasmi-Mitterrand, \u00e8 nato il 15 dicembre 1990.\nDopo aver vissuto tra Parigi e Hammamet, dall'estate 2008 al 23 giugno 2009 ha abitato a Roma. Dopo la sua nomina a ministro della cultura e della comunicazione si \u00e8 ristabilito a Parigi.\nAttivit\u00e0 professionale.\nStudi.\nSi laurea in storia e geografia all'Universit\u00e0 di e si specializza all'Institut d'\u00e9tudes politiques (\"Sciences-Po\") di Parigi. Dal 1968 al 1971 insegna economia, storia e geografia all'\u00c9cole active bilingue Jeannine Manuel (EABJM) di Parigi.\nAttivit\u00e0 cinematografica.\nSi avvicina al cinema giovanissimo interpretando, con lo pseudonimo di Fr\u00e9d\u00e9ric Robert, \"Fortunat\" (uscito in Italia con il titolo \"SS operazione Fortunat\"), un film del 1960 di Alex Joff\u00e9. Dal 1971 al 1986 ha gestito a Parigi una catena di cinema \"d'essai\" (le sale sono ancora in attivit\u00e0 anche se hanno cambiato da tempo nome e gestione). Nel 1978 \u00e8 critico cinematografico de \"J'informe\", effimero quotidiano vicino all'esponente centrista Joseph Fontanet.\nHa realizzato i film, film-opera o documentari \"Lettres d'amour en Somalie\" (1981), \"Les Lumi\u00e8res de Lausanne\" (1982), \"Paris vu par, vingt ans apr\u00e8s\" (1984), \"Rapho, histoire d'une famille\" (1987), \"Jazz\" (1988), \"Madame Butterfly\" (1995), \"Fairouz\" (1998), \"Tunis chante et danse\" (2002), \"Je suis la Folle de Brejnev\" (2001) \"La d\u00e9livrance de Tolsto\u00ef\" (2003).\nAttivit\u00e0 televisiva e radiofonica.\nDal 1981 al 1994 ha lavorato intensamente per Antenne 2 - poi divenuta France 2 - producendo e realizzando delle serie di documentari televisivi dedicati alle dinastie reali e imperiali europee, ai personaggi storici e ai divi del XX secolo, alcuni dei quali disponibili in DVD. Ha anche condotto numerosi programmi televisivi e alcune cerimonie di premiazione come quella per l'assegnazione del Premio C\u00e9sar.\nDal 2003 al 2004 \u00e8 stato anche direttore generale con l'incarico della programmazione del canale satellitare TV5 destinato ai paesi francofoni.\nIn quanto omosessuale ha collaborato con l'emittente televisiva a tematica LGBT francese Pink TV.\nDal 1997 al 2006 conduce un programma letterario sull'emittente radiofonica Europe 1, e dal 2002 al 2006 un programma d'interviste su France-Culture.\nAttivit\u00e0 letteraria, giornalistica e culturale.\nFr\u00e9d\u00e9ric Mitterrand \u00e8 autore di numerosi libri, fra cui i romanzi \"La mauvaise vie\" (2005) e \"Le Festival de Cannes\" (2006). La sua ultima opera \u00e8 \"La r\u00e9cr\u00e9ation\" (Robert Laffont 2013), nella quale torna a ripercorrere i quasi tre anni trascorsi alla guida del ministero della cultura e della comunicazione.\nHa collaborato per i periodici \"T\u00e9l\u00e9-Poche\" e \"T\u00eatu\".\nDal 1996 al 2002 \u00e8 commissario generale della Saison Tunisienne, dell'Ann\u00e9e du Maroc e dell'Ann\u00e9e Tch\u00e8que in Francia.\nDal 1998 al 2000 \u00e8 a capo della commissione Fondi per il Sud del Centre national de la cin\u00e9matographie di Parigi.\nCommissario della mostra \"Les ann\u00e9es Grace Kelly - Princesse de Monaco\" che si \u00e8 tenuta al Grimaldi Forum di Monaco dal 12 luglio al 23 settembre 2007 e all'H\u00f4tel de Ville di Parigi dal 10 giugno al 16 agosto 2008. Dal 16 ottobre 2009 al 28 febbraio 2010 la mostra si \u00e8 tenuta a Roma presso la Fondazione Memmo - Palazzo Ruspoli.\nDal 2007 \u00e8 membro della giuria del premio letterario M\u00e9dicis.\nDirettore dell'Accademia di Villa Medici.\nIl 4 giugno 2008 \u00e8 stato nominato dal presidente della R\u00e9pubblica Nicolas Sarkozy direttore dell'Accademia di Francia a Roma, succedendo allo scenografo Richard Peduzzi collocato a riposo per raggiunti limiti d'et\u00e0. Si \u00e8 insediato il 1\u00ba settembre 2008, dopo aver imparato a tempo di record l'italiano.\nMinistro della cultura e della comunicazione.\nFr\u00e9d\u00e9ric Mitterrand \u00e8 stato per quasi tre anni ministro della cultura e della comunicazione. La sua nomina \u00e8 ufficialmente annunciata il 23 giugno 2009. Prende il posto di Christine Albanel, in occasione di un ampio rimpasto del governo Fran\u00e7ois Fillon II. Il 22 giugno a Villa Medici aveva preso congedo dai suoi collaboratori e dai dipendenti dell'Accademia di Francia. Il 6 luglio, \u00e8 tornato a Villa Medici nelle vesti di ministro per un ultimo saluto all'istituzione da lui retta per soli dieci mesi e alla citt\u00e0.\nIl 14 novembre 2010 \u00e8 riconfermato ministro della cultura e della comunicazione nel governo Fran\u00e7ois Fillon III. Il 17 maggio 2012, dopo l'elezione di Fran\u00e7ois Hollande alla Presidenza delle Repubblica e le dimissioni del governo, gli succede la socialista Aur\u00e9lie Filippetti.\nUn anno dopo aver lasciato il governo, Fr\u00e9d\u00e9ric Mitterrand esprime pubblicamente un giudizio durissimo sul suo successore, soprattutto in merito allo \"spoil system\" messo in atto da Aur\u00e9lie Filippetti, che ha visto uscire di scena la maggior parte delle personalit\u00e0 da lui nominate all'epoca in cui era alla guida del ministero della Cultura."}
{"id": "2613296", "revid": "92723", "url": "https://it.wikipedia.org/wiki?curid=2613296", "title": "Vasil Etropolski", "text": "\u00c8 il fratello gemello di Hristo Etropolski."}
{"id": "2613297", "revid": "352448", "url": "https://it.wikipedia.org/wiki?curid=2613297", "title": "Hunza (popolo)", "text": ""}
{"id": "2613298", "revid": "1305772", "url": "https://it.wikipedia.org/wiki?curid=2613298", "title": "Politzer", "text": ""}
{"id": "2613299", "revid": "352448", "url": "https://it.wikipedia.org/wiki?curid=2613299", "title": "Bruscio", "text": ""}
{"id": "2613301", "revid": "352448", "url": "https://it.wikipedia.org/wiki?curid=2613301", "title": "Hunzakut", "text": ""}
{"id": "2613302", "revid": "599013", "url": "https://it.wikipedia.org/wiki?curid=2613302", "title": "Klaus Kotzmann", "text": ""}
{"id": "2613303", "revid": "599013", "url": "https://it.wikipedia.org/wiki?curid=2613303", "title": "Diego Bombassei", "text": "Iniziata la sua carriera sportiva con il Curling Club Auros, sempre di Auronzo di Cadore, vise tre titoli italiani tra il 1993 e il 1996 insieme a Valter Bombassei, Davide Zandegiacomo e l'olimpionico Gianpaolo Zandegiacomo. La squadra rimase pressoch\u00e9 inalterata per pi\u00f9 di dieci anni, ed entr\u00f2 a far parte della nazionale ottenendo grandi risultati in campo internazionale, grazie anche all'atleta svizzero Claudio Pecha, che \"skippava\" la squadra nazionale.\nA seguito della fusione di tutti i curling club di Auronzo di Cadore nel Curling Club Tre Cime, Diego si ritrov\u00f2 in questo club dove gioca tuttora. In totale Bombassei ha preso parte ad un campionato mondiale di curling disputato a Hamilton, in Canada, nel 1996, ed a sei campionati europei: Leukerbad 1993, Sundsvall 1994, Grindelwald 1995, Copenaghen 1996, Flims 1998 e Grindelwald 2002.\nIl miglior risultato dell'atleta \u00e8 il quarto posto al campionato europeo del 1995 a Grindelwald, campionato in cui l'Italia si piazz\u00f2 al quarto posto. Nella stagione 2008/2009 Diego ha vinto una medaglia di bronzo al Campionato italiano assoluto di curling."}
{"id": "2613307", "revid": "599013", "url": "https://it.wikipedia.org/wiki?curid=2613307", "title": "Hartmuth Behrens", "text": ""}
{"id": "2613308", "revid": "123344323", "url": "https://it.wikipedia.org/wiki?curid=2613308", "title": "Benzidamina", "text": "La benzidamina (o benzidammina) \u00e8 un principio attivo anti-infiammatorio appartenente alla famiglia dei FANS, sottogruppo dei non-acidi. Agisce con due meccanismi: inibendo l'enzima fosfolipasi A2, che degrada i fosfolipidi di membrana per il rilascio di acido arachidonico e, a concentrazioni elevate, anche sulla ciclossigenasi rallentando quindi la conversione dell'acido arachidonico a prostaglandine, principali mediatrici endogene dell'infiammazione e del dolore. A differenza di altri FANS la benzidamina, se utilizzata alle dosi terapeutiche, non inibisce la ciclossigenasi n\u00e9 la lipossigenasi e non sarebbe causa della patologia ulcerosa gastro-duodenale. "}
{"id": "2613309", "revid": "599013", "url": "https://it.wikipedia.org/wiki?curid=2613309", "title": "Jens Howe", "text": ""}
{"id": "2613312", "revid": "1027759", "url": "https://it.wikipedia.org/wiki?curid=2613312", "title": "Clausola rescissoria", "text": "In ambito sportivo, in particolare calcistico, si parla di clausola di recesso (o clausola recessoria) per indicare la possibilit\u00e0 da parte di un atleta di recedere unilateralmente dal contratto con la propria societ\u00e0 sportiva di appartenenza, dietro il pagamento di una determinata cifra. Spesso impropriamente si utilizza il termine clausola rescissoria, mentre in realt\u00e0 la rescissione nel diritto civile italiano non ha nulla a che vedere con il recesso in questione. La rescissione \u00e8 possibile infatti solo per contratto concluso in stato di pericolo oppure per lesione. \nStoria.\nLa clausola recessoria trova fondamento giuridico nell'ordinamento spagnolo all'articolo 16 del Real Decreto n. 1006 del 26 giugno 1985, e pi\u00f9 propriamente va definita come \"clausola di recesso\". Il legislatore spagnolo avvert\u00ec infatti la necessit\u00e0 di armonizzare le esigenze di libert\u00e0 contrattuale dell'atleta professionista con l'interesse della societ\u00e0, indennizzata per il pregiudizio economico provocato dalla risoluzione anticipata del contratto.\nLa finalit\u00e0 originaria della norma fu distorta dopo pochi anni e se ne ebbe prova ad esempio con il trasferimento di Ronaldo dal Barcellona all'Inter. All'epoca la FIFA non ammetteva trasferimenti decisi unilateralmente da giocatori ancora in pendenza di contratto e inoltre considerava la clausola di rescissione valida esclusivamente nell'ordinamento spagnolo e quindi per i soli trasferimenti tra squadre iberiche: pertanto tent\u00f2 di bloccare il trasferimento dell'attaccante, salvo consentire poi il 22 luglio 1997, con una sentenza, il tesseramento del brasiliano da parte dell'Inter con un transfer provvisorio, aggiungendo successivamente, il 9 settembre 1997, un ulteriore indennizzo a favore del Barcellona pari a circa 3 miliardi di lire per la formazione e la promozione del giocatore.\nSuccessivamente, nel 1998 la Commissione europea avvi\u00f2 un'indagine sulle norme FIFA riguardanti i trasferimenti internazionali dei calciatori, a seguito della quale la FIFA il 5 luglio 2001 adott\u00f2 un nuovo regolamento, con l'accordo del sindacato dei calciatori FIFPro, che, tra le altre cose, prevede la possibilit\u00e0 di risoluzione unilaterale del contratto da parte di un giocatore solo al termine di una stagione e previo versamento di un indennizzo finanziario in caso di risoluzione unilaterale.\nDescrizione.\nLa clausola di recesso consiste in una clausola inserita nel contratto tra giocatore e una societ\u00e0 sportiva, che consente al tesserato di sciogliersi anticipatamente dal contratto stesso, previo pagamento di una somma di denaro prefissata.\nLa clausola, solitamente di valore estremamente elevato, viene fissata con il duplice scopo di rendere oneroso lo scioglimento anticipato del contratto (e quindi dissuadere altre societ\u00e0 dall'acquistare il giocatore) e allo stesso tempo generare guadagni ingenti per la societ\u00e0 in caso di vendita del giocatore stesso (recuperando quindi la perdita anticipata delle prestazioni).\nL'utilizzo della denominazione \"rescissione\" \u00e8 impropria, poich\u00e9 tale clausola non ha nulla che fare con l'istituto giuridico della rescissione (che presupporrebbe un'anomalia al momento della conclusione del contratto tale da viziare il consenso), ma riguarda piuttosto il recesso da un contratto. Dal punto di vista giuridico, si tratta pertanto di una \"multa penitenziale\", ovvero la prestazione di un corrispettivo pattuito per il recesso dal rapporto; nel diritto italiano tale istituto \u00e8 previsto dall'articolo 1373, comma 3 del Codice civile.\nNel \"Regolamento sullo status e sui trasferimenti dei calciatori\" della FIFA \u00e8 previsto esplicitamente, all'articolo 17, comma 2, che un contratto tra un calciatore e una societ\u00e0 pu\u00f2 prevedere l'ammontare dell'indennizzo necessario per la risoluzione del contratto senza giusta causa.\nNella pratica, solitamente, il prezzo del recesso viene versato non dal tesserato, ma direttamente dalla nuova societ\u00e0 che intende ingaggiare l'atleta, senza che questa pratica incida per\u00f2 n\u00e9 sull'essenza n\u00e9 sulla struttura del patto."}
{"id": "2613316", "revid": "181699", "url": "https://it.wikipedia.org/wiki?curid=2613316", "title": "Clausola di rescissione", "text": ""}
{"id": "2613325", "revid": "775372", "url": "https://it.wikipedia.org/wiki?curid=2613325", "title": "Pietro Campilli", "text": "Biografia.\nDiplomatosi in ragioneria, si laurea poi in Economia e Commercio. Militante nella FUCI ne presiede il circolo romano. Nel novembre-dicembre 1918 partecipa alla piccola costituente del Partito Popolare Italiano. Nel febbraio seguente \u00e8 tra i principali componenti della direzione romana, da cui \u00e8 estromesso nell'agosto successivo per le sue posizioni ritenute troppo avanzate. \u00c8 consigliere nazionale del PPI nei congressi di Napoli (8- 11 aprile 1920), Venezia (20-23 ottobre 1921) e Torino (12-13 aprile 1923).\nAttivo nel Lazio, soprattutto per quel che riguarda le questioni agricole. Nella campagna elettorale per le elezioni provinciali del 1920, rimane vittima di un attentato. Ciononostante viene eletto consigliere alla Provincia di Roma, dove svolge il ruolo di leader dell'opposizione fino al 1923, allorquando decade dalla carica per lo scioglimento del Consiglio.\nDurante il Fascismo svolge l'attivit\u00e0 d'imprenditore. Dal 1943 partecipa al processo di formazione della Democrazia Cristiana, collaborando all'estensione della parte economica delle \"Idee ricostruttive\" e poi facendo parte del I Consiglio Nazionale (luglio 1944) e della direzione (agosto 1945).\nMembro del comitato economico del CLN, della Consulta Nazionale e della Commissione economica per la Costituente, il 2 giugno 1946 viene eletto all'Assemblea Costituente nella circoscrizione laziale, nella quale verr\u00e0 eletto deputato nel 1948.\nNel luglio 1946 entra nel secondo Ministero De Gasperi come Ministro del commercio con l'estero. Dal febbraio 1947 \u00e8 ministro delle Finanze e del Tesoro nel terzo Governo De Gasperi, con questa carica accompagna il presidente del Consiglio negli USA per trattare il prestito di 100 milioni di dollari dell'Export-import bank.\nDal maggio 1947 fino al 1949 rappresenta l'Italia prima al Comitato di cooperazione economica europea e poi all'OECE.\nNel 1951 \u00e8 dapprima ministro senza portafoglio e poi Ministro dei trasporti nel sesto Governo De Gasperi, nel successivo dicastero De Gasperi ricopre invece la carica di Ministro dell'industria e del commercio.\nDal 1953 al 1958 \u00e8 ministro per la Cassa del Mezzogiorno nei governi: ottavo De Gasperi, Pella, Fanfani, Scelba, Segni e Zoli, ed in alcuni casi ha avuto anche la delega a Presidente per il Comitato dei Ministri per l'esecuzione di opere straordinarie nell'Italia centrale e meridionale.\nDal 1958 al 1959 \u00e8 Presidente della neo-nata Banca europea degli investimenti in Lussemburgo.\nNel 1959 \u00e8 nominato presidente del CNEL, carica che ricopre fino alla morte, nel 1974.\nTra il 1970 e il 1971 presiede la Montedison come soluzione di compromesso fra democristiani e socialisti, ma poi cede il posto a Eugenio Cefis."}
{"id": "2613331", "revid": "729019", "url": "https://it.wikipedia.org/wiki?curid=2613331", "title": "Vittorio Boschet", "text": "Boschet Vittorino ha fatto parte della nazionale italiana di curling con il ruolo di \"'skip' \"ed ha partecipato a due campionati europei: Lillehammer 1990 dove la nazionale italiana si piazz\u00f2 al 13\u00ba posto e Chamonix 1991, 14\u00ba posto.\nNel 1991 con il Curling Club Canad\u00e0 vince il campionato italiano assoluto di curling."}
{"id": "2613332", "revid": "174925", "url": "https://it.wikipedia.org/wiki?curid=2613332", "title": "Coroibo di Elide", "text": ""}
{"id": "2613335", "revid": "1543377", "url": "https://it.wikipedia.org/wiki?curid=2613335", "title": "Cachi (Argentina)", "text": "Cachi \u00e8 un comune dell'Argentina, appartenente alla provincia di Salta, nel dipartimento omonimo, di cui \u00e8 capoluogo.\nIn base al censimento del 2001, contava 5.254 abitanti, con un incremento del 17,61% rispetto al censimento precedente (1991).\nNella cittadina si trova il \"Museo Archeologico P\u00edo Pablo D\u00edaz\", con importanti pezzi, circa 5000, risalenti fino a 10.000 anni fa, ed appartenenti alle culture pre-ispaniche della zona. Inoltre vi \u00e8 l'importante chiesa di San Giuseppe (\"San Jos\u00e9\") del XVI secolo, dichiarata dal governo argentino nel 1945 \"monumento storico nazionale\". I dintorni di Cachi inoltre sono ricchi di siti archeologici, tra cui El Mariscal, Borgata, Las Pailas e Puerta La Paya.\nEtimologia.\nL'origine del nome Cachi \u00e8 tutt'oggi in discussione. La versione pi\u00f9 diffusa si rimanda alla lingua runa simi, nella quale la voce \"kachi\" significa sale: la neve sul vicino monte ricorderebbe infatti il colore bianco del sale. Ciononostante, versioni pi\u00f9 attendibili sono quelle cac\u00e1n: \"kak\" (pietra) - \"chi\" (silenzio), da cui \"pietra del silenzio\" e quella cunza, dove \"kacktchi\" significa \"gradevole\", per il clima mite della regione.\nPopolazione.\nIl paese di Cachi \u00e8 in continua crescita. Nell'ultimo rilevamento della popolazione sono stati censiti 2.189 abitanti (INDEC, 2001), il che rappresenta un aumento del 52,6% rispetto al censimento precedente realizzato nel 1991. In particolare, due fattori stanno alla base di tale crescita: l'indice della natalit\u00e0 e l'insediamento di nuove famiglie provenienti principalmente dalle citt\u00e0 di Salta, Tucum\u00e1n e Buenos Aires."}
{"id": "2613338", "revid": "339392", "url": "https://it.wikipedia.org/wiki?curid=2613338", "title": "Piroscafo Toscana", "text": ""}
{"id": "2613340", "revid": "287204", "url": "https://it.wikipedia.org/wiki?curid=2613340", "title": "Internazionali d'Italia 1988", "text": "Gli Internazionali d'Italia 1988 sono stati un torneo di tennis giocato sulla terra rossa. \n\u00c8 stata la 45\u00aa edizione degli Internazionali d'Italia, che fa parte del Nabisco Grand Prix 1988 e del WTA Tour 1988. \nSia che il torneo maschile che quello femminile si sono giocati al Foro Italico di Roma in Italia.\nCampioni.\nSingolare maschile.\n Ivan Lendl ha battuto in finale Guillermo P\u00e9rez Rold\u00e1n 2\u20136, 6\u20134, 6\u20132, 4\u20136, 6\u20134\nSingolare femminile.\n Gabriela Sabatini ha battuto in finale Helen Kelesi 6\u20131, 6\u20137(4), 6\u20131\nDoppio maschile.\n Jorge Lozano / Todd Witsken hanno battuto in finale Anders J\u00e4rryd / Tom\u00e1\u0161 \u0160m\u00edd 6\u20133, 6\u20133\nDoppio femminile.\n Jana Novotn\u00e1 / Catherine Suire hanno battuto in finale Jenny Byrne / Janine Thompson 6\u20133, 4\u20136, 7\u20135"}
{"id": "2613342", "revid": "30677", "url": "https://it.wikipedia.org/wiki?curid=2613342", "title": "Croce Rossa Etiope", "text": ""}
{"id": "2613344", "revid": "287204", "url": "https://it.wikipedia.org/wiki?curid=2613344", "title": "Autores chilenos", "text": "Autores chilenos \u00e8 un album del gruppo musicale cileno Inti-Illimani, pubblicato nel 1971.\nDescrizione.\nProgrammaticamente questo LP rivolge la sua attenzione ad alcuni degli autori cileni pi\u00f9 interessanti emersi negli anni sessanta. Il gruppo pertanto interpreta brani di Violeta Parra, V\u00edctor Jara e Sergio Ortega (su testo di Pablo Neruda). \nAccanto al gruppo in questo progetto c'\u00e8 il compositore cileno Luis Advis responsabile degli arrangiamenti (tranne il brano \"Charagua\", arrangiato da V\u00edctor Jara e il brano \"Tatat\u00ed\" arrangiato da Horacio Salinas sotto la supervisione dello stesso Advis) e della direzione musicale e a casa del quale il disco venne lungamente provato.\nFu lui a proporre agli Inti-Illimani di lavorare assieme dopo la positiva esperienza del precedente disco Canto al programa.\nDa questo LP entra nella strumentazione del gruppo il tiple colombiano, comprato durante un recente tour in Colombia e che acquista subito un ruolo centrale nel suono del gruppo, particolarmente nei due brani strumentali del disco: \"Tatat\u00ed\" e \"Charagua\". \nNella formazione entra, a partire da questo disco, il polistrumentista Jos\u00e9 Seves, conosciuto dal gruppo durante un tour in Ecuador e con il quale avevano collaborato nel suo disco \"Anita y Jos\u00e9\" realizzato in coppia con Anita Pradenas. Negli anni a venire diverr\u00e0 una delle voci pi\u00f9 riconoscibili e amate del gruppo. \nQuesto LP non \u00e8 mai stato distribuito in Italia, nel 2000 in Cile la Warner Music Chile lo ha riedito in CD (con nuovi master elaborati a partire da copie in vinile) aggiungendoci come bonus tracks le tracce degli Inti-Illimani presenti nel disco \"A la revoluci\u00f3n Mexicana\". Anche questo CD per\u00f2 non \u00e8 mai stato distribuito sul suolo italico.\nIl disco fu pubblicato, in tempi diversi, in svariati paesi del mondo, sempre con identica track-list (tranne l'edizione inglese che ha un diverso ordine dei brani), ma con le copertine a volte cambiate e, in alcuni casi, anche con il titolo modificato."}
{"id": "2613353", "revid": "729019", "url": "https://it.wikipedia.org/wiki?curid=2613353", "title": "Federico Serra Mir\u00e1s", "text": "Biografia.\nSerra Mir\u00e1s entr\u00f2 nel San Isidro Club a 15 anni e, dopo un breve periodo di militanza nella formazione Under-16, debutt\u00f2 in prima squadra.\nRimasto dilettante, intraprese gli studi in giurisprudenza all'Universit\u00e0 e avvi\u00f2 nel 1999 un'attivit\u00e0 imprenditoriale, la \"Pizza Tercier Tempo\", oggi divenuta un'impresa di \"catering\" con lo stesso nome, che il giocatore gestisce in societ\u00e0 con suo fratello Agust\u00edn.\nCon il San Isidro Club Serra Mir\u00e1s ha vinto a tutto il 2011 sette titoli dell'Uni\u00f3n de Rugby de Buenos Aires (il pi\u00f9 recente nel 2011) e due Nacional de Clubes (il pi\u00f9 recente nel 2008), e dal 2006 \u00e8 il capitano della squadra.\nEsord\u00ec in Nazionale argentina nel 2003 in un incontro dell'edizione del Sudamericano di rugby, a Montevideo contro il ; in campo di nuovo nel Sudamericano 2006, fu convocato per la in Francia, scendendo in campo solo in un incontro, a Marsiglia contro la .\nIl suo \"test match\" pi\u00f9 recente \u00e8 del giugno 2008 contro la ."}
{"id": "2613354", "revid": "1482985", "url": "https://it.wikipedia.org/wiki?curid=2613354", "title": "Chiese di San Giovanni in Fiore", "text": "L'elenco sottostante, la descrizione e/o i collegamenti delle chiese, \u00e8 un quadro generale atto a far percepire la storia non solo culturale e spirituale di San Giovanni in Fiore, ma cerca di restituire una visione di come questi edifici, hanno \"partecipato\" all'urbanizzazione storica della citt\u00e0, considerando che \u00e8 da un edificio religioso, intorno al quale si \u00e8 successivamente sviluppato tutto l'abitato, che nasce la storia urbana di San Giovanni in Fiore.\nCaratteristiche.\nLe chiese di San Giovanni in Fiore possiedono una particolarit\u00e0 riscontrabile anche in altri centri urbani, specie del sud Italia, ossia sono costruzioni che, pur essendo state edificate su luoghi isolati, nel tempo sono state assimilate dal tessuto edilizio circostante che ha riempito i vuoti urbani iniziali. La conseguenza di questo sviluppo edilizio, \u00e8 che ad oggi, non si hanno sul territorio delle \"aree di culto\" proprie dell'edificio religioso. In parte la conseguenza di questo rapporto fra l'edificio religioso e il contesto urbano, \u00e8 una caratteristica iniziale dell'edificazione della Chiesa stessa. Molte chiese, infatti sono state edificate in aree o luoghi di transito, spesso aree orograficamente impervie, comportando il venir meno del connubio \"chiesa-piazza\". Unica eccezione pu\u00f2 esser fatta per la \"Chiesa Madre\", il solo edificio religioso che si affaccia su una piazza, quest'ultima realizzata in un periodo contemporaneo all'edificazione della chiesa, facente parte di un unico progetto. In parte anche il \"Convento dei Padri Cappuccini\", potrebbe essere considerato un luogo di culto isolato, essendo questo il cuore di un'area il cui perimetro \u00e8 un grande orto ad uso, ancora oggi, degli stessi frati. Il convento per\u00f2, fu da sempre considerato un luogo sorto \"accanto a strada pubblica\" quindi percorso dal primo tracciato urbano che dall'antico monastero florense, giungesse fino in cima al colle. Il connubio Chiesa - Piazza, con la facciata e i prospetti delle chiese liberi, e che si affacciano su ampi spazi urbani, \u00e8 dunque una caratteristica urbana che non ha trovato consenso durante l'edificazione dei luoghi di culto. Questi ultimi, in alcuni casi sono stati considerati come luogo di sosta lungo un percorso da effettuare quotidianamente, un luogo finalizzato anche all'esser un punto di incontro. Questa particolarit\u00e0 la si ritrova nella Chiesa della Cona, in quella dell'Annunziata, ma anche nella Chiesa della Costa. Anche la periferica Chiesa dell'Ecce Homo un tempo costituiva un punto di sosta lungo il tracciato che dalla frazione di Palla Palla, portava alle campagne di \"Meterire\" e dei \"Pardici\", cos\u00ec come lo stesso discorso vale per la Chiesa del Crocifisso. Anche il pi\u00f9 celebre di tutti gli edifici religiosi della citt\u00e0, l'Abbazia Florense, ad oggi non si affaccia su una piazza, ma piuttosto su uno slargo dalla quale si diramano poi strette viuzze, risultato in parte, dal fatto che i monaci florensi in esilio, non avevano necessit\u00e0 di un'agor\u00e0, ed in parte dell'urbanizzazione conseguente al 1530.\nGli edifici religiosi.\nNel territorio comunale vi sono 20 edifici religiosi, suddivisi in:\nInoltre vi sono altri elementi edilizi religiosi di rilievo quali:\noltre a numerose nicchie religiose che adornano fontane e case, e tre croci in ferro di inizio secolo scorso.\nLe chiese antiche del centro storico.\nIl centro storico racchiude al proprio interno le principali chiese del paese, non solo per storicit\u00e0 ma anche per dimensioni. Gli edifici religiosi si concentrano sull'asse Chiesa di Santa Maria delle Grazie - Chiesa del Crocifisso, la zona pi\u00f9 antica del paese. Pi\u00f9 esterne dal perimetro dell'Abbazia, ma sempre in pieno centro storico sono invece la Chiesa della Cona, posta nel rione Timpone/Cona, e la Chiesa del Carmelo, pi\u00f9 recente e sviluppata lungo il quartiere della Costa. Caso a parte \u00e8 il Convento dei Padri Cappuccini, che seppur risalente alla met\u00e0 del Seicento, venne realizzata in un luogo isolato e lontano dal centro storico, e che oggi riesce a preservare questo isolamento, cinta dal proprio giardino/orto, nonostante poi l'urbanizzazione del paese si sia spinta anche in direzione del Convento.\nAbbazia Florense.\nL'Abbazia Florense, insieme a tutto il complesso abadiale, \u00e8 il primo nucleo urbano fatto costruire dall'abate Gioacchino da Fiore tra la fine del XII secolo e l'inizio del XIII. L'edificio fu realizzato presso la confluenza dei fiumi Arvo e Neto, e nonostante modifiche e rimaneggiamenti subiti nel corso dei secoli, conserva ancora la severa austerit\u00e0 dello stile romanico. Sulla facciata presenta un maestoso portale in stile Gotico formato da fasci di sottili colonne, con capitelli riccamente decorati da palmette e foglie, databile intorno all'anno 1220. In corrispondenza dell'altare maggiore si trova la cripta che custodisce l'urna contenente le spoglie di Gioacchino da Fiore, e la nicchia sepolcrale. L'Abbazia \u00e8 sottoposta recentemente ad una serie di restauri che atti al consolidamento della struttura e al recupero di alcuni stati originari della stessa.\nChiesa dell'Annunziata.\nLa Chiesa dell'Annunziata risale al 1653, fondata dai soci della Congrega dell'Annunziata, una congrega religiosa locale. Comunicante per molto tempo alla Chiesa di Santa Maria delle Grazie, attraverso un passaggio murario, tra i due campanili, tale passaggio venne demolito negli anni trenta del secolo scorso, per permettere alla piazza della citt\u00e0 (l'attuale piazza bate Gioacchino), di avere una duplice via di comunicazione.\nConvento dei Padri Cappuccini.\nIl Convento dei Padri Cappuccini fu edificato nel 1636. Posto nella parte alta del centro storico, un tempo era comunicante, attraverso un tunnel sotterraneo, con la cripta e le catacombe dell'Abbazia Florense. Dopo varie modifiche ed ampliamenti, oggi si presenta a due navate. Conserva un prezioso altare ligneo che custodisce la statua di Sant'Antonio, molto venerato nella cittadina.\nChiesa del Madonna del Carmelo.\nLa Chiesa della Madonna del Carmelo (o del \"Carmine\"), di semplice stile barocco, \u00e8 posta nel versante sud del centro abitato, nel rione Costa. Fu costruita dopo il 1790, per volere degli abitanti del quartiere, che molto numerosi in quel periodo, pretesero la realizzazione di un edificio di culto nella loro rione. Con molta probabilit\u00e0 i lavori hanno avuto inizio nella seconda met\u00e0 dell'Ottocento.\nChiesa dell'Ecce Homo.\nLa Chiesa dell'Ecce Homo (o \"santuario dell'Ecce Homo\") si trova nel quartiere periferico di \"Palla Palla\". Realizzata nel 1700 quando il quartiere era una frazione del comune di San Giovanni in Fiore, distante da questo alcuni chilometri. Nel mese di giugno la chiesa e la zona circostante \u00e8 animata dalla festa dell'Ecce Homo, che richiama, oltre ai cittadini sangiovannesi, anche popolazioni dei comuni limitrofi.\nChiesa di San Francesco di Paola.\nLa Chiesa di San Francesco di Paola (o \"Chiesa del Crocefisso\") sorge in posizione extraurbana nella parte pi\u00f9 meridionale del centro storico, lungo la strada che porta in localit\u00e0 \"Iunture\". Costruita nel 1774, si conserva integra nelle forme originarie. L'interno della chiesa \u00e8 stato trasformato da un restaurato effettuato nel 1974 che ha, comunque, mantenuto, senza alterarla eccessivamente, la tipologia della chiesa ad unica navata. Conserva un prezioso altare ligneo.\nChiesa di Santa Maria delle Grazie.\nLa Chiesa di Santa Maria delle Grazie (o \"Chiesa Matrice\") \u00e8 stata edificata intorno al 1530 dall'Abate Commendatario Salvatore Rota. Inizialmente era ad una sola navata. Completamente demolita, venne riedificata a tre navate nel 1770 per opera dell'Abate Commendatario Giacomo Filomarino. Presenta un prospetto con tre portali in pietra arenaria decorati a motivi ornamentali seicenteschi. Il portale maggiore \u00e8 riccamente decorato con motivi di ispirazione classica.\nChiesa di Santa Maria della Sanit\u00e0.\nLa Chiesa di Santa Maria della Sanit\u00e0 (meglio conosciuta come \"Chiesa della Cona\") fu edificata nel 1600, in uno dei quartieri pi\u00f9 antichi della citt\u00e0, oggi parte integrante del centro storico. \u00c8 di dimensioni ridotte suddivisa in tre navate. Nel 1700 fu modificata architettonicamente con vistosi elementi barocchi, e conserva ancora oggi un pregevole portale sobriamente decorato. Conserva preziosi affreschi di artisti calabresi e napoletani dell'epoca.\nChiese nelle frazioni antiche di San Giovanni in Fiore.\nChiesa vecchia di San Giuvanniellu.\nSituata a Fantino \u00e8 oggi diroccata; sono perfettamente distinguibili la base del campanile, l\u2019altare e le nicchie.\nChiesa nuova di San Giuvanniellu.\nSituata anch\u2019essa a Fantino, la Chiesa di San Giuvanniellu \u00e8 un edificio con pianta a forma ottagonale realizzata negli anni settanta quando la piccola e vecchia chiesa del villaggio, fu abbandonata poich\u00e9 in avanzato stato di degrado e pericolante. Alla nuova chiesa vennero portati tutti gli elementi sacri della vecchia chiesa, tra cui la statua di \"San Giovanni Infante\".\nChiesa di San Teodoro.\nSituata nella piazza di Carello \u00e8 oggi diroccata; sono perfettamente distinguibili l\u2019altare e le nicchie.\nMonastero dei Tre Fanciulli.\nIl Monastero dei Tre Fanciulli (o \"Chiesa dell'A'-Patia\") sorge in localit\u00e0 \u201cA-Patia\u201d a 15\u00a0km circa da San Giovanni in Fiore. La chiesa \u00e8 stata costruita prima dell'anno 1000, probabilmente intorno all'anno Ottocento, dai Monaci Basiliani unitamente al relativo monastero. Nel territorio circostante si possono ancora ammirare alcune grotte scavate nella roccia, adibite dapprima a luogo di culto, raccoglimento e meditazione, da parte dei monaci brasiliani intenti a costruire l'eremo che sar\u00e0 detto dei \u201cTre fanciulli\u201d.\nAltre Chiese nel centro urbano.\nLe altre chiese realizzate nel centro urbano, sono strettamente legate allo sviluppe edilizio post bellico, che ha prodotto la nascita di nuovi quartieri e le relative chiese.\nChiesa di Santa Lucia.\nLa Chiesa di Santa Lucia \u00e8 stata edificata tra la seconda met\u00e0 degli anni settanta e i primi anni ottanta, dando vita ad una nuova parrocchia assorbendo quella di San Francesco e dell'omonima chiesa. Il quartiere sorto intorno alla chiesa ha poi assunto lo stesso nome dell'edificio di culto. La chiesa attuale \u00e8 opera di un lungo restauro e rifacimento della chiesa negli anni novanta.\nChiesa di San Domenico.\nLa Chiesa di San Domenico \u00e8 stata edificata negli anni ottanta nel quartiere dell'Olivaro, un quartiere periferico distante un paio di chilometri dal centro urbano. L'edificio, oltre alla funzione religiosa, ha assunto negli anni anche ruolo di centro di aggregazione sociale, ospitando al proprio interno un oratorio ed una casa di riposo.\nChiesa dello Spirito Santo.\nUltima chiesa, per ordine cronologico, consacrata nel centro urbano. \u00c8 posta nel quartiere della \"Pirainella\", il quartiere pi\u00f9 a nord della citt\u00e0. Utilizza parte del vecchio capanno della \"Scuola Tappeti\", in disuso dagli anni ottanta. La chiesa \u00e8 stata consacrata nel 2008.\nCappella di San Giovanni Battista.\nLa Cappella di San Giovanni Battista \u00e8 una piccola cappella posta in cima al quartiere del \"Bacile\", la parte pi\u00f9 alte di Monte Difesa, sopra il vecchio serbatoio del Bacile realizzato nei primi anni del secolo scorso.\nChiese realizzate con la riforma agraria.\nQuando nel 1950 venne approvata la riforma agraria, l'Opera di Valorizzazione della Sila, l'ente preposto nella gestione e nell'applicazione delle direttive avanzate dalla riforma, si mise all'opera nella realizzazione di numerose opere infrastrutturali, tra le quali, la realizzazione di numerosi villaggi rurali sparsi nel territorio silano. Sul territorio comunale di San Giovanni in Fiore, furono realizzati 6 villaggi, 5 dei quali dotati di chiese. Le chiese erano viste non solo come edifici per la professione del culto, ma anche come centri di aggregazione sociale per le famiglie che erano ospitate nei villaggi. Pur avendo elementi architettonici simili, presenti in maniera pressoch\u00e9 comune in tutte le chiese, queste per\u00f2, erano edifici realizzati con proprie peculiarit\u00e0, ed inseriti in ambienti che seppur montani, avanzavano numerose differenze. Ci\u00f2 che \u00e8 pi\u00f9 rilevante da sottolineare, \u00e8 vedere come le chiese si siano integrate nella grossa maglia del villaggio rurale che le ospitava, ed \u00e8 che per questo ognuna di esse, ha un proprio valore e significato.\nArchitetture religiose scomparse o sconsacrate.\nSan Giovanni in Fiore come molti paesi della Calabria, ha un'antica tradizione di luoghi legati alla vita religiosa della citt\u00e0. Alcuni nomi di santi furono utilizzati e vengono utilizzati tuttora per indicare rioni della cittadina. Il legame fra i quartieri e i nomi dei santi \u00e8 riscontrabile in statue ed edifici di culto presenti nelle vicinanze. Tuttavia vi sono luoghi antichi, edifici religiosi non pi\u00f9 presenti, andati distrutti, sconsacrati o riconvertiti perch\u00e9 non pi\u00f9 in uso. Fra questi edifici si possono ricordare: \nLa Cappella di San Liborio.\nSan Liborio \u00e8 un santo che si festeggia il 23 luglio. La Cappella a lui dedicata, che si trovava nel rione \u201cCatoia\u201d lungo via Florense, fu fatta erigere nel 1743 dalla famiglia Marini, molto devota al santo francese. La Cappella, realizzata anche grazie all 'aiuto della famiglia Barberio e all'iniziativa di Don Giovan Battista Oliverio, fu utilizzata per quasi un secolo da parte della famiglia Marini, che vi accedevano direttamente da casa, grazie ad una botola. Non ritenuta pi\u00f9 idonea alla devozione del santo, fu \u201csconsacrata\u201d e riconvertita in garage. Si narra che un tempo, durante la processione di San Giovanni Battista, il santo patrono del paese, la statua del santo veniva lasciata riposare in quella cappella, giusto il tempo del ristoro del pranzo dei portantini. Oggi della Cappella esiste solo un medaglione riprodotto dall'artista locale Giandomenico Tiano, fatto realizzare su commissione di un commerciante della zona, Mario Caputo, posizionato in una nicchia posta a pochi metri dalla vicina Cappella, protetto da una ringhiera.\nLa Chiesa di San Biagio.\nLa Chiesa di San Biagio era una piccola chiesetta costruita sul colle di San Biagio intorno al 1649. Distrutta da un incendio nl 1930, la chiesetta non fu pi\u00f9 ricostruita, in quanto non ritenuta opportuna. Al suo posto venne realizzata una Piazza (l'attuale Piazza Aldo Moro), con tanto di vista \"belvedere\" sul centro storico, e negli anni cinquanta, su parte di questa piazza, venne realizzata le sede centrale delle Poste Italiane. La chiesetta si disponeva con il prospetto laterale lungo l'attuale via San Biagio, mentre la facciata si apriva su una piccola area che scendeva poi lungo il crinale sotto la chiesetta. Della antica chiesa, a ricordo \u00e8 stato realizzato un affresco posto sullo stesso edificio ospitante il medaglione di San Liborio, commissionato sempre dal commerciante Mario Caputo.\nLa Cappella di San Giuseppe.\nCappella andata perduta distrutta da un incendio. In essa era custodita una tale raffigurante San Giuseppe, opera di Cristoforo Santanna. La tela dell'artista calabrese, diede poi origine al nome della cappella, probabilmente commissionata da una famiglia benestante del paese tra la fine del Settecento e l'inizio dell'Ottocento.\nAltri elementi religiosi.\nLe croci di inizio Novecento.\nNel 1912, in occasione di una \u201cMissione di evangelizzazione\u201d, furono realizzate due croci, poste successivamente, in due zone del paese, all'estremit\u00e0 del centro urbano. La prima croce, fu innalzata accanto alla Chiesa del Carmelo, chiamata \u201cCroce della Costa\u201d, mentre la seconda croce venne posta sul colle Difesa, chiamata appunto \u201cCroce della Difesa\u201d. Le croci sono costituite da assi in ferro, e poggiano su una base in granito silano. Al centro delle croci \u00e8 stato riprodotto un cuore crociato, simbolo della \u201cCongregazione dei Passionisti\u201d. Ai lati della croce, in posizione obliqua vi sono una lancia, simbolo del ferimento al costato di Ges\u00f9 in croce, ed una canna come quella utilizzata per abbeverare il Signore, durante l'agonia della crocifissione. La base in granito silano, di forma quadrangolare, ospita alcune incisioni fatte su tavole in marmo, ognuno delle quali riportano la data dell'avvenimento, il maestro che ha eseguito l'opera, e alcune esortazioni cristiane come \"\u201dSoffri e Taci\u201d\" e \"\u201dAma e spera\u201d\". Oltre alle due croci, ve ne \u00e8 un'altra, distante un centinaio di metri dalla \u201cCroce della Difesa\u201d fatta realizzare alcuni decenni dopo, sempre in ferro battuto, con elementi in legno, meno pregiata delle altre.\nL'innalzamento delle due Croci, \u00e8 legato ad un fatto increscioso della storia della comunit\u00e0 silana, che venne riportato su un verbale della \u201cCuria provinciale dei Padri Passionisti del Santo Costato di Ges\u00f9\u201d. Quando i missionari giunsero in paese, la sera, dopo le laute celebrazioni eucaristiche, con seguente processione per le vie cittadine, sia le croci che i padri vennero presi beffa da un gruppo di anarchici probabilmente ubriachi. Il giorno susseguente, saputo dell'accaduto, per poco non si rischi\u00f2 il linciaggio dei facenti parte al gruppo degli anarchici da parte di migliaia di fedeli, rischiando anche tentativi di impiccare incendi alle abitazioni degli anarchici. Il tutto venne portato alla calma il giorno successivo, quando i padri missionari, fecero due comunioni generali, una per gli uomini e l'altra per le donne, terminate con la benedizione delle croci e il perdono degli \u201cattentatori\u201d. Per questo le croci, ancora oggi, sono simbolo del perdono religioso.\nL'edicola dell'Ecce Homo.\nPosta nel vecchio quartiere del \"Petraro\", quest'edicola racchiude un'immagine dell'Ecce Homo. Al suo fianco vi \u00e8 una fontana, ed il luogo era un punto di sosta per i viaggiatori che si apprestavano a scendere in paese e per i contadini che lavoravano le terre delle zone tra \"Meterire\" e i \"Pardici\"."}
{"id": "2613355", "revid": "834", "url": "https://it.wikipedia.org/wiki?curid=2613355", "title": "You &amp; I", "text": ""}
{"id": "2613357", "revid": "287204", "url": "https://it.wikipedia.org/wiki?curid=2613357", "title": "Internazionali d'Italia 1987", "text": "Gli Internazionali d'Italia 1987 sono stati un torneo di tennis giocato sulla terra rossa. \n\u00c8 stata la 44\u00aa edizione degli Internazionali d'Italia, che fa parte del Nabisco Grand Prix 1987 e del Virginia Slims World Championship Series 1987. \nSia che il torneo maschile che quello femminile si sono giocati al Foro Italico di Roma in Italia.\nCampioni.\nSingolare maschile.\n Mats Wilander ha battuto in finale Mart\u00edn Jaite 6\u20133, 6\u20134, 6\u20134\nSingolare femminile.\n Steffi Graf ha battuto in finale Gabriela Sabatini 7\u20135, 4\u20136, 6\u20130\nDoppio maschile.\n Guy Forget / Yannick Noah hanno battuto in finale Miloslav Me\u010d\u00ed\u0159 / Tom\u00e1\u0161 \u0160m\u00edd 6\u20132, 6\u20137, 6\u20133\nDoppio femminile.\n Martina Navr\u00e1tilov\u00e1 / Gabriela Sabatini hanno battuto in finale Claudia Kohde Kilsch / Helena Sukov\u00e1 6\u20134, 6\u20131"}
{"id": "2613361", "revid": "1522738", "url": "https://it.wikipedia.org/wiki?curid=2613361", "title": "Payogasta", "text": "Payogasta \u00e8 un comune dell'Argentina, appartenente alla provincia di Salta, nel dipartimento di Cachi, sito a 15\u00a0km dal capoluogo dipartimentale Cachi.\nIn base al censimento del 2001, contava 2.026 abitanti, con un incremento del 17% rispetto al censimento precedente (1991).\nLocalit\u00e0 del comune sono: Payogasta (sede del comune), Tonco, Piul, Bella Vista, Buena Vista e Cortaderal."}
{"id": "2613364", "revid": "30677", "url": "https://it.wikipedia.org/wiki?curid=2613364", "title": "Croissant-Rouge Comorien", "text": ""}
{"id": "2613365", "revid": "648716", "url": "https://it.wikipedia.org/wiki?curid=2613365", "title": "Rolando Cavallo", "text": "Carriera agonistica.\nNazionale.\nIl suo esordio con la nazionale italiana junior di curling \u00e8 stato il campionato mondiale junior del 1991, disputato a Glasgow, in Scozia: in quell'occasione l'Italia si piazz\u00f2 al 10 posto. Con la nazionale junior partecipa a 2 campionati mondiali junior.\nIn totale Rolando vanta 18 presenze in azzurro.\nCAMPIONATI\nNazionale junior:\nIncarichi sociali e sportivi.\nRolando \u00e8 stato tra i fondatori e primo presidente del Curling Club Polaris di Feltre.\nAltro.\nImpiegato presso la Banca Antonveneta, ora Monte dei Paschi di Siena, attualmente \u00e8 gestore Small Business presso la filiale di Conegliano."}
{"id": "2613374", "revid": "53508", "url": "https://it.wikipedia.org/wiki?curid=2613374", "title": "Carminati &amp; Toselli", "text": "La Carminati &amp; Toselli \u00e8 stata un'importante societ\u00e0 milanese produttrice di rotabili tranviari e ferroviari che cess\u00f2 la sua attivit\u00e0 nel 1935 dopo aver fornito materiale di trazione e rimorchiato a numerose ferrovie e tranvie italiane.\nStoria.\nLa societ\u00e0 venne fondata a Milano il 26 gennaio 1899 con lo scopo di costruire materiale rotabile e fisso per ferrovie e tranvie ed offrire manutenzione ed assistenza tecnica relativa. Era il periodo in cui si stava procedendo alla trasformazione di molte linee tranviarie a trazione ippica e pertanto era necessario acquistare sul mercato italiano nuove motrici a a vapore o elettriche.\nPresto la ditta si afferm\u00f2 e nel 1907 con l'ingresso di nuovi soci si trasform\u00f2 in Societ\u00e0 Italiana Carminati Toselli. La produzione si estese ulteriormente e port\u00f2 ad una estensione degli stabilimenti di Milano.\nNonostante il rallentamento del periodo della prima guerra mondiale la Carminati &amp; Toselli raggiunse all'inizio del 1920 la forza lavorativa di oltre 1300 persone. Molte delle realizzazioni venivano fornite alla Rete tranviaria di Milano.\nCon l'avvento del fascismo la societ\u00e0 inizi\u00f2 la parabola discendente ed entr\u00f2 in crisi irreversibile. Nel 1935 la societ\u00e0 venne sciolta e gli impianti dismessi.\nL'edificio un tempo sede dell'azienda \u00e8 stato trasformato in sede per mostre ed eventi con il nome di \"Fabbrica del vapore\". Situato all'angolo tra le vie Procaccini e Messina, mantiene le iscrizioni e i fregi in stile liberty che richiamano il periodo in cui l'azienda era operativa.\nSettori di attivit\u00e0.\nLa produzione Carminati &amp; Toselli era prevalentemente incentrata sulla costruzione di casse e telai per veicoli tranviari e ferroviari destinati a ferrovie in concessione.\nLa collaborazione con il TIBB port\u00f2 alla fornitura congiunta di numerose elettromotrici dalle caratteristiche linee squadrate dell'epoca.\nFra le pi\u00f9 note realizzazioni si ricordano:"}
{"id": "2613378", "revid": "154326", "url": "https://it.wikipedia.org/wiki?curid=2613378", "title": "Dinastia ottoniana di Sassonia", "text": ""}
{"id": "2613388", "revid": "1573940", "url": "https://it.wikipedia.org/wiki?curid=2613388", "title": "Cyclothone braueri", "text": "Il boccatonda (Cyclothone braueri ) \u00e8 un minuscolo pesce abissale della famiglia Gonostomatidae.\nDistribuzione e habitat.\n\u00c8 cosmopolita, presente in tutti i mari del mondo, nel mar Mediterraneo e nelle acque italiane \u00e8 abbondante.\nSi tratta di una specie pelagica di profondit\u00e0 e vive tra 200 (di giorno) ed almeno 2300 metri di profondit\u00e0, sempre in acque molto lontane dalla costa.\nDescrizione.\nQuesto pesciolino ha una bocca molto grande che supera di un buon tratto l'occhio, che \u00e8 molto piccolo e situato assai in avanti. Il profilo superiore del capo \u00e8 nettamente concavo. Il resto del corpo \u00e8 allungato e piuttosto compresso lateralmente. La pinna dorsale \u00e8 unica e posta a met\u00e0 corpo. La pinna adiposa \u00e8 presente solo in alcuni individui. La pinna caudale \u00e8 abbastanza grande e forcuta. La pinna anale \u00e8 posta in corrispondenza della dorsale e leggermente pi\u00f9 lunga. Le pinne ventrali sono piccole ed inserite assai indietro; le pinne pettorali sono piccole e oste in basso. Una fila di fotofori sono allineati lungo il bordo inferiore del corpo. I dent hanno tutti la stessa lunghezza.\nIl colore \u00e8 biancastro con ventre nero.\nMisura fino circa a 3 cm, le femmine hanno dimensioni maggiori dei maschi.\nAlimentazione.\nSi alimenta di organismi dello zooplancton, soprattutto crostacei.\nPredatori.\nLe \"Cyclothone\" sono predate da numerosissime specie di pesci e cetacei rivestendo un ruolo importantissimo nelle catene alimentari marine.\nPesca.\nSi cattura talvolta con reti a strascico o reti da circuizione ma non ha nessun valore.\nSpecie affini.\nLa boccatonda nana (Cyclothone pygmaea, ) \u00e8 molto simile come aspetto e biologia. \u00c8 talvolta considerata una sottospecie endemica del mar Mediterraneo di C. microdon, cosmopolita, ma oggi \u00e8 per lo pi\u00f9 considerata specie a s\u00e9. Nei mari italiani \u00e8 pi\u00f9 rara di \"C. braueri\" da cui si riconosce per i denti, che hanno lunghezza diversa e per il colore che \u00e8 scuro. Non supera i 3 cm di lunghezza."}
{"id": "2613389", "revid": "281901", "url": "https://it.wikipedia.org/wiki?curid=2613389", "title": "Boccatonda", "text": ""}
{"id": "2613390", "revid": "281901", "url": "https://it.wikipedia.org/wiki?curid=2613390", "title": "Boccatonda nana", "text": ""}
{"id": "2613391", "revid": "281901", "url": "https://it.wikipedia.org/wiki?curid=2613391", "title": "Boccatonda nera", "text": ""}
{"id": "2613392", "revid": "281901", "url": "https://it.wikipedia.org/wiki?curid=2613392", "title": "Cyclothone microdon pygmaea", "text": ""}
{"id": "2613393", "revid": "281901", "url": "https://it.wikipedia.org/wiki?curid=2613393", "title": "Cycloyhone microdon", "text": ""}
{"id": "2613395", "revid": "281901", "url": "https://it.wikipedia.org/wiki?curid=2613395", "title": "Cyclothone pygmaea", "text": ""}
{"id": "2613397", "revid": "122115209", "url": "https://it.wikipedia.org/wiki?curid=2613397", "title": "Rams Milano", "text": "I Rams Milano sono una squadra di football americano di Milano.\nFondati nel 1978 con il nome di \"Black Devils\", sono una delle squadre pi\u00f9 vecchie d'Italia, e furono tra i membri fondatori dell'AIFA nel 1981. Il primo presidente fu Paolo (BIG Ram) Crosti . Primo sponsor fu Bozart, che smise nel 1984 a favore di Yamaha. Nel 1986, perso l'abbinamento commerciale con la Yamaha, fu anche una delle prime societ\u00e0 italiane ad autoretrocedersi e successivamente a chiudere. Alcuni dei giocatori dei Rams confluirono negli Wasps Vigevano.\nNel 2006 la squadra \u00e8 stata rifondata dall'ex giocatore Arthur Amantonico, che la lasci\u00f2 nel 2007 e dallo stesso Crosti con il supporto del marchio Bozart fino al giugno 2009, mese in cui i Rams consensualmente rompono il contratto tornando unici ed esclusivi proprietari del loro marchio. Dopo aver disputato due Silver League raggiungendo al secondo tentativo la finale di Conference, hanno partecipato a sei edizioni della Golden League FIF tra il 2010 e il 2014, disputando quattro volte il Superbowl, vinto per due volte: il 1\u00ba dicembre 2012 a Bresso, battendo i Bengals Brescia 22-16 e il 22 novembre 2014 a Milano, battendo i Lancieri Novara 34-18. Dal 2007 al 2010 hanno inoltre partecipato al campionato Under 21 e due volte al Goldentown Bowl nel 2009 e nel 2010.\nCon la chiusura di FIF, disputano un campionato IAAFL per poi passare dal 2016 a giocare nel campionato italiano football a 9 (CIF9) della FIDAF.\nGreen Elite.\nDal 2014 \u00e8 stato costituita la Green Elite, un gruppo ristretto di giocatori, dirigenti, collaboratori distintisi per impegno e dedizione, nato dall'esigenza di avere giocatori di esempio e di riferimento per coloro che entrano in squadra o gi\u00e0 ne fanno parte. \nPremi.\nAl termine di ogni stagione agonistica la societ\u00e0 assegna dei riconoscimenti ai migliori giocatori dell'attacco, della difesa e della giovanile\nPremio Paolo Crosti.\nal socio che si \u00e8 distinto per incarnare lo spirito dei Rams\nPremio Joe Costanzo.\nal miglior giocatore della difesa\nPremio Rich Cannon.\nal miglior giocatore dell'attacco\nPremio Allianz.\nAl miglior giocatore della giovanile:\nCoaching Staff.\nRandy Beverly Jr, incaricato del ruolo di Head Coach si avvale nella stagione 2021 del seguente coaching staff:"}
{"id": "2613398", "revid": "2730", "url": "https://it.wikipedia.org/wiki?curid=2613398", "title": "Igor Gianola", "text": "Biografia.\nInfanzia e studi.\nInizi\u00f2 lo studio della chitarra classica a nove anni per poi smettere un anno dopo. Ricominci\u00f2 a 15 anni con la chitarra elettrica.\nNel 1993 Igor Gianola venne ingaggiato dai Gotthard per la tourn\u00e9e mondiale dell'album \"Dial Hard\" che lo vide cos\u00ec partecipare a pi\u00f9 di 100 concerti tra Europa, Stati Uniti e Giappone. In questo periodo Gianola entr\u00f2 per due anni in pianta stabile nella band, rimanendovi fino al 1995.\n1998-2012: Igor Gianola negli U.D.O..\nNel 1998 Igor Gianola, assieme a Lorenzo Milani sono tra gli artefici della reunion degli U.D.O., al fianco di Udo Dirkschneider, che si concretizz\u00f2 con l'uscita dell'album Holy (Nuclear Blast) del 1999, un album a cui Gianola apport\u00f2 numerose innovazioni chitarristiche rispetto al sound precedente della band. Nello stesso anno Igor Gianola fonda la band heavy metal / A.O.R. Alto voltaggio, mantenendo per\u00f2 un rapporto privilegiato con gli U.D.O. di cui ormai era parte integrante. Con gli U.D.O. pubblic\u00f2 negli anni seguenti \"Live from Russia\" (Breaker Records, 2001), \"Man and Machine\" (Breaker Records, 2002) , \"Nailed to Metal - The Missing Tracks\" (AFM Records, 2003), \"Thunderball\" (AFM Records, 2004), \"Mission No. X\" (AFM Records, 2005), Mastercutor (AFM Records, 2007), mentre con il progetto parallelo Alto voltaggio arriv\u00f2 alla realizzazione del primo album solo nel 2006 \"We Play Rock'n'Roll\" (Indie Recordings). Se nel 2004 era intanto stato invitato come ospite nell'album \"Feeding the Fire\" (MTM Music) della band esordiente Edge of Forever, nel 2005 aveva pubblicato con la band norvegese Wild Willy's Gang l'album \"Camouflage\", a fianco del guitar hero dei TNT Ronni L\u00e9 Tekr\u00f8. Dal 2007 collabora con i Jorn di J\u00f8rn Lande, 3 brani sull'album \"Spirit Black\". Nello spesso anno presta poi la chitarra alla cantante tedesca LaFee per il suo primo omonimo album uscito per la EMI.\nNel 2007 gli U.D.O. festeggiano il loro ventennale con \"Metallized - 20 Years of Metal\". Igor Gianola rimarr\u00e0 cos\u00ec nella band fino al 2013 partecipando, oltre che agli album a firma U.D.O., anche a 7 tour mondiali che li vide anche condividere il palco con band come Kiss, Aerosmith, Judas Priest, Ronnie James Dio, David Lee Roth, Journey. Nel 2008 aveva invece scritto alcuni brani per l'album \"Crash &amp; Burn\" (AFM Records) della band tedesca Sinner.\nNel 2010, viene ospitato ancora degli Edge Of Forever nell'album \"Another Paradise\" e poi con i Jorn partecipa all'album \"Dio\" (Frontiers Records), mentre nel 2011 viene invitato da Mark Sweeney dei Crystal Ball e Michael Voss dei Mad Max a mettere la chitarra nel brano \"Ride The Bullet\" dell'omonimo primo album dei Wolfpakk, un progetto parallelo del duo che realizzava dichi invitando di brano in brano i migliori musicisti della scena hard &amp; heavy.\nNel 2012 Igor Gianola, dopo 15 anni di militanza negli U.D.O., lasci\u00f2 la band per dedicarsi maggiormente alla propria vita familiare.\n2013-in poi: Il ritorno con i CoreLeoni.\nNegli anni successivi l'attivit\u00e0 di Gianola si riduce notevolmente. Nonostante questo, nel 2015 pubblic\u00f2 il suo primo album a nome proprio intitolato \"Rockmantic\", che lo vedeva sempre al fianco dei suoi Alto Voltaggio.\nNel 2016 viene invitato da Pino Scotto ad intervenire nel live di celebrazione dei 50 anni di carriera assieme a grandi nome dell'heavy metal italiano e non solo, a cui segu\u00ec il CD/DVD dal titolo \"Live for a Dream\" (Nadir Music) dove Gianola compare nei brani \"Morta \u00e8 la citt\u00e0\" e \"Che figlio di Maria\".\nMa fu con il 2018 che Igor Gianola torn\u00f2 pi\u00f9 attivamente sui palchi quando venne chiamato da Leo Leoni a far parte dei CoreLeoni, una band che riuniva membri precedentemente coinvolti nei Gotthard, costituendone cos\u00ec una naturale prosecuzione. Nello stesso anno Gianola mise cos\u00ec la chitarra nell'album \"The Greatest Hits Part 1\" (Frontiers Music SRL) e nell'anno seguente incise \"II\" (AFM Records)."}
{"id": "2613401", "revid": "1498232", "url": "https://it.wikipedia.org/wiki?curid=2613401", "title": "Lampedusa (traghetto)", "text": "Il Lampedusa \u00e8 un traghetto appartenente alla compagnia di navigazione italiana Traghetti delle Isole.\nCaratteristiche.\nLa nave pu\u00f2 trasportare 830 passeggeri e 221 automobili. Lunga circa 125 metri e larga 18,5, ha una stazza lorda di 9.183 tonnellate. Dispone di 189 cabine, 2 bar, ristorante self-service, negozio, area bambini e una piccola piscina. Originariamente orientata maggiormente al trasporto di merci, nel 1991 fu sottoposta a importanti lavori di ristrutturazione presso i cantieri I.N.M.A. di La Spezia, che ne modificarono pesantemente la linea con l'aggiunta di sistemazioni passeggeri a poppa.\nServizio.\nSeconda di una serie di quattro unit\u00e0 gemelle, la nave fu varata il 6 agosto 1973 con il nome di \"Espresso Cagliari\" presso il Cantiere navale Luigi Orlando di Livorno. Fu consegnata l'anno seguente alla Trans Tirreno Express S.p.A, entrando in servizio tra Livorno e Olbia. Nel 1980 fu venduta alla Tirrenia di Navigazione, venendo per\u00f2 subito noleggiata alla Adriatica di Navigazione ed entrando in servizio sulla linea Venezia - Il Pireo - Alessandria d'Egitto con il nome di \"Espresso Egitto\".\nNel 1991 la nave fu ristrutturata radicalmente ai cantieri INMA di La Spezia, tornando in servizio a giugno con il nome di \"Egitto Express\". Nel 1993 fu spostata ai collegamenti tra Italia e Grecia, compiendo le rotte da Brindisi, Ancona o Venezia per Igoumenitsa e Patrasso. Nelle estati 2001 e 2002 fu noleggiata alla Hellenic Mediterranean Lines, che la utilizz\u00f2 sulla Brindisi - Igoumenitsa. Inserita temporaneamente sui collegamenti con l'Albania, a ottobre fu noleggiata per un breve periodo a Tirrenia, sostituendo le unit\u00e0 della Classe Strade Romane sulla Genova - Olbia.\nTerminato il noleggio per Tirrenia, la nave torn\u00f2 stabilmente sui collegamenti tra Italia e Albania, facendo scalo nei porti di Bari e Durazzo, fino al marzo 2004, quando fu posta in disarmo a Trieste. In estate fu venduta alla neonata compagnia di navigazione Adria Ferries, che la ribattezz\u00f2 \"Riviera del Conero\" e la mise in servizio tra Ancona e Durazzo. Nel 2005 la nave ebbe dei problemi meccanici, tornando in servizio solo nella primavera successiva.\nTra il 2010 e il 2011 la nave \u00e8 stata sottoposta a ulteriori lavori per ottemperare al cosiddetto \"accordo di Stoccolma\", che impone una maggiore stabilit\u00e0 alle navi traghetto sulla base di parametri che tengono conto dell'altezza massima delle onde registrata nell'area in cui una determinata nave opera: sono state quindi aggiunte, a poppavia, due controcarene e una coda d'anatra e, nel frattempo, ha preso temporaneamente bandiera cipriota. Solo un anno pi\u00f9 tardi \u00e8 tornata a battere bandiera italiana, cambiando nome in \"AF Michela\".\nAd aprile 2015 la nave \u00e8 stata venduta a Traghetti delle Isole, venendo ribattezzata \"Lampedusa\" e mandata in riparazione a Palermo. \nIl 22 gennaio 2016, assunta la nuova livrea, \u00e8 entrata in servizio tra Porto Empedocle e le isole Pelagie (porti di Linosa e Lampedusa), raddoppiando le corse giornaliere gi\u00e0 effettuate dal \"Sansovino\".\nDopo poco tempo \u00e8 stata trasferita sulla linea Trapani-Pantelleria, sulla quale opera con frequenza giornaliera: il motivo di questa scelta pare sia legato all'altezza della nave, poich\u00e9, essendo il molo di attracco a Lampedusa allineato con la pista dell'aeroporto, creava problemi in fase di decollo e atterraggio dei velivoli. \nA novembre 2017 la nave viene messa in disarmo in seguito a problemi ai motori. Ad aprile 2019, dopo un anno e mezzo di avaria, il traghetto \u00e8 stato riparato tornando in servizio sulla tratta Trapani-Pantelleria in sostituzione del traghetto \"Pietro Novelli\", fermo anch'esso per un'avaria al motore. Il 17 maggio 2019 il traghetto entra nel bacino di carenaggio di Augusta per lavori di manutenzione.\nDal 22 agosto al 9 settembre 2020 il traghetto ha operato sulla linea che collega Porto Empedocle alle Isole Pelagie al posto del \"Sansovino\", fermo a causa della caduta del portellone centrale poppiero. Il 19 marzo 2021 il traghetto \u00e8 rientrato ai cantieri navali di Palermo per lavori di manutenzione, sostituito nel frattempo dal \"Pietro Novelli\".\nDall'8 al 27 luglio 2021 il \"Lampedusa\" \u00e8 stata impiegata sulla tratta che collega Porto Empedocle alle isole Pelagie in sostituzione del \"Sansovino\", fermo a causa di una avaria dei motori."}
{"id": "2613402", "revid": "363629", "url": "https://it.wikipedia.org/wiki?curid=2613402", "title": "Ultimatum (fumetto Marvel Comics)", "text": "Ultimatum \u00e8 un \"crossover\" fra tutte le serie a fumetti dell'universo Ultimate della Marvel Comics che conclude un ciclo narrativo al termine del quale la linea editoriale venne riavviata da capo con nuove serie. \"Ultimatum\" \u00e8 il primo crossover dell'Ultimate Marvel.\nTrama.\nA causa della morte dei suoi figli - Quicksilver ucciso per sbaglio da Occhio di Falco e Scarlet da un robot di Ultron - Magneto giura vendetta al mondo intero: provoca un'onda distruttiva invertendo i poli magnetici del pianeta causando la morte di migliaia di persone. Xavier si trova costretto ad avvisare telepaticamente tutti i supereroi della citt\u00e0 invitandoli ad unirsi contro un nemico comune.\nDopo aver congelato Latveria e aver ucciso Xavier, il signore del magnetismo rapisce Madrox, e controllandolo tramite un'illusione mentale di Psylocke lo costringe a creare milioni e milioni di copie fisiche. In citt\u00e0 scoppia il Caos, vengono stabiliti degli accampamenti per i sopravvissuti, tra cui il reverendo William Stryker Jr. che, accecato dalla vendetta dopo aver visto morire la propria famiglia a causa dell'onda Ultimatum, raccoglie delle armature da Sentinelle che l'onda ha portato a riva e forma un gruppo di rivoltosi che attacca la scuola di Xavier (durante l'attacco Rogue assorbe i poteri di Fenomeno, quasi morto, pertanto Rogue manterr\u00e0 i suoi poteri per molto tempo). Intanto Wolverine trova Madrox e, dato che non riesce a distoglierlo dall'illusione, si ritrova costretto a farlo fuori. Nel frattempo Ant-Man si allea con Occhio di Falco per trovare Wasp; trovano Blob che approfittando del corpo senza vita della donna, ne sta mangiando le interiora. Preso dalla rabbia Hank gli stacca la testa con un morso e tenta un ultimo atto eroico: si fa esplodere con tutte le copie di Madrox rivestite di tritolo dopo aver detto ad Iron Man che esiste un progetto chiamato \"Jocasta\" per riportare in vita Wasp (probabilmente in forma robotica).\nNello stesso tempo, Thor si reca nel regno dei morti per salvare la sua amante Valchiria: qui Thor trova Capitan America rimasto ucciso nell'inondazione che ha investito New York. Hela, dea della morte della mitologia nordica, propone al dio del tuono un patto: la vita della sua ragazza per la sua. Capitan America si propone per lo scambio, ma Thor rifiuta rimanendo negli inferi mentre lo Scudiero e la giovane donna tornano nel mondo dei vivi. I rimanenti Ultimates si preparano per la contro-offensiva. Intanto, i Fantastici Quattro non se la passano nel migliore dei modi: Susan \u00e8 in coma e i suoi poteri si manifestano in modo incontrollato; Reed accecato dalla rabbia si scontra prima con Namor, accusandolo di aver provocato l'onda, ma dopo aver capito che non ne era lui l'artefice, si precipita dal Dr. Destino, scoprendo che anch'esso non \u00e8 la causa della strage; Johnny \u00e8 dato per disperso e Ben \u00e8 l'unico che veglia su Susan. Viene convocato il Dr. Arthur Molekevic, unico in grado di risvegliare Susan: cos\u00ec il dottore e Ben si rimpiccioliscono con l'aiuto delle particelle Pym ed entrano nel corpo della Donna invisibile. Qui sconfiggono degli organismi robotici di microscopiche dimensioni risvegliando Susan, ma si hanno dei dubbi su chi abbia iniettato questi meccanismi nei corpi dei F4, infatti si viene a sapere che anche Ben li ospita. Si dirigono quindi verso Atlantide per usufruire di un obelisco enorme da utilizzare come antenna per localizzare Johnny servendosi dei segnali dei nano-bot. Nonostante alcune difficolt\u00e0, portate dall'attacco di alcuni uomini-pesce, i nostri localizzano sia Reed che Johnny.\nPeter Parker, mentre era in giro con gli amici, viene sconvolto dall'onda di Magneto. Kitty rimane ad aiutare i passeggeri della metropolitana mentre lui va in cerca di vittime da salvare. Durante il suo cammino incontra Hulk, il quale sebbene spaventato aiuta Spidey a salvare dei civili bloccati sotto le macerie. Poco dopo rinvengono il corpo deceduto di Devil e, in un momento cos\u00ec drammatico, Hulk si calma e diventa Bruce: vedendo le pessime condizioni in cui si trova la citt\u00e0, crede che sia opera sua e, disgustato di s\u00e9 stesso, chiede a Peter di ucciderlo; a causa della titubanza del giovane, in preda alla collera ridiventa Hulk ed ingaggia un inseguimento con Spider-Man. Nel tragitto si trovano di fronte ad uno spettacolo impressionante: il Sancta Sanctorum del Dr. Strange, ideato per reprimere i demoni e gli spiriti del mago, \u00e8 stato distrutto dal disastro magnetico. Il gigante grigio e il tessiragnatele si trovano cos\u00ec ad affrontare migliaia di mostri. Tra i demoni emerge il Dio degli Incubi (gi\u00e0 venuto a contatto con Peter), il quale prende il controllo di Hulk, che dopo poco riesce a liberarsene e ad inseguirlo. Nella lotta, Banner provoca un'esplosione per la quale Spider-Man viene dato per morto. Dalla struttura emerge anche Dormammu, ormai libero, che cerca di distruggere la citt\u00e0 assorbendo i poteri di Johnny Storm, intrappolato in un suo medaglione, con il quale gli assorbe l'energia e le fiamme. Il Dottor Strange cerca di contrastarlo, ma la potenza del demone \u00e8 superiore e comprimendogli il corpo, gli fa esplodere la testa. Sulla scena arrivano la Donna invisibile e La Cosa che si preparano allo scontro mentre un'ombra si avvicina al corpo senza vita dello Stregone Supremo.\nNick Fury viene riportato nella sua dimensione da Richards, Doom, Zarda, e Arcanna che, dopo avergli spiegato l'accaduto, convincono Doom a dire la verit\u00e0. Infatti \u00e8 stato lui a provocare la morte di Scarlet, pianificando la reazione di Magneto con l'intento di spodestarlo nel momento opportuno cos\u00ec da dominare il pianeta (infatti si scopre che \u00e8 lui il vero creatore di Ultron, inserendogli volontariamente quel lato \"umano\" che lo ha fatto invaghire di Scarlet). Intanto gli Ultimates, gli X-Men e Hulk irrompono nella cittadella di Magneto, ma dopo un primo attacco, Angelo muore per mano di Sabretooth. Wolverine attacca Magneto, ma quest'ultimo controlla il visore di Ciclope e l'armatura di Iron Man facendogli attaccare Logan il quale, per il colpo subito, rimane privo di carne: gli viene estratto l'adamantio dalle ossa da Magneto, ma Wolverine attacca ugualmente pugnalandolo con i suoi artigli del braccio destro. Hulk e Colosso intanto danneggiano i motori della cittadella, ma Mistyca posiziona un esplosivo danneggiando i due. Dopo alcuni attacchi da parte di Cap e Valchiria, Magneto viene messo alle strette; gli si avvicina Nick Fury che, con l'aiuto di Jean Grey, gli mostra che i mutanti sono stati creati in laboratorio per ricostruire il Super-Soldato. Magneto allora, capendo come i mutanti non siano prescelti da Dio, rimette in sesto l'asse terrestre, supplicando il perdono. Ciclope, sopraffatto dalla rabbia, lo decapita con un raggio ottico.\nCos\u00ec la squadra al completo evacua la struttura con dei Jet, mentre in acqua si vede ci\u00f2 che rimane del braccio di Logan. Otto giorni dopo, durante una conferenza tenuta da Ciclope nella quale cerca di chiarire la condizione dei mutanti, Ciclope viene colpito alla testa da una pallottola sotto gli occhi di milioni di persone. Ben Grimm irrompe in casa di Destino, il quale tiene sotto custodia Namor, affermando di stare per fare una cosa che Richards non farebbe mai, e a tali parole La Cosa gli fracassa il cranio. Infine, a Wundagore, vediamo Quicksilver ancora vivo indossare il casco del padre in compagnia di Mistyca e Sabretooth, mentre una donna misteriosa (probabilmente Wanda) commenta l'esito della missione.\nEpilogo.\nJean e Rogue preparano le tombe per i compagni caduti, mentre Bobby distrugge la scuola per volont\u00e0 di Jean. Intanto Kitty Pride si intrufola nello S.H.I.E.L.D. per rubare il braccio di Logan. Al suo ritorno per\u00f2 Jean conferma che tutte le cellule sono state polverizzate e non \u00e8 possibile nemmeno clonarlo. Poco dopo irrompono sulla scena Sabretooth, Mystica e Unione (un robot creato da Magneto che possiede i poteri combinati di Hulk, Capitan America, Thor e Giant-Man). I tre spiegano il loro pentimento, ma tali parole irritano Jean, dando vita ad uno scontro terminato solo da Capitan America, il quale decapita il robot. I rimanenti X-Men prendono strade diverse.\nIl gruppo si scioglie a causa dei numerosi conflitti interni che affliggono il gruppo: Ben \u00e8 entrato nello S.H.I.E.L.D. come pilota aereo; Johnny ha intrapreso un viaggio per il mondo per riflettere su ci\u00f2 che far\u00e0 in futuro (distrutto dalla morte del padre); Reed e Sue si lasciano a causa del comportamento di lui durante Ultimatum, cos\u00ec Susan riprende a diventare una semplice scienziata al Baxter Building e Reed ritorna a casa dalla famiglia.\nStoria editoriale.\nA seguito della conclusione del ciclo, le storie dell'Universo Ultimate verranno rilanciate con nuove serie e miniserie.\nSerie:\nMini-serie:"}
{"id": "2613403", "revid": "1305772", "url": "https://it.wikipedia.org/wiki?curid=2613403", "title": "Technacy", "text": "Technacy \u00e8 la capacit\u00e0 di capire, applicare abilmente e comunicare soluzioni tecnologiche creative ed equilibrate basate sulla comprensione dei fattori contestuali coinvolti. Nel significato originario australiano, la technacy va considerata come un \"modello\" teorico di attivit\u00e0 tecnologiche, quindi come una meta-tecnologia o come una epistemologia della tecnologia.\nLa Technacy implica una conoscenza profonda (e critica) della natura delle tecnologie in quanto sistemi o fenomeni complessi, o pu\u00f2 essere intesa semplicemente come una capacit\u00e0 di visione d'insieme di tecnologie specifiche, sempre considerate nel contesto della loro applicazione.\n\u00c8 la capacit\u00e0 di mostrare una comprensione olistica della tecnologia, e di dare giudizi ponderati per soluzioni tecnologiche efficaci e solitamente di tipo eco-sostenibile.\nNon deve essere confusa con l'alfabetizzazione tecnologica, che ha una variet\u00e0 di significati in tutto il mondo che vanno dal sapiente uso del computer, alla capacit\u00e0 di conoscere e utilizzare il linguaggio tecnico di un genere tecnologico, all'ampio orientamento scientifico e tecnologico della conoscenza, come suggerito dalla definizione della International Technology Education Association (ITEA).\nTechnacy, nella letteratura australiana, \u00e8 il nome di uno specifico quadro teorico per la comprensione dell'attivit\u00e0 tecnologica; va appunto distinta dall'Alfabetizzazione Tecnologica, la quale come osservato in precedenza \u00e8 piuttosto locuzione utilizzata come espressione di massima per una serie di idee riguardo alla tecnologia e interpretazioni relative a capacit\u00e0 ritenute desiderabili. A tal fine Technacy e Alfabetizzazione tecnologica vanno considerate come concetti complementari.\nLe persone con un approccio Technacy studiano il contesto di un problema tecnologico in modo completo prima ancora di selezionare le conoscenze, gli strumenti e le risorse necessarie al progresso di una soluzione. Questa valutazione globale \u00e8 fondamentale per il successo della soluzione. In generale, la Technacy si mostra nella capacit\u00e0 di sviluppare soluzioni 'equilibrate' basate su un insieme di idee chiave in contesto (vedi sotto per i quattro elementi minimi della technacy). \nPertanto, le persone technate risolvono con successo problemi tecnologici - sia nel settore informatico o di un prodotto di design - in quanto hanno considerato in modo chiaro lo scopo e il contesto per l'utilizzo finale della soluzione sviluppata.\nLiteracy, Numeracy, Technacy - Metafore comparative.\nTechnacy \u00e8 per lo studio delle tecnologie quello che l'alfabetizzazione (literacy) \u00e8 per lo studio delle lingue e numeracy \u00e8 per lo studio della matematica.\nCome per l'alfabetizzazione, dove si possono individuare livelli funzionali dell'essere alfabetizzati (firmare con il proprio nome, saper leggere e avere una comprensione di base del testo) fino a livelli sofisticati (avere una capacit\u00e0 poetica potente ed efficace, avere comprensione di costruzioni complesse di significato e contesto), cos\u00ec anche in technacy ci sono dei livelli funzionali per essere technate (essere specializzati e qualificati nell'uso di strumenti di base per un lavoro, l'uso di software di base per eseguire un compito) fino a livelli sofisticati (progettazione e sviluppo o valutazione di soluzioni tecnologiche appropriate che siano sostenibili per contesti specifici e complessi in diversi tempi o luoghi).\nE, come per l'alfabetizzazione dove ci sono vari \"tipi di testo\" da padroneggiare (come la narrativa, oppure linguaggi transazionali, testi procedurali e persuasivi, reportage, relazioni e spiegazioni) cos\u00ec anche in Technacy ci sono vari generi tecnologici di conoscenza della tecnologia che possono essere padroneggiati (ad esempio Tecnologie dell'Informazione e della Comunicazione, le tecnologie di legno, sulle tecnologie dei metalli, Composite Technologies (materie plastiche), tecnologie elettriche, le tecnologie alimentari, tecnologie tessili, o Human Systems Management in quanto tecnologie e cos\u00ec via). \nQuesti generi tecnologici sono comunemente presentati in forma di professioni e facolt\u00e0 tecniche nelle scuole, college e universit\u00e0.\nLe linee-guida della Technacy.\nIl Governo federale australiano ha fissato degli obiettivi educativi per questa competenza specifica nelle scuole di base K-12 e nella formazione degli insegnanti. Essi affermano che tutte le attivit\u00e0 tecnologiche, indipendentemente dal fatto che siano immediatamente visibili, contengono i seguenti:\nTuttavia, la nozione di technacy non implica una progettazione (design) buona o cattiva, ma piuttosto modella gli elementi essenziali inerenti a tutte le attivit\u00e0 tecnologiche, a qualsiasi scala di complessit\u00e0 o in qualsiasi momento storico. \nLa nozione di Technacy suggerisce pertanto che un design buono o cattivo pu\u00f2 essere spiegato attraverso l'analisi dei quattro elementi technacy e le interazioni di questi elementi e offre un quadro di base per le attivit\u00e0 che possono comprendere:\nL'origine australiana del termine.\nIl trasferimento di tecnologia nelle comunit\u00e0 indigene australiane, in gran parte tradizionali, ha sollevato seri interrogativi circa il modo con cui l'opinione comune percepisce le tecnologie in quanto valori neutri e non contesto-specifici. Un'agenzia nazionale di ricerca sulla tecnologia ha coniato il concetto di Technacy nel 1986 per diffondere una comprensione delle tecnologie in quanto basate su un sistema fondamentale di fattori interdipendenti. La comprensione di questo sistema, o Technacy, \u00e8 arrivare a conoscere le tecnologie interamente e come tali, offrendo a ingegneri, progettisti e responsabili politici una cornice teorica pi\u00f9 robusta per il trasferimento tecnologico attraverso culture o contesti differenti.\nCollegamenti esterni.\nDownload the ASTEC Foresight 2010 Reports: chapters 16 and 17. "}
{"id": "2613404", "revid": "339392", "url": "https://it.wikipedia.org/wiki?curid=2613404", "title": "Egitto Express", "text": ""}
{"id": "2613408", "revid": "400694", "url": "https://it.wikipedia.org/wiki?curid=2613408", "title": "Villa San Lorenzo (Argentina)", "text": "Villa San Lorenzo \u00e8 un comune dell'Argentina, appartenente alla provincia di Salta, nel dipartimento di Capital, sito a 10\u00a0km dal capoluogo dipartimentale Salta.\nIn base al censimento del 2001, nel territorio comunale dimorano 8.293 abitanti, con un incremento di quasi il 100% rispetto al censimento precedente (1991).\nIl comune ospita una riserva naturale municipale \"Finca las Costas\", di circa 10.000 ettari.\nAltre localit\u00e0 (frazioni) del comune sono: Atocha e La Ci\u00e9naga"}
{"id": "2613412", "revid": "287204", "url": "https://it.wikipedia.org/wiki?curid=2613412", "title": "Impianti di Lezama", "text": "Gli Impianti di Lezama sono la struttura tecnico-logistica della societ\u00e0 di calcio spagnola Athletic Bilbao.\nLa struttura.\nSituati nel municipio di Lezama, nella provincia di Biscaglia, a meno di 15 chilometri dalla citt\u00e0 di Bilbao, gli impianti si sviluppano su una superficie totale di 147.600 m\u00b2.\nQuesti sono composti da 6 campi all'aperto (4 in erba naturale e 2 in erba artificiale) e da un palazzetto dello sport coperto con fondo in erba sintetica; comprendono inoltre residenze per i giocatori, una sala stampa, un'area fitness, un centro medico e negozi.\nNel centro sportivo, oltre alla prima squadra dell'Athletic Bilbao, si allenano 14 squadre collegate in modo diretto alla societ\u00e0: queste, tranne il Baskonia, (seconda squadra \"riserve\") che gioca le partite interne nel paese di Basauri, disputano nel centro anche gli incontri casalinghi dei rispettivi campionati. In primis il Bilbao Athletic che, militante in Segunda Divisi\u00f3n B, utilizza il campo intitolato Santa Mar\u00eda de Lezama, con capienza pari a 2.500 posti. Inoltre vi sono il team femminile (l'Athletic Club E.F.T), che milita nella Superliga spagnola, e la rispettiva squadra riserve, nonch\u00e9 tutte le squadre del settore giovanile: 4 della categoria Alevines (11 e 12 anni), 2 degli Infantiles (13 e 14 anni), 2 dei Cadetes (15 e 16 anni) e 2 dei Juveniles (17 e 18 anni).\nStoria.\nTra la fine degli anni sessanta e l'inizio degli anni 70, si sent\u00ec la necessit\u00e0 al di venire incontro alle esigenze dell'Athletic Club, fornendo un centro logistico volto a raccogliere tutte le attivit\u00e0 della prima squadra, unitamente a quelle del settore giovanile.\nIl progetto iniziale degli impianti risale ai primi anni settanta, tanto che l'inaugurazione avvenne durante la stagione 1971-72, sotto la presidenza di F\u00e9lix Or\u00e1a.\nIl primo progetto prevedeva tre campi d'allenamento, un edificio che ospita spogliatoi e residenze per i tesserati. Qualche anno pi\u00f9 tardi, nel 1975, il neo-presidente Jos\u00e9 Antonio Egidazu oper\u00f2 una ristrutturazione che permise la costruzione strutture di altri tre campi all'aperto e di uno coperto.\nNel 1995 la struttura ha assunto l'aspetto attuale: il presidente Jos\u00e9 Mar\u00eda Arrate oper\u00f2 un ulteriore ampliamento prevedendo la costruzione di un parcheggio e di nuove strade di accesso al centro, in grado di ospitare l'elevato numero di veicoli che vi transitano ogni giorno.\nInoltre venne edificata una tribuna coperta in grado di fornire un maggiore comfort ai tifosi che vengono a vedere le partite delle squadre affiliate o quelle del settore giovanile.\nRecentemente la presidenza del club ha dato il via libera al cosiddetto \"Plan Director de Lezama\", che si prefigge l'obiettivo di modernizzare la struttura. Il 'piano' ha elaborato un progetto i cui lavori indicativamente dovranno terminare entro il 2011-2012, con una spesa di circa 12 milioni di euro."}
{"id": "2613415", "revid": "73997", "url": "https://it.wikipedia.org/wiki?curid=2613415", "title": "Jgor Gianola", "text": ""}
{"id": "2613416", "revid": "226458", "url": "https://it.wikipedia.org/wiki?curid=2613416", "title": "Rhynchogadus hepaticus", "text": "Il gadorinco (Rhynchogadus hepaticus) \u00e8 un pesce abissale della famiglia Moridae dell'ordine Gadiformes.\nDistribuzione e habitat.\nQuesta specie \u00e8 nota solo per pochissimi esemplari provenienti tutti dal mar Mediterraneo occidentale, prevalentemente dalle acque italiane, dove \u00e8 segnalato a Napoli, a Messina ed a Genova.\nBen poco si sa delle abitudini di questo pesce, se non che vive a grande profondit\u00e0 e che solo occasionalmente si trova in superficie.\nDescrizione.\nIl profilo del muso \u00e8 concavo e la bocca \u00e8 quasi verticale. C'\u00e8 un barbiglio sulla mandibola. Le pinne dorsali sono due, la prima molto breve, con il primo raggio allungato, la seconda lunga, simmetrica alla pinna anale, che \u00e8 pi\u00f9 breve. Le pinne pettorali sono grandi, con i primi raggi allungati. La pinna caudale \u00e8 molto piccola. Questo pesce ha una sagoma panciuta, derivante dalla notevole mole del fegato.\nIl colore del corpo \u00e8 marrone violaceo, con pinne scure.\nMisura fino a 10 cm.\nAlimentazione.\nSi alimenta di piccoli crostacei.\nRiproduzione.\nAvviene in primavera e le uova sono pelagiche.\nPesca.\nGli esemplari noti sono stati tutti catturati in superficie.\nTassonomia.\nQuesta specie e lEretmophorus kleinenbergi\" furono attribuiti alla famiglia Eretmophoridae\"' attualmente inclusa tra i Moridae."}
{"id": "2613417", "revid": "287204", "url": "https://it.wikipedia.org/wiki?curid=2613417", "title": "Internazionali d'Italia 1986", "text": "Gli Internazionali d'Italia 1986 sono stati un torneo di tennis giocato sulla terra rossa. \n\u00c8 stata la 43\u00aa edizione degli Internazionali d'Italia, che fa parte del Nabisco Grand Prix 1986. \nIl torneo maschile si \u00e8 giocato al Foro Italico di Roma in Italia, il torneo femminile non si \u00e8 tenuto.\nCampioni.\nSingolare maschile.\n Ivan Lendl ha battuto in finale Emilio S\u00e1nchez 7\u20135, 4\u20136, 6\u20131, 6\u20131\nDoppio maschile.\n Guy Forget / Yannick Noah hanno battuto in finale Mark Edmondson / Sherwood Stewart 7\u20136, 6\u20132"}
{"id": "2613421", "revid": "729019", "url": "https://it.wikipedia.org/wiki?curid=2613421", "title": "Coppa del Mondo di combinata nordica 1991", "text": "La Coppa del Mondo di combinata nordica 1991, ottava edizione della manifestazione organizzata dalla Federazione Internazionale Sci, ebbe inizio il 15 dicembre 1990 a Trondheim, in Norvegia, e si concluse il 23 marzo 1991 a Sankt Moritz, in Svizzera.\nFurono disputate 8 gare in altrettante localit\u00e0, tutte individuali Gundersen: 7 su trampolino normale, 1 su trampolino lungo. Nel corso della stagione si tennero in Val di Fiemme i Campionati mondiali di sci nordico 1991, non validi ai fini della Coppa del Mondo, il cui calendario contempl\u00f2 dunque un'interruzione nel mese di febbraio.\nIl norvegese Fred B\u00f8rre Lundberg si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Klaus Sulzenbacher era il detentore uscente del trofeo.\nRisultati.\nLegenda:\nIN = individuale Gundersen\nNH = trampolino normale\nLH = trampolino lungo"}
{"id": "2613422", "revid": "281901", "url": "https://it.wikipedia.org/wiki?curid=2613422", "title": "Gadorinco", "text": ""}
{"id": "2613423", "revid": "105528872", "url": "https://it.wikipedia.org/wiki?curid=2613423", "title": "Peter and the Wolf", "text": ""}
{"id": "2613424", "revid": "2014155", "url": "https://it.wikipedia.org/wiki?curid=2613424", "title": "Elisabetta d'Orl\u00e9ans", "text": "Famiglia natale.\nElisabetta Margherita nacque a Parigi, al Palazzo del Lussemburgo, all'epoca chiamato \"Palais d'Orl\u00e9ans\", ed attualmente sede del Senato di Francia; il palazzo era stato ceduto al padre alla morte di sua madre, Maria de' Medici, nel 1642. Elisabetta Margherita era conosciuta con il suo primo nome, Elisabetta, ma essa si firm\u00f2 sempre come Isabelle. Seconda dei cinque figli di Gastone d'Orl\u00e9ans e di Margherita di Lorena-Vaud\u00e9mont, non venne cresciuta assieme ai fratelli, bens\u00ec in un convento, dal momento che essa era stata destinata a diventare badessa di Remiremont.\nI suoi fratelli e sorelle erano:\nElisabetta Margherita aveva inoltre una sorellastra maggiore:\nBiografia.\nConosciuta come \"Mademoiselle d'Alen\u00e7on\" fino al suo matrimonio, \"Isabelle\" (Elisabetta Margherita) era molto amica della giovane Louise Fran\u00e7oise de La Baume Le Blanc, che sarebbe divenuta Duchessa de La Valli\u00e8re nonch\u00e9 amante di re Luigi XIV e che era cresciuta a Blois nell\"'entourage\" della sorella di Elisabetta, Margherita Luisa.\nEra stato deciso che la figlia maggiore, e la pi\u00f9 bella, Margherita Luisa, avrebbe sposato Luigi, mentre Francesca Maddalena sarebbe andata sposa di un altro principe europeo. Un possibile candidato per la mano di Elisabetta era invece Carlo Emanuele II, duca di Savoia, il quale per\u00f2 spos\u00f2 la sorella pi\u00f9 giovane, Francesca Maddalena appunto, il 4 marzo 1663. Un altro partito che venne considerato fu suo cugino Enrico Giulio di Borbone, futuro principe di Cond\u00e9 e Principe del Sangue; quest'opportunit\u00e0 venne per\u00f2 scartata in quanto egli prefer\u00ec la principessa tedesca Anna Enrichetta del Palatinato, nipote della Regina di Boemia.\nLa scelta per Elisabetta, che era gobba, cadde su un \"prince \u00e9tranger\" (principe straniero): Luigi Giuseppe di Guisa; era questi il capo titolare della Casa di Guisa, un ramo cadetto della Casa di Lorena, di cui faceva parte la madre di Elisabetta.\nElisabetta ed il Duca si sposarono al castello di Saint-Germain-en-Laye il 15 maggio 1667 alla presenza della corte e dei Principi del Sangue; suo marito, di quattro anni pi\u00f9 giovane di lei, era non solo sotto la tutela legale della zia, l'orgogliosa \"Mademoiselle de Guise\" (Maria I di Guisa). Dal momento del suo matrimonio fino alla sua morte, Elisabetta venne conosciuta come \"Madame de Guise\"; la sua breve unione con il Duca di Guisa produsse un figlio Francesco Giuseppe.\nIl marito di Elisabetta mor\u00ec nel 1671 a causa del vaiolo contratto durante il viaggio di ritorno da una visita alla corte di re Carlo II d'Inghilterra; il figlio Francesco Giuseppe eredit\u00f2 quindi i titoli paterni: Duca di Guisa e di Joyeuse, Principe di Joinville.\nAlla morte di sua madre, avvenuta nel 1672, \"Isabelle\" si trasfer\u00ec nel Palazzo del Lussemburgo assieme al figlioletto. Ancora incapace di camminare all'et\u00e0 di quattro anni, Francesco Giuseppe venne fatto cadere dalla sua governante e, nel 1675, al Palazzo del Lussemburgo, mor\u00ec per il trauma cranico riportato.\nDopo la morte del figlio, Elisabetta trascorse ogni estate nel suo Ducato di Alen\u00e7on e la maggior parte degli inverni presso la corte reale; quando si trovava a Parigi soggiornava presso il Palazzo del Lussemburgo, che le era stato ceduto dalla madre nel 1672, anche se, ossessionata dalla morte del figlio avvenuta, trovava difficile risiedervi a lungo. Nel 1672 essa ricav\u00f2 un appartamento privato per s\u00e9 stessa nell'abbazia di Saint Pierre de Montmartre, dove incontrava spesso \"Mademoiselle de Guise\" e la sorella badessa. Dopo il 1675 questo piccolo circolo famigliare si allarg\u00e0 quando la sorella di Elisabetta, Margherita Luisa, granduchessa di Toscana, lasci\u00f2 il marito e si trasfer\u00ec in un appartamento all'interno delle mura dell'abbazia dove visse in una specie di regime di arresti domiciliari. Sempre molto devota, \"Isabelle\" commission\u00f2 numerose composizioni religiose a Marc-Antoine Charpentier, il compositore di Maria I di Guisa; essa inoltre richiese a Charpentier anche pezzi di musica profana, come opere e pastorali, che vennero eseguiti a corte.\nElisabetta fu una fervente sostenitrice di suo cugino Luigi XIV per quanto riguarda le sue politiche di tentare di riportare gli Ugonotti all'interno della Chiesa Cattolica. Nel novembre 1676, mentre stava seguendo la conversione di una dama protestante, \"Isabelle\" commission\u00f2 a Marc-Antoine Charpentier il primo di una serie di oratori che narravano la storia di Santa Cecilia e della sua vittoria sul marito ed il fratello con riguardo al cristianesimo. Dopo l'emanazione dell'Editto di Fontainebleau, che revocava l'Editto di Nantes, nell'ottobre 1685, Elisabetta cre\u00f2 una casa per \"nuovi convertiti\" nelle sue terre di Alen\u00e7on e si dedic\u00f2 attivamente alla conversione degli Ugonotti locali.\nNel 1694 Elisabetta cedette il Palazzo del Lussemburgo a Luigi XIV. Essa mor\u00ec nel 1696 alla Reggia di Versailles e venne sepolta nel convento carmelitano parigino, tra le suore; la grande fortuna che aveva accumulato durante la sua vita venne lasciata in eredit\u00e0 alla sorella maggiore, nonch\u00e9 l'unica sopravvissuta, Margherita Luisa.\nDiscendenza.\nElisabetta e Luigi Giuseppe ebbero un figlio:\nTitoli e trattamento.\nAlla morte del padre essa divenne Duchessa di Alen\u00e7on come suo proprio diritto; essa mantenne il suo rango di \"Petit-fil de France\" durante il suo matrimonio e questo le consent\u00ec di conservare il trattamento di \"Sua Altezza Reale\"."}
{"id": "2613426", "revid": "281901", "url": "https://it.wikipedia.org/wiki?curid=2613426", "title": "Rhynchogadus", "text": ""}
{"id": "2613429", "revid": "729019", "url": "https://it.wikipedia.org/wiki?curid=2613429", "title": "Kawasaki KR 750", "text": "La KR 750 \u00e8 una motocicletta da competizione costruita dalla Kawasaki tra il 1975 e il 1976.\nIl contesto.\nQuesta moto venne prodotta per la 200 Miglia di Daytona e poi anche per neonata formula 750 che per alcuni anni rappresent\u00f2 la classe di maggior cilindrata del motomondiale, ma non riusc\u00ec mai ad avere risultati di rilievo.\nLa moto si differenzia dalla precedente H2R per via di una maggiore potenza e del raffreddamento a liquido."}
{"id": "2613430", "revid": "287204", "url": "https://it.wikipedia.org/wiki?curid=2613430", "title": "Internazionali d'Italia 1985", "text": "Gli Internazionali d'Italia 1985 sono stati un torneo di tennis giocato sulla terra rossa. \n\u00c8 stata la 42\u00aa edizione degli Internazionali d'Italia, che fa parte del Nabisco Grand Prix 1985 e del Virginia Slims World Championship Series 1985. \nIl torneo maschile si \u00e8 giocato al Foro Italico di Roma in Italia, quello femminile all'Italsider Taranto di Taranto.\nCampioni.\nSingolare maschile.\n Yannick Noah ha battuto in finale Miloslav Me\u010d\u00ed\u0159 6\u20133, 3\u20136, 6\u20132, 7\u20136\nSingolare femminile.\n Raffaella Reggi ha battuto in finale Vicki Nelson-Dunbar 6\u20134, 6\u20134\nDoppio maschile.\n Anders J\u00e4rryd / Mats Wilander hanno battuto in finale Ken Flach / Robert Seguso 4\u20136, 6\u20133, 6\u20132\nDoppio femminile.\n Sandra Cecchini / Raffaella Reggi hanno battuto in finale Patrizia Murgo / Barbara Romano 6\u20131, 5\u20137, 7\u20135"}
{"id": "2613431", "revid": "599013", "url": "https://it.wikipedia.org/wiki?curid=2613431", "title": "Christian Corona", "text": "Ha fatto parte della nazionale italiana junior di curling partecipando ad un campionato mondiale junior di curling nel 1996 a Hamilton, in Canada. Nel 2003 ha partecipato alle Universiadi."}
{"id": "2613434", "revid": "104265", "url": "https://it.wikipedia.org/wiki?curid=2613434", "title": "Eretmophorus kleinenbergi", "text": "L'eretmoforo (Eretmophorus kleinenbergi) \u00e8 un pesce abissale della famiglia Moridae dell'ordine Gadiformes.\nDistribuzione ed habitat.\nEndemico del mar Mediterraneo, nei mari d'Italia \u00e8 rarissimo. \u00c8 stato catturato a Napoli, nello stretto di Messina e nel mar Ligure.\nSi crede che viva in profondit\u00e0 e faccia vita pelagica.\nDescrizione.\nQuesto pesce ha un aspetto stranissimo ed inconfondibile. Il corpo \u00e8 abbastanza tozzo nella parte anteriore ma si va assottigliandosi ed all'altezza del peduncolo caudale \u00e8 molto stretto. Il ventre \u00e8 prominente con una strana sporgenza di forma pi\u00f9 o meno triangolare. La pinna dorsale \u00e8 unica, lunga, di altezza uniforme. con un lobo anteriore che pu\u00f2 sembrare una pinna separata. La pinna anale \u00e8 simmetrica alla dorsale. La pinna caudale \u00e8 piccola mentre le pinne pettorali sono ampie. Le pinne ventrali sono molto grandi ed hanno dei raggi liberi allungatissimi, di cui due per parte portano all'estremit\u00e0 un'espansione membranosa a forma di remo.\nIl colore \u00e8 rosa arancio con bande verticali rossastre che si estendono sulle pinne anale e dorsale.\nNon supera i 10\u00a0cm.\nBiologia.\nDella biologia di questa specie non si sa nulla. Si sono fatte numerose ipotesi tra cui che si tratti di una forma giovanile di un altro gadiforme ancora ignoto.\nTassonomia.\nQuesta specie ed ilRhynchogadus hepaticus\" furono attribuiti alla famiglia Eretmophoridae\"' attualmente inclusa tra i Moridae."}
{"id": "2613435", "revid": "281901", "url": "https://it.wikipedia.org/wiki?curid=2613435", "title": "Eretmophorus", "text": ""}
{"id": "2613436", "revid": "281901", "url": "https://it.wikipedia.org/wiki?curid=2613436", "title": "Eretmoforo", "text": ""}
{"id": "2613442", "revid": "287204", "url": "https://it.wikipedia.org/wiki?curid=2613442", "title": "Baal (film)", "text": ""}
{"id": "2613445", "revid": "226458", "url": "https://it.wikipedia.org/wiki?curid=2613445", "title": "K\u00f6rpeli Deresi", "text": "Il fiume di K\u00f6rpeli (\"K\u00f6rpeli Deresi\" o \"K\u00f6rpeli Bo\u011faz Deresi\" o \"K\u00f6rpelibo\u011faz Deresi\" \u00e8 un fiume turco tagliato dalla diga di S\u0131dd\u0131kl\u0131 nella provincia di K\u0131r\u015fehir. Si getta nel lago della diga di Hirfanl\u0131 sul fiume K\u0131z\u0131l\u0131rmak."}
{"id": "2613448", "revid": "287204", "url": "https://it.wikipedia.org/wiki?curid=2613448", "title": "Coca-Cola Tigers", "text": "I Coca-Cola Tigers sono stati una franchigia filippina di pallacanestro.\nCos\u00ec come il resto delle formazioni appartenenti alla lega PBL, la franchigia non rappresenta alcuna citt\u00e0 mentre i propri incontri casalinghi sono disputati in una delle diverse strutture noleggiate dalla lega e dislocate sul territorio.\nIn principio la squadra era stata creata, nel 1990, con la denominazione \"Pop Cola Panthers\". Nel 2001 tuttavia la Republic Flour Mills vendette la sua sussidiaria \"COSMOS Bottlers Corporation\" all'industria di cibo e bevande San Miguel Corporation: a seguito di quest'operazione anche la franchigia cestistica venne assorbita e prese cos\u00ec la nuova denominazione Coca-Cola Tigers.\nNel palmar\u00e8s della franchigia c'\u00e8 una vittoria della All-Filipino Cup (2002) e una della Reinforced Conference (2003)."}
{"id": "2613458", "revid": "438678", "url": "https://it.wikipedia.org/wiki?curid=2613458", "title": "Look Back in Anger", "text": ""}
{"id": "2613459", "revid": "287204", "url": "https://it.wikipedia.org/wiki?curid=2613459", "title": "Internazionali d'Italia 1984", "text": "Gli Internazionali d'Italia 1984 sono stati un torneo di tennis giocato sulla terra rossa. \n\u00c8 stata la 41\u00aa edizione degli Internazionali d'Italia, che fa parte del Volvo Grand Prix 1984 e del Virginia Slims World Championship Series 1984. \nIl torneo maschile si \u00e8 giocato al Foro Italico di Roma in Italia, quello femminile nello Junior Tennis Perugia di Perugia.\nCampioni.\nSingolare maschile.\n Andr\u00e9s G\u00f3mez ha battuto in finale Aaron Krickstein 2\u20136, 6\u20131, 6\u20132, 6\u20132\nSingolare femminile.\n Manuela Maleeva ha battuto in finale Chris Evert 6\u20133, 6\u20133\nDoppio maschile.\n Ken Flach / Robert Seguso hanno battuto in finale John Alexander / Mike Leach 3\u20136, 6\u20133, 6\u20134\nDoppio femminile.\n Iva Buda\u0159ov\u00e1 / Helena Sukov\u00e1 hanno battuto in finale Kathleen Horvath / Virginia Ruzici 7\u20136(5), 1\u20136, 6\u20134"}
{"id": "2613460", "revid": "767487", "url": "https://it.wikipedia.org/wiki?curid=2613460", "title": "Ladislav Nov\u00e1k (calciatore)", "text": "\u00c8 scomparso nel 2011 all'et\u00e0 di 79 anni.\nCarriera.\nGiocatore.\nClub.\nHa giocato quasi tutta la carriera nel Dukla Praga.\nNazionale.\nHa partecipato a tre edizioni del Campionato del mondo di calcio con la Nazionale cecoslovacca: nel 1954, nel 1958 e nel 1962, dove da capitano ha condotto la squadra al secondo posto.\nAllenatore.\nDa allenatore \u00e8 stato mister del Dukla Praga, della Cecoslovacchia e di diverse squadre belghe."}
{"id": "2613462", "revid": "92723", "url": "https://it.wikipedia.org/wiki?curid=2613462", "title": "Stadio di Goffert", "text": "Lo Stadio di Goffert (in olandese \"Goffertstadion\") \u00e8 uno stadio di calcio situato a Nimega, nei Paesi Bassi. \u00c8 sede delle partite interne della squadra di calcio del NEC ed \u00e8 situato nel Goffertpark, nel quartiere di Goffert. Sia il parco che lo stadio vengono chiamati comunemente \"Goffert\".\nIl vecchio stadio, inaugurato l'8 luglio 1939 da Bernardo di Lippe-Biesterfeld, ha avuto un record di 30.000 spettatori. Questo stadio \u00e8 stato soprannominato \"Il Bloedkuul\" a causa della difficolt\u00e0 per la costruzione dello stadio. In commemorazione nella parte posteriore dello stadio vi \u00e8 un enorme zappa con un'iscrizione in onore dei caduti durante la costruzione.\nLo stadio \u00e8 stato teatro di competizioni varie, come motocross, baseball, pattinaggio su ghiaccio, ippica, pallamano, atletica, ginnastica, rugby, equitazione e gare di velocit\u00e0.\nIl NEC ha giocato fino al 1942, dopo che la Hazenkampseweg fu demolito per costruire un impianto pi\u00f9 economico nel Goffert. Nel 1944 uno degli uffici amministrativi fu utilizzato come aula per il 1 \u00b0 anno della Scuola di Lourdes a St.Jacobslaan. Nel 1945 il vecchio sito \u00e8 stato abbandonato dalla guerra perch\u00e9 era diventato un campo alleato.\nNel 1949 si disput\u00f2 la prima partita della Super Cup e, successivamente, la prima partita di campionato giocata tra SVV e Quick Nijmegen vinta dall'SVV 2-0\nDal 1951 si celebra nello stadio l'apertura tradizionale della marcia di Nimega e della Festa delle parate.\nNel 1968 vi \u00e8 stato il record di 32.000 spettatori durante una partita del NEC con l', il pi\u00f9 alto numero di spettatori mai raggiunto.\nNel 1979, lo stadio ha ospitato la nazionale olandese di calcio durante le qualificazioni per Euro 1980.\nNel 1983 NEC ha ricevuto nello stadio l' per un match di Coppa UEFA e questa \u00e8 la partita pi\u00f9 importante mai giocata nello stadio.\nNel maggio 1993 il Goffert ha ospitato il rivale del NEC, il Vitesse di Arnhem per due partite. Il 16 maggio contro il (1-1) e il 23 maggio contro il PSV (0-1). All'ultima gara assisterono pi\u00f9 di 20.000 spettatori.\nIl 25 gennaio 2000 lo stadio \u00e8 stato completamente rinnovato con un'apertura spettacolare, detta \"Grand Goffert\", a laser e ospit\u00f2 una partita amichevole tra e il NEC, in cui la squadra di casa vinse 3-1. Il nuovo stadio ha una capienza di 12.500 spettatori. Gli spettatori sono separati dal campo da un 'fossato', che viene usato per montare le tribune durante la gara e dagli steward per monitorare il pubblico.\nVincent Paes, ex presidente del NEC, nel 2006, ha annunciato che i lavori per la met\u00e0 dell'anello principale saranno conclusi per aumentare notevolmente la capacit\u00e0.\nIl 6 settembre 2006 venne giocato nello stadioil match tra la nazionale di calcio d'Israele e la nazionale di calcio di Andorra, una partita di qualificazione per Euro 2008.\nNel giugno 2007 lo stadio \u00e8 stato utilizzato per un certo numero di partite per il Campionato europeo di calcio under 21. Venerd\u00ec 9 novembre 2007 vennero presentati piani per espandere la capienza dello stadio, destinati ad ampliare la capacit\u00e0 di 20.000 spettatori e per lo sviluppo della zona intorno allo stadio."}
{"id": "2613463", "revid": "8660", "url": "https://it.wikipedia.org/wiki?curid=2613463", "title": "Angels Pesaro", "text": "Gli Angels Pesaro American Football Team sono una storica squadra di football americano di Pesaro.\nFondati nel 1982, hanno disputato 2 Superbowl nel 1985 e nel 1986, venendo sconfitti in entrambe le occasioni. Falliti nel 1993, in un periodo di grande crisi del football italiano, sono stati rifondati nel 2006. Dal 2009 sono affiliati alla FIDAF. Militano in serie Terza Divisione."}
{"id": "2613474", "revid": "101260", "url": "https://it.wikipedia.org/wiki?curid=2613474", "title": "J\u00f3hanna Sigurdard\u00f3ttir", "text": ""}
{"id": "2613477", "revid": "287204", "url": "https://it.wikipedia.org/wiki?curid=2613477", "title": "Thorvald Stoltenberg", "text": "Biografia.\n\u00c8 stato ministro della Difesa dal 1979 al 1981 e ministro degli Esteri dal 1987 al 1989 e dal 1990 al 1993 durante i governi laburisti di Gro Harlem Brundtland.\nDal 1989 al 1990 \u00e8 stato ambasciatore presso le Nazioni Unite e nel 1990 \u00e8 diventato Alto Commissario dell'ONU per i Rifugiati. Nel 1993 viene nominato Rappresentante speciale del Segretario Generale dell'ONU per l'ex Jugoslavia e co-presidente della Steering Committee sulla conferenza internazionale per l'ex Jugoslavia.\nNel 2003 \u00e8 stato presidente del Consiglio dell'International Institute for Democracy and Electoral Assistance (International IDEA).\nDal 1999 al 2008 \u00e8 stato presidente della Croce Rossa norvegese, per tre mandati consecutivi. \u00c8 stato anche membro della Commissione Trilaterale e detiene un seggio nel suo comitato esecutivo.\nSuo figlio, Jens Stoltenberg, anch'egli membro del Partito Laburista, \u00e8 stato due volte primo ministro della Norvegia (2000-2001, 2005-2013). Ha anche due figlie, Camilla e Nini (scomparsa il 30 luglio 2014)."}
{"id": "2613478", "revid": "122246", "url": "https://it.wikipedia.org/wiki?curid=2613478", "title": "Nazionale di pallavolo maschile del Cile", "text": "La nazionale di pallavolo maschile del Cile \u00e8 una squadra sudamericana composta dai migliori giocatori di pallavolo del Cile ed \u00e8 posta sotto l'egida della Federazione pallavolistica del Cile.\nRosa.\nSegue la rosa dei giocatori convocati per le qualificazioni mondiali ai Giochi della XXXI Olimpiade (girone B)."}
{"id": "2613479", "revid": "123112569", "url": "https://it.wikipedia.org/wiki?curid=2613479", "title": "L'Arena di Pola", "text": "L'Arena di Pola \u00e8 un periodico fondato a Pola, oggi in Croazia, il 29 luglio 1945 e da allora pubblicato.\nStoria editoriale.\nNacque come quotidiano sotto la spinta del Comitato di Liberazione Nazionale di Pola che aveva contatti con gli esuli giuliani in Italia e con il Comitato di Liberazione Nazionale italiano; la sua politica fu sempre contro il passaggio di Pola alla Jugoslavia, dato che era sotto amministrazione alleata. Il 14 maggio 1947 sospese le pubblicazioni a Pola e le riprese come periodico a Gorizia e successivamente a Trieste. Attualmente la sede \u00e8 in Via Malaspina. Dal 1945 al 1947 \"L'Arena di Pola\" aveva sede a Pola in via Giulia, 1 (direzione e redazione) e in via Sergia, 51 (amministrazione).\nDal 1967 \u00e8 l'organo ufficiale del \"Libero Comune di Pola in Esilio\"."}
{"id": "2613481", "revid": "110157", "url": "https://it.wikipedia.org/wiki?curid=2613481", "title": "Associazione dei precari della ricerca italiani", "text": "L'Associazione dei Precari della Ricerca Italiani (APRI) \u00e8 stata un'associazione apartitica e non sindacale fra persone provenienti da tutte le diverse figure del precariato della ricerca, dai dottorandi ai ricercatori a tempo determinato. L'obiettivo principale di APRI \u00e8 l'armonizzazione del sistema di Universit\u00e0 e Ricerca italiano agli standard dei paesi europei pi\u00f9 avanzati.\nStoria.\nL'idea di un'associazione di precari nasce on-line nell'estate del 2008. Gi\u00e0 da tempo erano stati fatti tentativi (pi\u00f9 o meno fruttuosi) per organizzare a livello nazionale gli sforzi di protesta contro il degrado dell'universit\u00e0 e della ricerca: uno di questi era il blog dei ricercatori precari (creato nell'estate 2007), sul quale si svilupparono accese discussioni su quali dovessero essere scopi e modi delle proteste. \nDopo l'insediamento del Ministro Gelmini un gruppo di frequentatori del blog aveva promosso una petizione online per chiederle di mettere mano ad una rapida modifica delle procedure di reclutamento dei posti da Ricercatore Universitario. Nella petizione si chiedeva di abolire esami scritti e orali, basando la selezione solo su titoli e pubblicazioni, inoltre si chiedeva di modificare le commissioni facendo in modo che i valutatori fossero solo professori ordinari selezionati tramite sorteggio puro.\nLa petizione riscosse un buon successo fra i ricercatori italiani ed espatriati e, attorno a questa massa critica di persone, si venne a condensare una vera e propria associazione dei precari della ricerca, l'APRI.\nLe proposte contenute in quella petizione furono in larga misura accolte, anche se il Governo non seppe o non volle imporre il sorteggio puro - introducendo un sistema misto di elezioni e sorteggio che non risolveva il problema - e non introducendo griglie numeriche e punteggi chiari per la valutazione delle pubblicazioni. L'associazione si \u00e8 poi sciolta nell'ottobre del 2017.\nFinalit\u00e0.\nLo scopo ultimo di APRI \u00e8 stato l'introduzione in Italia di un sistema di universit\u00e0 e ricerca in linea con le migliori esperienze del resto d'Europa. La presunta decadenza dell'universit\u00e0 italiana, per colpa della sciagurata gestione politica ed accademica dei precedenti 30 anni, sarebbe stata curabile, secondo APRI, solamente vincolando fortemente gli investimenti statali alla qualit\u00e0 della ricerca e della didattica prodotte da dipartimenti, facolt\u00e0 o universit\u00e0. A questo si sarebbe dovuta accompagnare una totale autonomia del reclutamento, non pi\u00f9 deresponsabilizzato attraverso pratiche concorsuali che non erano riuscite a garantire imparzialit\u00e0 ed equit\u00e0, ma reso veramente responsabile perch\u00e9 chi recluta dovrebbe rendere conto della performance ex post del soggetto reclutato.\nInoltre, secondo APRI, le numerose figure di ricercatore precario sarebbero dovute essere ridotte a una/due, con diritti paragonabili a quelli delle posizioni tenured, e con meccanismi come la tenure track in grado di ridurre i periodi di precariato in termini di durata e prospettiva."}
{"id": "2613483", "revid": "1494169", "url": "https://it.wikipedia.org/wiki?curid=2613483", "title": "Corebo", "text": ""}
{"id": "2613484", "revid": "256896", "url": "https://it.wikipedia.org/wiki?curid=2613484", "title": "APRI", "text": ""}
{"id": "2613486", "revid": "287204", "url": "https://it.wikipedia.org/wiki?curid=2613486", "title": "Thorbj\u00f8rn Jagland", "text": "Biografia.\n\u00c8 stato primo ministro della Norvegia dal 1996 al 1997 e poi ministro degli Esteri dal 2000 al 2001. Precedentemente aveva rivestito il ruolo di segretario del partito dal 1986 al 1992 e poi leader del partito fino al 2002 quando gli \u00e8 succeduto Jens Stoltenberg. Nel 2009 \u00e8 diventato presidente del Comitato norvegese del Premio Nobel, ruolo che ha mantenuto fino a marzo 2015 quando gli \u00e8 succeduta Kaci Kullmann Five."}
{"id": "2613487", "revid": "1573940", "url": "https://it.wikipedia.org/wiki?curid=2613487", "title": "Cerrillos (Salta)", "text": "Cerrillos \u00e8 un comune dell'Argentina, appartenente alla provincia di Salta, capoluogo del dipartimento omonimo. Si trova solamente a 15\u00a0km dal capitale della provincia, Salta.\nIn base al censimento del 2001, nel territorio comunale dimorano 17.634 abitanti, con un incremento di quasi il 35,82% rispetto al censimento precedente (1991).\nIl comune \u00e8 suddiviso nelle seguenti localit\u00e0:"}
{"id": "2613495", "revid": "729019", "url": "https://it.wikipedia.org/wiki?curid=2613495", "title": "Simon Crean", "text": "\u00c8 stato leader del Partito Laburista Australiano e leader dell'opposizione a livello federale dal novembre 2001 al 2 dicembre 2003."}
{"id": "2613497", "revid": "287204", "url": "https://it.wikipedia.org/wiki?curid=2613497", "title": "Miguel \u00c1ngel Moy\u00e0", "text": "Club.\nMaiorca.\nNato a Binissalem, Maiorca, Moy\u00e0 ha fatto il suo debutto da professionista con il , il 29 agosto 2004. \nComplessivamente ha disputato oltre 100 partite con la squadra Baleare\nValencia.\nAlla fine di giugno 2009, Moy\u00e0 si trasferisce al per circa \u20ac 5 milioni.\nFa il suo debutto ufficiale contro il alla prima di campionato, una vittoria per 2-0, ma perde il posto da titolare in favore di C\u00e9sar S\u00e1nchez, dopo alcuni errori.\nGetafe.\nIl 15 giugno 2011, Moy\u00e0 si trasferisce al in prestito, come parte della transazione che coinvolge Daniel Parejo . Alla fine della campagna di mercato firma un contratto di quattro anni.\nMoy\u00e0 ha subito un infortunio al ginocchio nel marzo 2014 durante una partita contro l', che lo ha escluso per il resto della stagione .\nAtl\u00e9tico Madrid.\nIl 4 giugno 2014, Moy\u00e0 ha firmato un contratto triennale con i campioni della Liga, l'. \nDurante la sua presentazione il giorno successivo, ha dichiarato: \"Questo \u00e8 il momento migliore per arrivare. L'Atl\u00e9tico Madrid \u00e8 una delle pi\u00f9 grandi squadre d'Europa e lo ha dimostrato chiaramente\".\nMoy\u00e0 ha fatto il suo debutto nella gara di andata della Supercopa de Espa\u00f1a 2014, il 19 agosto, un pareggio per 1-1 in casa del . Dopo aver subito un infortunio alla coscia sinistra durante la partita di Champions League contro il , ha perso la sua posizione di titolare a favore di Jan Oblak, limitando le sue presenze alla Copa del Rey.\nNazionale.\nMoy\u00e0 ha partecipato con la nazionale spagnola Under-21 alle qualificazioni agli Europei del Under-21 2007.\nStatistiche.\nPresenze e reti nei club.\n\"Statistiche aggiornate al 15 febbraio 2018.\""}
{"id": "2613510", "revid": "155613", "url": "https://it.wikipedia.org/wiki?curid=2613510", "title": "Ch\u00e2teau du Marais", "text": ""}
{"id": "2613512", "revid": "767487", "url": "https://it.wikipedia.org/wiki?curid=2613512", "title": "La Merced (Salta)", "text": "La Merced \u00e8 un comune dell'Argentina, appartenente alla provincia di Salta, nel dipartimento di Cerrillos. Si trova a 57\u00a0km a sud dalla capitale della provincia, Salta.\nIn base al censimento del 2001, nel territorio comunale dimorano 8.686 abitanti, con un incremento del 22,06% rispetto al censimento precedente (1991).\nIl comune \u00e8 suddiviso nelle seguenti localit\u00e0:"}
{"id": "2613513", "revid": "287204", "url": "https://it.wikipedia.org/wiki?curid=2613513", "title": "VdB 8", "text": "vdB 8 \u00e8 una piccola nebulosa diffusa, visibile nella costellazione di Cassiopea.\nSi individua poco pi\u00f9 di 2\u00b0 a ENE della stella , che essendo di magnitudine 4,6 \u00e8 ben visibile anche ad occhio nudo in un cielo buio; pu\u00f2 essere individuata anche con un telescopio di 140mm munito di appositi filtri e appare di un colore marcatamente bluastro, ben visibile anche nelle fotografie. La sua caratteristica pi\u00f9 notevole \u00e8 la sua forma fortemente allungata, stretta fra due nebulose oscure, cui si somma per\u00f2 la luce proveniente da una galassia visibile nella stessa direzione e catalogata come PGC\u00a010828; la stella centrale responsabile della sua illuminazione \u00e8 catalogata come HD 17443 ed \u00e8 una stella bianco-azzurra di sequenza principale di classe spettrale B9 o A0, di ottava magnitudine e rintracciabile anche con un binocolo. Questa stella appare direttamente in relazione con la nebulosa, essendo parzialmente avvolta da essa. La distanza della stella, e quindi anche della nebulosa, \u00e8 di circa 1100 anni luce."}
{"id": "2613516", "revid": "1318658", "url": "https://it.wikipedia.org/wiki?curid=2613516", "title": "Porco (disambigua)", "text": "In lingua italiana, porco (anche \"maiale\") \u00e8 il nome comune del mammifero il cui nome scientifico \u00e8 sus scrofa domesticus."}
{"id": "2613518", "revid": "124149420", "url": "https://it.wikipedia.org/wiki?curid=2613518", "title": "Jens Otto Krag", "text": "Biografia.\nDurante il suo secondo mandato come premier si \u00e8 particolarmente impegnato per la cooperazione in ambito europeo sostenendo un referendum per l'entrata della Danimarca nella Comunit\u00e0 Economica Europea. Nel 1972 il referendum venne approvato ma, in seguito a divisioni che si manifestarono all'interno del Paese, decise di dimettersi. \nDal 1974 al 1975 \u00e8 stato rappresentante del Mercato comune europeo negli Stati Uniti."}
{"id": "2613525", "revid": "1005847", "url": "https://it.wikipedia.org/wiki?curid=2613525", "title": "Hans Hedtoft", "text": "Nel 1939 era riuscito ad ottenere la leadership dei Socialdemocratici ai danni di Thorvald Stauning ma venne costretto a dimettersi in seguito all'occupazione nazista della Danimarca."}
{"id": "2613526", "revid": "2077074", "url": "https://it.wikipedia.org/wiki?curid=2613526", "title": "Wenzel Robert von Gallenberg", "text": "Nato a Vienna, studi\u00f2 presso Albrechtsberger, e spos\u00f2 nel 1803 la contessa Giulietta Guicciardi, amata da Beethoven. \nTrasferitosi a Napoli con la moglie nel 1805, compose musiche di festa per Giuseppe Bonaparte e dopo un anno o due fu selezionato per dirigere la musica nel Teatro San Carlo, allora teatro di corte, in cui introdusse la migliore musica tedesca, innalzando di livello ed estendendo la gamma della musica di Napoli.\nDal 1821 al 1823 fu assistente manager di Domenico Barbaja, poi direttore del Teatro di Corte di Vienna. Gallenberg ne ottenne la direzione nel 1829, ma fall\u00ec per mancanza di fondi, e ritorn\u00f2 a Napoli, ove lavor\u00f2 nuovamente con Barbaja come compositore di balletti e direttore. Gallenberg fu un compositore prolifico, ma le sue opere furono presto dimenticate. Egli compose una sonata, fantasie, marce ed altri pezzi per pianoforte, ma anche innumerevoli ouverture, e quaranta o cinquanta balletti. \nI suoi balletti pi\u00f9 conosciuti alla sua epoca furono: \"Sansone\"; \"Arsinoe e Telemaco\"; \"Amleto\"; \"Alfred der Grosse\"; \"Jeanne d'Arc\"; \"Ismann's Graab\"; \"La Carovana del Cairo\"; \"Caesar in Egypten\"; \"Theodosia\"; \"Agnes und Fitz Henri\"; \"Il Ratto di Latona; I riti indiani\"."}
{"id": "2613527", "revid": "149485", "url": "https://it.wikipedia.org/wiki?curid=2613527", "title": "Mandemakers Stadion", "text": "Il Mandemakers Stadion \u00e8 uno stadio di calcio situato a Waalwijk. Lo stadio \u00e8 la casa della squadra di calcio dei Paesi Bassi RKC Waalwijk.\nNel settembre del 1996 lo stadio ha aperto le sue porte. Questo stadio fu costruito sul luogo stesso del vecchio impianto: lo Sportpark Olympia (che, a causa del suo aspetto e della sua bassa capacit\u00e0, fu chiamato anche \"La Bicicletta\"). Nei primi anni lo stadio ha mantenuto il nome del suo predecessore, ma nel 1999 \u00e8 stato ribattezzato con il nome attuale.\nLo stadio ha una capacit\u00e0 di 6.000 spettatori e si sviluppa su quattro tribune. . I riflettori dello stadio sono stati acquistati dal NAC Breda a quel tempo stava costruendo un nuovo stadio.\nFootball americano.\nIl 24 ottobre 2015 vi si \u00e8 giocato l'incontro fra le nazionali di football americano di e , valido per le qualificazioni al campionato europeo di football americano 2018, vinto dai Paesi Bassi col risultato di 17-3."}
{"id": "2613534", "revid": "729019", "url": "https://it.wikipedia.org/wiki?curid=2613534", "title": "Lajos Tichy", "text": "Secondo l'organizzazione che archivia le statistiche relative al calcio RSSSF sarebbe il pi\u00f9 prolifico calciatore della storia in incontri ufficiali e non, con oltre 1912 reti complessive, segnate in pi\u00f9 di 1301 partite.\nCarriera.\nCalciatore.\nClub.\nHa giocato tutta la sua carriera nell'Honv\u00e9d (1953-1971), societ\u00e0 della quale \u00e8 stato un simbolo: \u00e8 secondo per marcature e quarto per presenze con i rossoneri. Ha segnato 247 gol in 320 partite di campionato, che ha vinto due volte consecutivamente e pu\u00f2 vantare il successo in una Coppa d'Ungheria. Ha terminato la stagione da re della classifica marcatori del massimo torneo ungherese per cinque volte.In ambito internazionale, nel 1959 ha trascinato la sua squadra alla vittoria della Coppa Mitropa grazie alle sue prestazioni, che lo hanno portato ad essere il miglior marcatore della competizione (9 reti).\nNazionale.\nTichy ha fatto parte della nazionale ungherese: in 72 presenze ha realizzato 51 centri, di cui 4 al Mondiale del '58 e 3 a quello del '62. Ha contribuito al raggiungimento della terza posizione agli Europei del 1964. Inoltre si \u00e8 laureato capocannoniere della Coppa Internazionale 1955-1960 con 7 reti.\nIl numero di gol.\nAttaccante estremamente prolifico, ha messo a referto almeno 314 gol (sono mancanti i dati per dieci edizioni di Magyar Kupa ed alcuni incontri di Coppa dell'Europa Centrale, di Coppa delle Coppe e di Coppa dei Campioni): alle 247 segnature in campionato si aggiungono le 51 con la selezione ungherese e le 16 tra la gi\u00e0 citata Mitropa Cup del 1959 (9) e la Coppa delle Coppe 1965-1966 (7). Tuttavia secondo la fondazione statistica che si occupa di calcio RSSSF, i gol realizzati da Tichy sarebbero 500 in 610 partite ufficiali (tale numero \u00e8 superiore alle gare disputate dall'Honv\u00e9d stesso, poich\u00e9 sono inclusi i tornei estivi ed i match con rappresentative cittadine, regionali e militari). Sarebbe inoltre il pi\u00f9 prolifico marcatore in assoluto di sempre contando anche le amichevoli tra club e tutti gli incontri non ufficiali: avrebbe infatti messo a segno oltre 1912 reti in pi\u00f9 di 1301 presenze.\nAllenatore.\nDal ritiro (1971) \u00e8 stato l'allenatore della formazione riserve e giovanile dell'Honv\u00e9d per cinque anni. Tra il 1976 ed il 1982 ha guidato la prima squadra, portandola a vincere il campionato magiaro 1979-1980 dopo 25 anni di digiuno.Quindi ha seduto sulla panchina dell'Al-Shabab per 2 anni. Lasciato l'incarico \u00e8 rimasto nella sfera dirigenziale dell'undici di Budapest con cui ha diviso le sorti per trent'anni."}
{"id": "2613537", "revid": "123434538", "url": "https://it.wikipedia.org/wiki?curid=2613537", "title": "Luis de la Fuente", "text": "Carriera.\nCresciuto nella cantera dell'Athletic Bilbao, viene mandato un paio d'anni nella squadra riserve, il Bilbao Athletic, in Segunda Divisi\u00f3n B.\nNella stagione 1980-81 si alterna tra squadra riserve e prima squadra, esordendo nella Liga l'8 marzo 1981, nella partita Valencia-Athletic (0-0).\nNegli anni seguenti diventa un punto fisso della difesa dei \"rojiblancos\" collezionando, in sette stagioni, 146 presenze in campionato e vincendo due scudetti, una Coppa del Re e una Supercoppa di Spagna.\nNel 1987 passa al Siviglia, con cui disputa quattro campionati in cui colleziona altre 86 presenze nella Liga, per fare ritorno, nell'estate 1991, all'Athletic Bilbao.\nAncora due stagioni con i baschi, dopodich\u00e9 si trasferisce all'Alav\u00e9s dove conclude la carriera di calciatore.\nNel 2005 ritorna nell'Athletic Club venendo utilizzato come allenatore delle formazioni giovanili.\nUn anno pi\u00f9 tardi viene promosso alla guida del Bilbao Athletic, restandovi fino all'anno seguente, quando riceve l'incarico di delegato della prima squadra.\nNella stagione 2009-2010 ritorna a guidare il Bilbao Athletic.\n\u00c8 stato allenatore del Deportivo Alav\u00e9s nella stagione 2011-2012. \u00c8 stato esonerato il 16 ottobre 2011, con la squadra all'ottavo posto nel gruppo II della Segunda Division B (3 partite vinte, 4 pareggi e 2 sconfitte).\nNel 2013 \u00e8 entrato a far parte della Federcalcio spagnola come tecnico delle categorie inferiori. Il 19 luglio 2015 ha guidato l'Under-19 nel campionato europeo. Il 30 giugno 2018, ha guidato la squadra dell'Under-18 alla conquista della medaglia d'oro ai Giochi del Mediterraneo.\nIl 24 luglio 2018, dopo l'addio di Albert Celades, \u00e8 stato nominato CT dell'Under 21.\nNazionale spagnola Under-21.\n\"Statistiche aggiornate al 19 giugno 2019\"."}
{"id": "2613538", "revid": "1494169", "url": "https://it.wikipedia.org/wiki?curid=2613538", "title": "March 811", "text": "La March 811 fu una vettura di Formula 1 con il costruttore britannico affront\u00f2 il campionato 1981, dopo alcuni anni di assenza dal \"circus\". Progettata da Robin Herd e Alan Mertens, era spinta dal tradizionale motore Ford Cosworth DFV. Gommata inizialmente dalla Michelin, pass\u00f2 dal Gran Premio di Francia 1981 alla Avon.\nStagione 1981.\nLa vettura si dimostr\u00f2 poco competitiva non giungendo mai in zona punti e avendo spesso difficolt\u00e0 a qualificarsi. Il miglior risultato fu il settimo posto con Derek Daly al Gran Premio di Gran Bretagna.\nOltre a Daly la vettura venne affidata al cileno Eliseo Salazar, che per\u00f2 non fu mai in grado di qualificarsi. Dal Gran Premio di Spagna venne schierata una sola vettura affidata al pilota irlandese."}
{"id": "2613539", "revid": "339392", "url": "https://it.wikipedia.org/wiki?curid=2613539", "title": "Vigor Cisterna", "text": ""}
{"id": "2613541", "revid": "1573940", "url": "https://it.wikipedia.org/wiki?curid=2613541", "title": "Nazionale di pallavolo maschile della Guyana", "text": "La nazionale di pallavolo maschile della Guyana \u00e8 una squadra sudamericana composta dai migliori giocatori di pallavolo della Guyana ed \u00e8 posta sotto l'egida della Federazione pallavolistica della Guyana."}
{"id": "2613543", "revid": "729019", "url": "https://it.wikipedia.org/wiki?curid=2613543", "title": "Federico Todeschini", "text": "Biografia.\nTodeschini crebbe nel Club Atl\u00e9tico del Rosario, con il quale debutt\u00f2 nel campionato provinciale dell'Uni\u00f3n de Rugby de Buenos Aires nel 1994; nel 1998, in coincidenza con l'esordio nella Nazionale argentina, divenne professionista e fu ingaggiato in Italia dal Parma, in cui rimase una stagione.\nDopo due soli incontri con i \"Pumas\" (un \"test match\", quello di debutto, contro la e un incontro con l' di qualificazione alla ), Todeschini non fu pi\u00f9 convocato fino al 2005; in tale periodo milit\u00f2, a seguire, nel Grenoble, La Rochelle (vincitore della Coppa di Francia nel 2001-02), con il quale esord\u00ec nelle competizioni europee (Challenge Cup 2001-02), B\u00e8gles-Bordeaux, B\u00e9ziers e, dal 2006, Montpellier.\nRientrato in Nazionale nel 2005 per precisa volont\u00e0 del C.T. Marcelo Loffreda, segn\u00f2 19 punti contro il , prima di prodursi in una \"performance\" di 20 punti contro i British Lions e 30 contro l', a distanza di tre settimane l'una dall'altra.\nFece quindi parte della selezione dei \"Pumas\" alla in Francia, scendendo in campo in tre incontri del torneo in cui fu utilizzato sia come centro, che come apertura e, infine, come estremo, quest'ultimo ruolo ricoperto nella finale per il terzo posto, vinta, contro i padroni di casa francesi.\nL'ultimo incontro di Todeschini fu nel giugno 2008 contro la .\nTornato in patria al Rosario nel 2010 con esso termin\u00f2 la carriera alla fine della stagione."}
{"id": "2613547", "revid": "2139485", "url": "https://it.wikipedia.org/wiki?curid=2613547", "title": "Charles Bulfinch", "text": "Da molti storici \u00e8 considerato il primo importante architetto originario degli Stati Uniti. I suoi lavori di stile Neoclassico, contraddistinti dalla semplicit\u00e0 delle forme e dall'armonia compositiva, hanno profondamente influenzato l'architettura ufficiale degli Stati Uniti durante il XIX secolo dando origine a quello che viene definito \u201cFederal Style\u201d. \nBiografia.\nBulfinch nacque nel 1763 a Boston da Thomas Bulfinch, un importante medico, e Susan Apthorp. Studi\u00f2 presso la Boston Latin School e frequent\u00f2 l'Universit\u00e0 Harvard, laureandosi con un Master's degree nel 1784.\nSuccessivamente, secondo le tradizioni del tempo, decise di intraprendere il suo \"grand tour\" in Europa dal 1785 al 1787.\nVisitando l'Italia fu influenzato particolarmente dall'architettura classica, mentre in Gran Bretagna pot\u00e9 conoscere direttamente le opere del neoclassicismo britannico di Christopher Wren, Robert Adam e William Chambers. Durante il viaggio conobbe il futuro presidente degli Stati Uniti d'America Thomas Jefferson che divenne il suo mentore. \nAl suo ritorno negli Stati Uniti, nel 1787, Bulfinch promosse finanziariamente la spedizione attorno al mondo della nave Columbia, comandata dal capitano Robert Gray. La spedizione ebbe successo e la Columbia fu la prima nave americana a compiere la circumnavigazione del globo. Nel 1788 spos\u00f2 sua cugina Hanna Apthorp dalla quale ebbe diversi figli.\nEsordi nell'architettura.\nIl primo edificio progettato da Bulfinch, nel 1788, fu la chiesa di Hollis Street a Boston. Fra i suoi lavori giovanili spiccano la colonna commemorativa di Beacon Hill (1789), il primo monumento dedicato alla Rivoluzione Americana, \"Tontine Crescent\" (1793-1794, ora demolito) e la \"Old State House\" di Hartford, Connecticut (1796). Nel 1798 Bulfinch si impegn\u00f2 a costruire una delle sue opere pi\u00f9 famose, la Massachusetts State House che \u00e8 tuttora sede ufficiale del Governatore del Massachusetts. \nNel corso dei dieci anni successivi, Bulfinch progett\u00f2 e costru\u00ec un gran numero di dimore private per la ricca borghesia bostoniana, fra le quali spiccano tre case per Harrison Gray Otis (1796, 1800 e 1806) e la \"John Phillips House\" (1804). Bulfinch si dedic\u00f2 anche alla costruzione di numerosi edifici religiosi, dei quali rimane solo la \"New North Church\" (1802-1804).\nCarriera politica.\nDal 1791 al 1795, l'architetto fu membro del \"Boston's board of selectmen\", il consiglio cittadino che governava Boston. Si dimise per dedicarsi ai suoi affari, ma ritorn\u00f2 in carica nel 1799, diventando presidente del board, carica che mantenne fino al 1817, affiancandola a quella di Sovrintendente di Polizia, responsabile per la sicurezza delle strade, la manutenzione dei canali e l'illuminazione pubblica.\nGrazie al suo impulso le infrastrutture della citt\u00e0 si modernizzarono grandemente, mentre il centro di Boston assunse un rispettabile aspetto neoclassico. In questo periodo Bulfinch si incaric\u00f2 di progettare il \"Boston Common\", il pi\u00f9 antico parco pubblico della citt\u00e0, ricostru\u00ec ed espanse il mercato di \"Faneuil Hall\" (1805) e costru\u00ec una nuova parte del porto, il cosiddetto \"India Wharf\". \nFra gli altri edifici importanti progettati e costruiti durante il suo pubblico servizio per Boston troviamo la \"Massachusetts State Prison\" (1803), il carcere statale, il \"Massachusetts General Hospital\" (1818) e lo \"University Hall\" (1813-1814) per Harvard.\nNonostante questa grande attivit\u00e0 progettuale e politica, Bulfinch cominci\u00f2 ad avere problemi economici fin dal 1796, e fu dichiarato pi\u00f9 volte insolvente. Nel 1811 fu addirittura incarcerato per debiti per un mese, paradossalmente rinchiuso in una prigione progettata da lui stesso. Bisogna infatti ricordare che le cariche pubbliche nel XIX secolo non erano retribuite e per la progettazione e la costruzione della \"State House\" Bulfinch ricevette solo 1400 dollari.\nCompletamento del Campidoglio.\nNell'estate del 1817, il presidente James Monroe visit\u00f2 la citt\u00e0 di Boston e fu accompagnato per una settimana da Bulfinch, in qualit\u00e0 di presidente del \"board of selectmen\". Impressionato dalla competenza dell'architetto, Monroe, qualche mese dopo, lo nomin\u00f2 successore di Benjamin Latrobe come direttore dei lavori per la costruzione del Campidoglio di Washington. L'edificio era da tempo in costruzione ed era stato inoltre danneggiato e parzialmente bruciato dalle truppe britanniche durante la guerra del 1812. Grazie a questa nomina l'architetto ottenne un gettito di 2500 dollari annui pi\u00f9 le spese. \nIn qualit\u00e0 di direttore dei lavori, Bulfinch complet\u00f2 le ali del Campidoglio, ridisegn\u00f2 l'ingresso occidentale del portico ed eresse l'originale cupola di legno per coprire la rotonda centrale (la sua cupola fu pi\u00f9 tardi rimpiazzata con una nuova cupola di ghisa verso il 1850). Nel 1829 Bulfinch chiuse ufficialmente i lavori per la costruzione del Campidoglio a ben trentasei anni di distanza dalla posa della prima pietra. \nDurante i suoi anni a Washington, Bulfinch progett\u00f2 anche la \"State House\" di Augusta nel Maine, costruita poi da altri fra il 1829 e il 1832. \nNel 1830, Bulfinch decise di ritirarsi a Boston, dove mor\u00ec nel 1844, a ottant'anni di et\u00e0. Sepolto in un primo momento nel camposanto della \"King's Chapel\", il suo corpo fu poi spostato nel \"Mount Auburn Cemetery\" di Cambridge, dove si trova tuttora."}
{"id": "2613555", "revid": "450700", "url": "https://it.wikipedia.org/wiki?curid=2613555", "title": "Bisacodil", "text": ""}
{"id": "2613556", "revid": "114824734", "url": "https://it.wikipedia.org/wiki?curid=2613556", "title": "Vincent Voiture", "text": "Biografia.\nNato da un ricco mercante di vini originario di Amiens, studi\u00f2 a Parigi dove venne presentato a Gastone d'Orl\u00e9ans, fratello del sovrano francese Luigi XIII, dal suo compagno di studi Claude de Mesmes, Conte d'Avaux, uno dei diplomatici francesi pi\u00f9 in auge in questo periodo. Grazie a queste importanti amicizie fu uno dei pochi appartenenti alla classe borghese ad essere ammesso al celebre salotto letterario \"H\u00f4tel de Rambouillet\", tenuto dalla marchesa Catherine de Vivonne de Rambouillet, per la quale compose gran parte delle sue opere.\nNel corso della fatidica Giornata degl'ingannati nel 1632, accompagn\u00f2 Gastone d'Orl\u00e8ans nel suo esilio prima in Lorena e successivamente in Linguadoca, per essere poi investito di un importante incarico diplomatico in Spagna per negoziare sul destino dello stesso Gastone d'Orl\u00e8ans. Di ritorno in madrepatria nel 1634, si riconcili\u00f2 con il suo acerrimo nemico, il cardinale Richelieu, in onore del quale scrisse un'epistola celebrativa per la presa di Corbie. Inviato per missioni diplomatiche in Italia nel 1638, prima nel Granducato di Toscana per comunicare a Ferdinando II de' Medici la nascita del Delfino, si rec\u00f2 successivamente a Roma per perorare la causa della sua protettrice Catherine de Vivonne de Rambouillet e divenne membro della Accademia degli Umoristi.\nNel 1638, entrato ormai nelle grazie della corte francese, venne nominato \"ma\u00ectre d'hotel\" e interprete al servizio del re per i discorsi degli ambasciatori giunti a corte. Per questi e altri servizi ricevette lauti compensi, calcolabili sommariamente a circa 18.000 lire l'anno, che perse in gran parte per il suo vizio del gioco d'azzardo.\nVoiture fu protagonista inconsapevole di una celebre \"querelle\" letteraria scoppiata con la pubblicazione di un suo poema, \"Sonnet \u00e0 Uranie\", il quale venne da molti letterati e intellettuali dell'epoca opposto stilisticamente al componimento di Isaac de Benserade \"Le Sonnet de Job\" nel 1648."}
{"id": "2613557", "revid": "599013", "url": "https://it.wikipedia.org/wiki?curid=2613557", "title": "Mario Vran\u010di\u0107", "text": "Biografia.\nMario ha un fratello, Damir, che gioca nell'.\nCaratteristiche tecniche.\nInterno di centrocampo, gioca spesso nel ruolo di regista, avendo in dote un buon passaggio.\nCarriera.\nIl 26 giugno 2009 Mario \u00e8 passato in prestito dal al Rot-Wei\u00df Ahlen.\nVran\u010di\u0107 ha giocato in passato con la Nazionale tedesca Under-17 e con l'Under-19. Con quest'ultima ha anche vinto l'Europeo del 2008. Attualmente gioca nell'Under-20 tedesca.\nNel mercato invernale del 2011 passa a parametro zero al dove ritrova il suo vecchio allenatore J\u00fcrgen Klopp."}
{"id": "2613562", "revid": "1305772", "url": "https://it.wikipedia.org/wiki?curid=2613562", "title": "Selezione di pallavolo maschile della Guyana francese", "text": "La nazionale di pallavolo maschile della Guyana francese \u00e8 una squadra sudamericana composta dai migliori giocatori di pallavolo della Guyana francese ed \u00e8 posta sotto l'egida della Federazione pallavolistica della Guyana francese.\nRisultati.\nLa selezione di pallavolo maschile della Guyana francese non ha mai partecipato ad alcuna competizione."}
{"id": "2613566", "revid": "767487", "url": "https://it.wikipedia.org/wiki?curid=2613566", "title": "Fred B\u00f8rre Lundberg", "text": "\u00c8 sposato con la fondista Marit Bj\u00f8rgen, a sua volta sciatrice nordica di alto livello.\nBiografia.\nPluricampione olimpico e mondiale della disciplina, Fred B\u00f8rre Lundberg esordisce nel Circo bianco il 18 marzo 1989 ai Mondiali juniores di Vang/Hamar, in Norvegia. Il 9 gennaio 1990 ottiene il suo primo risultato di rilievo, una piazza d'onore, in una Gundersen a Murau, in Austria . Un mese dopo, nella stessa specialit\u00e0, vince la sua prima competizione a Leningrado, in Unione Sovietica.\nNel 1991 conquista la prima medaglia d'oro iridata ai Mondiali della Val di Fiemme, in Italia, nella gara individuale. L'anno seguente partecipa ai XVI Giochi olimpici invernali di , in Francia, ottenendo l'argento nella gara a squadre. Nella stessa stagione si aggiudica la Coppa del Mondo generale.\nConvocato anche per i Mondiali di Falun del 1993, in Svezia, giunge secondo nella gara a squadre, mentre il 1994 \u00e8 caratterizzato dall'oro nell'individuale ai XVII Giochi olimpici invernali di . L'atleta sale sul gradino pi\u00f9 alto del podio anche ai Mondiali di Thunder Bay del 1995 (nell'individuale e nella gara a squadre), in Canada. Ulteriori ori giungono in occasione della successiva edizione iridata di Trondheim 1997, in Norvegia, e ai XVIII Giochi olimpici invernali di , ancora in Norvegia, sempre nella gara a squadre\nL'ultimo podio mondiale, un argento nella gara a squadre, Lundberg se l'aggiudica a Ramsau 1999 in Austria. Conclude l'attivit\u00e0 agonistica il 17 marzo 2000 con un 23\u00ba posto nella Gundersen svoltasi a Santa Caterina di Valfurva, in Italia.\nNel 1998 \u00e8 stato insignito della Medaglia Holmenkollen, uno dei pi\u00f9 prestigiosi riconoscimenti attribuito agli sciatori nordici.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nIN = individuale Gundersen\nNH = trampolino normale"}
{"id": "2613570", "revid": "196390", "url": "https://it.wikipedia.org/wiki?curid=2613570", "title": "Plucky Duck", "text": ""}
{"id": "2613571", "revid": "1305772", "url": "https://it.wikipedia.org/wiki?curid=2613571", "title": "The Bugs Bunny Blowout", "text": "The Bugs Bunny Blowout, conosciuto in Giappone come Happy Birthday Bugs (\u30cf\u30c3\u30d4\u30fc\u30d0\u30fc\u30b9\u30c7\u30a3\u30fb\u30d0\u30c3\u30af\u30b9) e in America come The Bugs Bunny Birthday Blowout, \u00e8 il titolo di un videogioco della Kemco pubblicato per il Nintendo Entertainment System. \u00c8 il sequel di The Bugs Bunny Crazy Castle distribuito nell'anno precedente.\nStoria.\nSi tratta di un videogioco side-scrolling di avventura dove il giocatore controlla il personaggio pi\u00f9 famoso dei cartoni della Warner Bros., Bugs Bunny il quale cerca di realizzare la festa per il suo 50\u00ba compleanno. \u00c8 armato di maglio che pu\u00f2 essere usato per sconfiggere vari nemici, deviare certi proiettili o rompere i mattoni. Bugs pu\u00f2 anche collezionare cuori per ripristinare la salute o carote per punti bonus. Alla fine di ciascun livello, Bugs Bunny dovr\u00e0 sconfiggere un personaggio dei cartoni della Warner Bros. come Foghorn Leghorn, Gatto Silvestro o Taz. Porky Pig \u00e8 raffigurato sulla custodia del gioco ma non vi compare. Questi altri personaggi dei Looney Tunes cercano di ostacolare Bugs perch\u00e9 sono invidiosi di tutte le sue attenzioni.\nLivelli:\nAbilit\u00e0.\nLe abilit\u00e0 di Bugs Bunny includono: salto, tuffo nei buchi e l'uso del suo maglio come forma di attacco. Pu\u00f2 anche atterrare sulla testa dei nemici senza subire danni."}
{"id": "2613572", "revid": "767487", "url": "https://it.wikipedia.org/wiki?curid=2613572", "title": "Il bandito", "text": "Il bandito \u00e8 un film del 1946 diretto da Alberto Lattuada.\nIl film fu presentato in concorso alla 1\u00aa edizione del Festival di Cannes.\nTrama.\nDopo anni di guerra e dopo la prigionia in Germania, Ernesto fa ritorno in Italia, a Torino, e ritrova una citt\u00e0 devastata: la sua casa non c'\u00e8 pi\u00f9, la madre e, da quanto apprende, anche la sorella Maria sono morte. Avvilito, senza casa n\u00e9 lavoro, incontra per la sua strada pi\u00f9 egoismo ed indifferenza che aiuto. L'unica consolazione \u00e8 scrivere al fraterno amico Carlo, con cui ha condiviso i giorni di prigionia, e alla figlia di lui, Rosetta, che lo considera uno zio acquisito.\nPer le strade d'una Torino notturna, spettrali e trafficate da faccendieri d'ogni sorta, Ernesto nota una bella ragazza e decide di seguirla: poco dopo si ritrova in un bordello e scopre che la donna che aveva seguito \u00e8 la sorella Maria che credeva morta, e che si \u00e8 data alla prostituzione con il nome di Iris. Sconvolto, vorrebbe portarla via con s\u00e9, ma i due s'imbattono nel tenutario del bordello con cui nasce una violenta colluttazione. Un colpo di pistola accidentale colpisce mortalmente Maria. Ernesto, preso dall'ira, reagisce uccidendo l'uomo e diventando cos\u00ec un bandito tallonato dalle forze dell'ordine.\nIn fuga e ferito, sfugge per poco alla cattura, trovando nascondiglio nella casa di Lidia, una cinica e procace donna di mondo incontrata qualche ora prima per consegnarle una borsetta con soldi e documenti che aveva smarrito. Ernesto diventa l'amante e il complice della donna e viene reclutato come membro della banda criminale di cui ella \u00e8 a capo insieme a Mirko, l'altro amante. Inizia cos\u00ec una vita di rapine e delitti, ma anche di momenti di umanit\u00e0, che porteranno Ernesto a donare ai poveri il bottino di una rapina effettuata durante il veglione di capodanno e ad inviare regali a Carlo e Rosetta.\nNel tentativo di fuggire oltre confine, la banda viene tradita da Lidia, e si ritrova accerchiata dai carabinieri. I malviventi abbandonano la loro automobile e ne assaltano un'altra, uccidendo il conducente. Ernesto riconosce nella bimba svenuta, seduta nel posto del passeggero, la \"nipotina\" Rosetta. Decide di rinunciare a fuggire coi complici per riaccompagnare a casa la bambina, ma preferisce non rivelarsi come lo \"zio\" Ernesto, vista la sua condizione di bandito. In prossimit\u00e0 della casa, si congeda dalla bambina e, mentre si sta allontanando, viene sorpreso e ucciso dai carabinieri. Dopodich\u00e9 anche Carlo, accorso sul posto, rivede per l'ultima volta il volto di quell'amico reduce, divenuto s\u00ec un bandito, ma pur sempre con un cuore d'oro."}
{"id": "2613575", "revid": "4141", "url": "https://it.wikipedia.org/wiki?curid=2613575", "title": "H-index", "text": ""}
{"id": "2613594", "revid": "339392", "url": "https://it.wikipedia.org/wiki?curid=2613594", "title": "Ish-bosheth", "text": ""}
{"id": "2613597", "revid": "339392", "url": "https://it.wikipedia.org/wiki?curid=2613597", "title": "Isbaal", "text": ""}
{"id": "2613599", "revid": "339392", "url": "https://it.wikipedia.org/wiki?curid=2613599", "title": "Is-Boset", "text": ""}
{"id": "2613600", "revid": "339392", "url": "https://it.wikipedia.org/wiki?curid=2613600", "title": "Ish-Bosceth", "text": ""}
{"id": "2613607", "revid": "339392", "url": "https://it.wikipedia.org/wiki?curid=2613607", "title": "Isb\u00e0al", "text": ""}
{"id": "2613611", "revid": "1858327", "url": "https://it.wikipedia.org/wiki?curid=2613611", "title": "Tesserete", "text": "Tesserete () \u00e8 una frazione di 1\u00a0136 abitanti del comune svizzero di Capriasca, nel Canton Ticino (distretto di Lugano).\nStoria.\nL'area risulta essere stata colonizzata gi\u00e0 durante l'Et\u00e0 del ferro, come hanno dimostrato ritrovamenti di alcune sepolture con corredo rinvenute nei pressi della chiesa parrocchiale, oltre a steli funerarie con iscrizioni in alfabeto etrusco settentrionale e sepolture di epoca romana.\nLa prima documentazione storica dell'esistenza del borgo di Tesserete, sebbene di dubbia autenticit\u00e0, risale all'anno 1078, quando il paese viene citato nel testamento della contessa Grassa, nobildonna milanese proprietaria di queste terre, che con quell'atto consegn\u00f2 parte dei propri terreni e dei diritti sui pascoli alpini locali agli abitanti .\nNel 1844 l'abitato, seppur piccolo, venne dotato di una scuola di disegno, e dall'anno successivo di un asilo infantile. Nel 1852 si insedi\u00f2 in paese una scuola maggiore e dal 1909 venne completata la ferrovia Lugano-Tesserete (dismessa nel 1967) che port\u00f2 ad un ingrandimento dell'insediamento, che nel 1934 venne dotato anche di una casa di riposo. Nel 1976 a Tesserete fu aggregato il comune soppresso di Campestro con la frazione di Odogno. Nel 1982 il borgo \u00e8 stato dotato di una scuola media.\nGi\u00e0 comune autonomo che si estendeva per 3,04\u00a0km\u00b2, il ottobre 2001 \u00e8 stato accorpato agli altri comuni soppressi di Cagiallo, Lopagno, Roveredo, Sala Capriasca e Vaglio per formare il comune di Capriasca, del quale Tesserete \u00e8 capoluogo.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella (con Campestro dal 1976):\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "2613622", "revid": "57872", "url": "https://it.wikipedia.org/wiki?curid=2613622", "title": "Sindaci di Campo Ligure", "text": "Questo elenco riporta i responsabili dell'amministrazione civica del comune di Campo Freddo (1797-1884) e di Campo Ligure (dal 1884 ad oggi) nella citt\u00e0 metropolitana di Genova."}
{"id": "2613624", "revid": "1573940", "url": "https://it.wikipedia.org/wiki?curid=2613624", "title": "Domenico Barrile", "text": "Biografia.\nResidente a Sambuca di Sicilia (Ag).\nAlle Elezioni Politiche del 21 aprile 1996 fu eletto al Senato della Repubblica in quota PDS avendo raccolto con la coalizione dell'Ulivo 50978 voti nel collegio uninominale di Sciacca."}
{"id": "2613633", "revid": "287204", "url": "https://it.wikipedia.org/wiki?curid=2613633", "title": "VdB 7", "text": "vdB 7 \u00e8 una piccola nebulosa diffusa, visibile nella costellazione di Cassiopea.\nSi individua circa 3\u00b0 a nordest della stella , che essendo di magnitudine 4,6 \u00e8 ben visibile anche ad occhio nudo in un cielo buio; la sua osservazione \u00e8 fortemente penalizzata a causa della stella RZ Cassiopeiae, una stella bianca variabile a eclisse di classe spettrale A3 facilmente individuabile anche con un binocolo, essendo di sesta magnitudine: la nebulosa si trova pochi primi d'arco a sud di questa stella. La stella illuminante in realt\u00e0 non sarebbe RZ Cassiopeiae, ma una stella molto pi\u00f9 debole, di undicesima magnitudine. Sul bordo sudorientale \u00e8 presente una parte non illuminata, che appare come una sottile banda scura."}
{"id": "2613635", "revid": "110157", "url": "https://it.wikipedia.org/wiki?curid=2613635", "title": "We Have the Facts and We're Voting Yes", "text": "We Have the Facts and We're Voting Yes \u00e8 il secondo album in studio del gruppo musicale statunitense Death Cab for Cutie, pubblicato il 21 marzo 2000."}
{"id": "2613636", "revid": "38120", "url": "https://it.wikipedia.org/wiki?curid=2613636", "title": "Sette soldati della vittoria", "text": ""}
{"id": "2613638", "revid": "1048993", "url": "https://it.wikipedia.org/wiki?curid=2613638", "title": "Griselda Siciliani", "text": "Dopo alcuni ruoli in teatro, nel 2005 debutta in televisione nella telenovela \"Sin c\u00f3digo\" e dopo altri ruoli minori, ottiene una parte protagonista in \"Il mondo di Patty\", \"Para vestir santos - A proposito di single\", nella prima stagione di \"Los \u00fanicos\", \"Farsantes\" e Educando a Nina. Ha anche preso parte in ruoli di primo piano a rappresentazioni teatrali, tra le quali \"Quiero Llenarme de Ti\", \"Sweet Charity\", \"La Forma de las Cosas\", \"Coraz\u00f3n idiota\", \"Est\u00e1s que te pelas\", \"Sputza!\" e \"Sugar\". Per alcuni dei personaggi interpretati ha ricevuto alcuni riconoscimenti nel paese natale.\nBiografia.\nPrimi anni.\nNasce nel 1978 da Norberto Siciliani e Ida, entrambi docenti. \u00c8 la seconda di cinque fratelli: Malena, Paulina, Guido, Marilina e Letizia, anch'essa attrice. Cresce nel barrio di Villa Luro.\nInizia svolgendo alcune attivit\u00e0 nel suo quartiere per permettersi l'entrata in alcuni spettacoli comici come quelli di Fito P\u00e1ez, all'et\u00e0 di otto anni inizia ad interessarsi alla danza e due anni dopo si iscrive alla scuola di danza \"Escuela Nacional de Danza\", in cui studia danza contemporanea insieme a Carlos Casella, Ana Garat, Marina Giancaspro e Liliana Nu\u00f1o. Successivamente \u00e8 un'alunna dell'attore Hugo Mid\u00f3n per oltre quattro anni ed inizia a frequentare il \"Conservatorio Manuel de Falla\", dove studia canto e musica per alcuni anni che continua in un secondo momento con Mariano Moruja.\nNel 1997 debutta come attrice nell'opera teatrale \"Lo mejor de Los Muvis\" nel Teatro Lasalle e l'anno successivo \u00e8 assistente coreografa nello spettacolo teatrale \"La vuelta a la manzana\" di Hugo Mid\u00f3n, dove sostituisce anche l'attrice Virginia Kaufmann per alcuni spettacoli. Nello stesso periodo prende parte ad alcuni spettacoli di danza contemporanea e altri dedicati ai bambini come quello in cui era ospite insieme a Virginia Kaufmann nello show comico di Pipo Pescador.\nAnni duemila: il debutto televisivo, i ruoli in teatro e Il mondo di Patty.\nPrende parte allo spettacolo umoristico \"La danza cansa\", nel 2003 e l'anno successivo nel musical \"De Protesta\". Tra il 2004 e il 2006 \u00e8 regista, creatrice e protagonista insieme a Virginia Kaufmann della rappresentazione teatrale \"Tan modositas sempre\", prodotto con l'aiuto della sorella della Siciliani, Marilina.\nNel 2005 recita in teatro in \"Revista Nacional\" dove conosce Adri\u00e1n Suar, produttore dello spettacolo e suo futuro fidanzato. La recitazione della Siciliani viene apprezzata dalla critica insieme a quella di Nicol\u00e1s Scarpino. L'attrice \u00e8 stata scelta per questo ruolo grazie allo spettacolo ideato insieme alla Kaufmann, infatti, la Siciliani si \u00e8 presentata ai casting per far parte del corpo di ballo, per poi essere riconosciuta per il ruolo da protagonista in \"Tan modositas\" e scelta successivamente (alla quarta parte del provino) per una parte come attrice. Nello stesso anno \u00e8 la cantante per \"El rebenque show\" fino al 2006, sempre apprezzata dai quotidiani. Inoltre, appare nel primo numero della versione argentina di Playboy con Charly Garc\u00eda. La stessa Siciliani rivela, in seguito, di non essere soddisfatta dell'operato. Nello stesso periodo, debutta sul piccolo schermo nella seconda stagione della telenovela \"Sin c\u00f3digo\" dove partecipa con il personaggio di Flor fino agli inizi del 2006. Grazie a questo ruolo vince due premi come rivelazione dell'anno al Premio Mart\u00edn Fierro e al Premio Clar\u00edn; oltre che a ricevere la considerazione da parte della critica locale. Per questa interpretazione, \u00e8 stata convocata sempre da Suar.\nL'anno dopo \u00e8 D\u00e9bora Quesada in \"Sos mi vida\". Nello stesso anno \u00e8 in teatro con la versione locale di \"Sweet Charity\", dove interpreta la parte principale di Nickie e in \"Hermosura\" del gruppo El Descueve, rimpiazzando il ruolo dell'attrice Mayra Bonard per alcuni spettacoli, vista la gravidanza di quest'ultima. Alla fine del 2006 viene scelta per la parte protagonista di Carmen Castro per la telenovela \"Il mondo di Patty\" (in patria \"Patito feo\"), madre della protagonista, tra il 2007 e il 2008 per entrambe le stagioni. Il personaggio viene ripreso dalla stessa attrice nei vari musical svoltosi tra il 2007 e il 2009. Nella serie l'attrice ha potuto cantare due canzoni dal titolo \"Tarde de Otono\" e \"Fruta preferida\", contenute in alcuni album pubblicati dalla serie tra il 2007 e il 2010. Per questo ruolo ha ricevuto due nomination al Premio Mart\u00edn Fierro nel 2008 e nel 2009. Durante le riprese di questa serie soffre di attacchi nervosi, dovuto all'operazione di rinoplastica di cui inizialmente non era soddisfatta, salvo poi ammettere di essere soddisfatta di questo cambiamento. Inoltre, nel 2007 fa un cameo nel lungometraggio \"La antena\", apparendo come una ballerina. Nello stesso periodo e fino al 2009 dirige ed interpreta una parte nel musical \"Quiero llenarme de ti\" insieme alla Kaufmann e Diego Bros, sostituita nel 2008 da Natalia Cociuffo, ritornando nel 2009 per lo spettacolo conclusivo.\nProtagonista dell'opera teatrale \"Coraz\u00f3n idiota\" nel 2009 insieme a Carla Peterson. In quest'anno fa anche una partecipazione speciale come Denise nella serie televisiva \"Tratame bien\" ed ha un ruolo principale in \"La forma de las cosas\", spettacolo con Fern\u00e1n Mir\u00e1s, dove interpreta Evelyn, un'artista particolare.\n2010-2016: altri ruoli da protagonista e la gravidanza.\nAlla fine del 2009 viene scelta insieme a Celeste Cid e Gabriela Toscano per le registrazione della serie \"Para vestir santos - A proposito di single\", le cui riprese iniziano all'inizio del 2010 e in cui interpreta Virginia San Juan. L'anno successivo \u00e8 nel cast protagonista della prima stagione della telenovela \"Los \u00fanicos\" come Mar\u00eda Soledad Marini e nella trasposizione teatrale dello stesso, dove, per\u00f2, viene sostituita dopo alcune tappe da Gimena Accardi, vista la gravidanza della Siciliani. Il ruolo non viene ripreso neanche nella seconda stagione, visto che la serie viene dedicata ad un pubblico pi\u00f9 giovanile rispetto alla prima parte.\nDopo una piccola pausa dalle scene tra la fine del 2011 e il 2012, dovuta alla maternit\u00e0, nel 2012 esce il suo film \"El \u00faltimo Elvis\" in cui interpreta Alejandra Olemberg, registrato qualche anno prima, quando era in tour con \"Coraz\u00f3n Idiota\" e mentre filmava la serie \"Para vestir santos\". Il provino dell'attrice per questo film risale al 2007. Nel gennaio del 2012 \u00e8 ospite del Sundance Film Festival per la presentazione del lungometraggio. Questa produzione segna il suo primo ruolo da protagonista al cinema. Ritorna nelle scene nel 2013 in \"Farsantes\", impersonando Gabriela Soria. Nel 2014, dopo essere stata parte di alcune produzioni per Pol-ka Producciones per Canal 13, realizza una partecipazione speciale nella serie \"Viudas e hijos del Rock &amp; Roll\" per Underground Producciones come Susana Bartolotti. Nello stesso anno \u00e8 ospite nella puntata 22 del reality show \"Tu cara me suena\" dove interpreta la cantante statunitense Madonna e dirige e interpreta assieme a Carlos Casella il musical \"Estas que te pelas\", per cui riceve e/o vince riconoscimenti al Premio Ace. Lo spettacolo viene anche presentato nel dicembre del 2014 a Madrid, sempre alla presenza del cast originario.\nNel 2015 \u00e8 giurata di puntata nel reality show Elegidos (La m\u00fasica en tus manos) ed \u00e8 protagonista (oltre che ideatrice sempre insieme a Casella) dell'opera teatrale \"Sputza!\", le cui rappresentazioni aumentano con il passare dei mesi visto il successo di pubblico.\n2016-presente: Educando a Nina e Sugar.\nContinuando le repliche di \"Sputza!\" (oltre che in Argentina anche in Uruguay), nel 2016 interpreta Nina Peralta, Mara Brunetta e Luisa Peralta nella commedia televisiva \"Educando a Nina\" e registrata nello stesso anno. Per questi ruoli riceve due premi, rispettivamente uno al Premio Mart\u00edn Fierro e al Premio Tato. Fa un cameo nel film \"Me cas\u00e9 con un boludo\". Inoltre, insieme ad altri sessanta attori, recita nel cortometraggio \"Libro de la memoria\", progetto per dare voce ad alcuni autori argentini ormai deceduti.\nNel 2017 partecipa a due puntate della dodicesima edizione di \"Bailando por un sue\u00f1o\", rimpiazzando Moria Cas\u00e1n e Carolina Ardohain. Inoltre, prende parte al video musicale \"Juira!\" del gruppo argentino Ciro y los Persas ed \u00e8 nel cast della prima produzione interamente dedicata al web del canale argentino TV P\u00fablica dal titolo \"De otro planeta\". Tra questo anno e fino all'aprile del 2018 interpreta Kane nella rappresentazione teatrale \"Sugar\", quando si ritira e viene sostituita da Laurita Fern\u00e1ndez. Infatti, la Siciliani non pu\u00f2 rinnovare il contratto per altri impegni gi\u00e0 presi, visto che lo spettacolo era previsto per il solo 2017.\nA partire dal 17 ottobre 2018 prende parte ai dodici episodi della serie televisiva \"Morir de amor\" nel ruolo protagonista di Helena Karsten, per il quale l'anno successivo si aggiudica una candidatura al Premio Mart\u00edn Fierro. Dall'aprile del 2019 inizia la sua partecipazione alla quattordicesima edizione di \"Bailando por un sue\u00f1o\" (soprannominata \"S\u00faper Bailando\") che abbandona successivamente, per poi tornare nella veste di giudice in una sola puntata, rimpiazzando Pampita.\nVita privata.\nDal 2008 \u00e8 fidanzata con il collega Adri\u00e0n Suar, da cui nasce la sua prima figlia, Margarita, nel 2012. Sempre nel 2008, fa un intervento di rinoplastica al naso, cambiamento gi\u00e0 visibile nelle puntate della seconda stagione de \"Il mondo di Patty\".\nLa relazione tra la Siciliani e Suar si conclude nel 2016.\nDoppiatrici italiane.\nNelle versioni in italiano dei suoi film, Griselda Siciliani \u00e8 stata doppiata da:"}
{"id": "2613639", "revid": "167951", "url": "https://it.wikipedia.org/wiki?curid=2613639", "title": "Dino Falconi", "text": "Biografia.\nFiglio di Armando Falconi e Tina Di Lorenzo, una coppia di grandi attori dell'epoca, inizi\u00f2 negli anni venti la sua attivit\u00e0 di giornalista, occupandosi soprattutto di cronache dello spettacolo su \"Il Popolo d'Italia\". In quel periodo intraprese l'attivit\u00e0 di sceneggiatore spesso insieme a Oreste Biancoli con il quale, per diversi anni, scrisse una grande quantit\u00e0 di testi, non solo per il teatro ma anche per il cinema e la radio.\nI suoi soggetti e sceneggiature erano legati soprattutto al teatro leggero e al variet\u00e0. I copioni scritti da lui furono interpretati da Anna Magnani, Tot\u00f2, Vittorio De Sica e Macario. Scrisse anche i testi per alcuni spettacoli radiofonici dell'EIAR e successivamente della RAI.\nNel 1931 scrisse il primo soggetto per il film \"Rubacuori\", per passare alla regia con la pellicola \"Vento di milioni\" del 1941. Dalla fine degli anni '40 \u00e8 stato autore di vari programmi di variet\u00e0 radiofonici e televisivi Rai, spesso in collaborazione con Angelo Frattini, Vincenzo Rovi e Attilio Spiller."}
{"id": "2613650", "revid": "767487", "url": "https://it.wikipedia.org/wiki?curid=2613650", "title": "Croce Rossa del Mozambico", "text": "La Cruz Vermelha de Mo\u00e7ambique (abbreviato CVM, in lingua portoghese) \u00e8 la societ\u00e0 nazionale di Croce Rossa della Repubblica del Mozambico, stato dell'Africa orientale.\nStoria.\nLa Croce Rossa del Mozambico \u00e8 stata fondata nel 1981 e riconosciuta nel 1988 dal Comitato Internazionale della Croce Rossa.\nAttivit\u00e0.\nPreparazione e risposta alle catastrofi.\nLa Croce Rossa del Mozambico fornisce il supporto alle comunit\u00e0 per di ridurre la loro vulnerabilit\u00e0 in caso di calamit\u00e0 e rafforzare la loro capacit\u00e0 di ripresa. L'associazione dispone di propri volontari addestrati nella protezione e difesa civile, e collabora con le autorit\u00e0 nazionali; \u00e8 in grado di fornire immediatamente sostegno alla popolazione grazie allimmagazzinamento di scorte di generi di prima necessit\u00e0 sufficienti per 5500 famiglie e gi\u00e0 preposizionate sul territorio.\nEducazione sanitaria.\nLA CVM si impegna nella sensibilizzazione sul tema dell'HIV/AIDS per informare e proteggere la popolazione, ma anche per migliorare la qualit\u00e0 della vita delle persone affette dall'AIDS.\nLa Croce Rossa nazionale svolge inoltre programmi volti a promuovere le condizioni igieniche di base, attraverso il ripristino dell'accesso all'acqua potabile, costruzione di servizi igienici e latrine ed educazione all'igiene.\nAssistenza sanitaria.\nLa CVM svolge attivit\u00e0 di pronto soccorso e assistenza sanitaria.\nSostegno sociale.\nProgrammi sociali sono sviluppati per alleviare i problemi delle popolazioni pi\u00f9 vulnerabili, compresi i bambini, portatori di handicap e persone anziane attraverso il rafforzamento delle proprie capacit\u00e0 e l'accesso ai servizi di base.\nAttraverso i Centri per l\u00ecinfanzia in difficolt\u00e0 aperti a Maputo e Beira l'Associazione fornisce un supporto quotidiano ai bambini disagiati, attraverso la distribuzione di cibo, assistenza per la reintegrazione, sostegno scolastico o anche l'organizzazione delle attivit\u00e0 sportive.\nLa Croce Rossa del Mozambico \u00e8 uno dei membri del \"Rome Consensus\" per la lotta alla tossicodipendenza."}
{"id": "2613651", "revid": "434298", "url": "https://it.wikipedia.org/wiki?curid=2613651", "title": "Coca Cola Tigers", "text": ""}
{"id": "2613665", "revid": "333217", "url": "https://it.wikipedia.org/wiki?curid=2613665", "title": "Nikon F90", "text": "La Nikon F90 (conosciuta come N90 in Nord America) \u00e8 una macchina fotografica indirizzata a una clientela \"semi-pro\".\nAl tempo della sua uscita la macchina fotografica si era distinta per il suo veloce autofocus, superiore rispetto ai modelli Nikon precedenti.\nIl modello successivo alla F90 fu la F90X, con un autofocus ancora pi\u00f9 veloce e preciso."}
{"id": "2613667", "revid": "6923", "url": "https://it.wikipedia.org/wiki?curid=2613667", "title": "Prince Sports", "text": "Prince Sports \u00e8 una azienda statunitense produttrice di articoli sportivi. \u00c8 conosciuta principalmente per i prodotti per il tennis, lo squash e il badminton."}
{"id": "2613679", "revid": "729019", "url": "https://it.wikipedia.org/wiki?curid=2613679", "title": "Enzo Forcella", "text": "Biografia.\nOrfano di guerra, si diplom\u00f2 al Convitto nazionale Vittorio Emanuele II di Roma beneficiando del posto gratuito previsto per gli studenti meritevoli..\nNel dopoguerra intraprese la carriera di giornalista collaborando con \"La Stampa\" di Torino, dove rimane fino al 1960, chiamato poi da Italo Pietra a \"Il Giorno\". Dimessosi nel 1972, fu nel gruppo iniziale di giornalisti che segue la nascita de \"La Repubblica\".\nDal 1976 al 1986 ricopr\u00ec il ruolo di direttore di Rai Radio 3, inventando la rassegna \"Prima pagina\". Dal 1979 al 1989 ricopr\u00ec inoltre la carica di presidente dell'Istituto romano per la storia d'Italia dal fascismo alla Resistenza (IRSIFAR).\nTra le altre attivit\u00e0 di Forcella vi \u00e8 anche la collaborazione con Francesco Rosi alla stesura della sceneggiatura di \"Le mani sulla citt\u00e0\", del 1963."}
{"id": "2613680", "revid": "1573940", "url": "https://it.wikipedia.org/wiki?curid=2613680", "title": "Nazionale di pallavolo maschile del Suriname", "text": "La nazionale di pallavolo maschile del Suriname \u00e8 una squadra nordamericana composta dai migliori giocatori di pallavolo del Suriname ed \u00e8 posta sotto l'egida della Federazione pallavolistica del Suriname."}
{"id": "2613685", "revid": "1514393", "url": "https://it.wikipedia.org/wiki?curid=2613685", "title": "Domizio Ulpiano", "text": ""}
{"id": "2613708", "revid": "287204", "url": "https://it.wikipedia.org/wiki?curid=2613708", "title": "Volley Treviso 2009-2010", "text": ""}
{"id": "2613710", "revid": "1543377", "url": "https://it.wikipedia.org/wiki?curid=2613710", "title": "Qualificazioni al campionato mondiale di calcio 1958", "text": "Alle qualificazioni per la Coppa del Mondo 1958, edizione ospitata in Svezia, parteciparono 56 squadre, che si contesero i sedici posti disponibili per la fase finale. Solo due Nazionali vennero ammesse di diritto: la Svezia, in qualit\u00e0 di paese organizzatore, e la Germania Ovest, in qualit\u00e0 di campione uscente, di modo che rimanessero da qualificare ancora quattordici Nazionali.\nI turni di qualificazione nelle precedenti quattro edizioni dei Mondiali di calcio erano stati molto confusionari, con regole controverse e parecchi abbandoni. A partire da questa edizione, la FIFA decise di suddividere le squadre in zone continentali, assegnando a ciascuna di esse un prestabilito numero di posti per la fase finale e delegando l'organizzazione dei tornei qualificatori alle rispettive confederazioni: l'UEFA per l'Europa, la CONMEBOL per l'America meridionale, la NAFC per l'America settentrionale e la CCCF per l'America centrale e i Caraibi (riunite in un'unica zona), la CAF per l'Africa e l'AFC per l'Asia (anch'esse riunite in un'unica zona). Ci\u00f2 comport\u00f2 un miglior svolgimento delle qualificazioni, con regole pi\u00f9 chiare ma non ancora esenti da eventuali abbandoni da parte delle squadre.\nI sedici posti disponibili per la fase finale della Coppa del Mondo 1958 furono distribuiti tra le quattro zone continentali nella seguente maniera:\nTuttavia la FIFA impose anche una regola, secondo la quale ogni squadra, per potersi qualificare, avrebbe dovuto disputare almeno un incontro, perch\u00e9 in passato molte squadre si erano qualificate automaticamente senza aver giocato nemmeno una partita. Poich\u00e9 vinse la zona afro-asiatica per abbandono delle avversarie che avrebbe dovuto affrontare nei vari turni, la FIFA organizz\u00f2 uno spareggio tra quest'ultima e una tra le Nazionali europee eliminate, scelta tramite sorteggio.\nDelle 56 squadre partecipanti alle qualificazioni, solo 46 disputarono almeno una partita. In tutto furono giocati 89 incontri di qualificazione e segnati 341 gol (con una media di 3,83 gol a partita).\nAl termine delle qualificazioni, si verificarono due eventi particolari, non pi\u00f9 ripetutisi (finora) nelle successive edizioni dei Mondiali di calcio:\nDa non dimenticare inoltre l'eliminazione degli all'epoca due volte campioni del mondo dell', che per la prima volta mancarono sul campo la qualificazione a una fase finale del torneo (la precedente e mancata partecipazione nell'edizione del 1930 era stata al contrario volontaria).\nAmerica meridionale.\nLe nove Nazionali sudamericane vennero divise in tre gruppi da tre. Ogni squadra affront\u00f2 le altre due con gare di andata e ritorno. Le prime classificate di ciascun gruppo si qualificarono per la fase finale.\nGruppo 1 (CONMEBOL).\nIl Venezuela abbandon\u00f2 il torneo.\nAmerica settentrionale e centrale.\nLe qualificazioni furono composte da due turni:\nAfrica ed Asia.\nLa FIFA rigett\u00f2 le iscrizioni di Etiopia e Corea del Sud. Le restanti dieci squadre disputarono un torneo ad eliminazione diretta, con gare di andata e ritorno. La vincitrice del torneo si sarebbe qualificata direttamente alla fase finale, ma poich\u00e9 Israele lo vinse senza giocare alcun incontro (a causa degli abbandoni da parte delle squadre avversarie), si dovette ricorrere ad uno spareggio per rispettare la regola per cui, per qualificarsi, ogni Nazionale avrebbe dovuto giocare almeno una partita.\nTurno preliminare (CAF/AFC).\nTaiwan abbandon\u00f2 il torneo; pertanto l'Indonesia pass\u00f2 automaticamente il turno.\n1\u00ba turno (CAF/AFC).\nGruppo 1.\nHong Kong abbandon\u00f2 il torneo.\nAvendo terminato il turno a pari merito, Cina ed Indonesia disputarono uno spareggio su campo neutro.\n23 giugno 1957, Yangon: 0-0 (d.t.s.) \nL'Indonesia pass\u00f2 al turno successivo avendo ottenuto un miglior quoziente reti (al tempo non erano ancora stati introdotti i tiri di rigore).\nGruppo 2.\nLa si rifiut\u00f2 di giocare nella zona asiatica; pertanto pass\u00f2 automaticamente il turno.\nGruppo 3.\nCipro abbandon\u00f2 il torneo; pertanto l' pass\u00f2 automaticamente il turno.\nTurno finale (CAF/AFC) e spareggio.\nIl si rifiut\u00f2 di giocare contro , quindi quest'ultima avrebbe dovuto tecnicamente essere qualificata per la fase finale dei Mondiali, ma poich\u00e9 aveva superato tutti i turni senza giocare alcun incontro, per far rispettare le regole stabilite dalla FIFA prima del torneo, venne indetto uno spareggio tra l'omonima Nazionale ed una tra le seconde classificate dei nove gruppi europei. Inizialmente fu sorteggiato il , il quale si rifiut\u00f2 anch'esso di giocare in terra israeliana, perci\u00f2 successivamente fu sorteggiato il , piazzatosi secondo nel gruppo 4 dell'UEFA, che vinse lo spareggio e si qualific\u00f2 ai mondiali."}
{"id": "2613715", "revid": "287204", "url": "https://it.wikipedia.org/wiki?curid=2613715", "title": "VdB 9", "text": "vdB 9 \u00e8 una piccola nebulosa diffusa, visibile nella costellazione di Cassiopea.\nSi individua circa 2,5\u00b0 a nordest della stella , che essendo di magnitudine 4,6 \u00e8 ben visibile anche ad occhio nudo in un cielo buio; la stella illuminante \u00e8 la SU Cassiopeiae, una nana bianco-gialla variabile Cefeide posta a una distanza di circa 1400 anni luce dal sistema solare, di quinta magnitudine e dunque visibile anche ad occhio nudo. La nebulosa si estende in particolare in direzione sudovest rispetto alla stella dominante, dove \u00e8 presente una lunga banda oscura formata da una colonna di polveri dalla forma irregolare, visibile anche con un telescopio semplicemente come una mancanza di stelle di fondo; la parte brillante della nube giace invece pochi primi d'arco a sud della stella dominante, quasi sulla linea che la congiunge a SAO\u00a012464, una gigante arancione di ottava magnitudine posta per\u00f2 in primo piano rispetto a SU Cassiopeiae."}
{"id": "2613718", "revid": "73843", "url": "https://it.wikipedia.org/wiki?curid=2613718", "title": "Monte La Nuda (Appennino reggiano)", "text": "Il monte La Nuda \u00e8 una cima dell'Appennino reggiano di 1.893 metri di altezza sul livello del mare.\nLa montagna rientra nel territorio dell'ex Parco del Gigante, ora facente parte del Parco nazionale dell'Appennino Tosco-Emiliano.\nGeografia.\nLa vetta del monte \u00e8 situata al confine tra l'Emilia e la Toscana, tra i comuni di Ventasso (comune di Collagna fino al 2015), (Reggio Emilia), e Fivizzano, (Massa-Carrara), in Lunigiana. Il monte si trova pochi km a sud-est del passo del Cerreto.\nOrigine del nome.\nIl termine \"La Nuda\" ha una origine incerta, anche se presumibile.\nDal lato emiliano, il monte veniva denominato in passato utilizzando i toponimi \"Alpe delle Pielle\" o \"Nuda delle Pielle\", a causa della folta presenza di abeti bianchi sui suoi versanti settentrionali. L'attuale denominazione potrebbe essere stata imposta dai topografi che hanno preso il comune detto locale utilizzato per tutti i pascoli sopra il limite del bosco: \"in t'la nudda\" (infatti anche il Monte Nuda modenese aveva prima dei rilevamenti militari tutt'altro nome\u2026).\nDal lato lunigianese, (il Monte confina con il territorio di Fivizzano) vi \u00e8 invece la tradizione dialettale di attribuire la locuzione \"an'tla Nuda\" alla parte pi\u00f9 elevata delle montagne appenniniche, ad indicare la montagna brulla, senza alberi e pertanto spoglia.\nStoria.\nSulla vetta fu costruita negli anni '20 del XX secolo una stazione radio per le comunicazioni tra la Marina Militare di stanza alla Spezia e il versante padano. Seppur da decenni abbandonata, la struttura \u00e8 ancora solida, nonostante mostri evidenti segni di degrado con le armature quasi totalmente prive di copriferro.\nStrutture.\nPoco sotto la vetta, sul versante Cerretano, sono stati costruiti gli edifici di arrivo superiore delle seggiovie che servono la localit\u00e0 sciistica di Cerreto Laghi.\nPanorami.\nCome da tutte le vette posizionate sull'Appennino Tosco-Emiliano, in presenza di cielo terso, \u00e8 possibile ammirare il mar Ligure, l'arcipelago toscano, la Corsica e buona parte dell'arco alpino.\nMonti omonimi.\nNell'Appennino tosco-emiliano vi sono altre tre montagne chiamate Nuda: una si trova nel gruppo del monte Giovo, presso il Lago Santo; una nei pressi del Corno alle Scale; l'ultima \u00e8 vicina al passo di Giovarello."}
{"id": "2613729", "revid": "1718925", "url": "https://it.wikipedia.org/wiki?curid=2613729", "title": "Profilattico", "text": "Un profilattico o preservativo (chiamato anche con il termine inglese condom) \u00e8 un dispositivo medico utilizzato durante i rapporti sessuali per prevenire una malattia sessualmente trasmissibile o come contraccettivo di tipo a barriera per ridurre la probabilit\u00e0 che si generi una gravidanza. Esistono preservativi sia femminili che maschili. Riguardo a quello maschile, se usato in maniera perfetta e per tutta la durata del rapporto sessuale, la probabilit\u00e0 che si arrivi ad una gravidanza si stima possa essere di circa il 2% all'anno. Se invece il suo utilizzo \u00e8 quello considerato tipico, la probabilit\u00e0 di gravidanza sale del 18% all'anno. Il suo uso diminuisce notevolmente il rischio di trasmettere gonorrea, clamidia, Trichomoniasi vaginale, epatite B e AIDS. Inoltre, seppur in maniera minore, pu\u00f2 proteggere dalla trasmissione dell'herpes genitale, del papillomavirus umano (HPV) e della sifilide.\nPer essere utilizzato, il preservativo maschile deve essere srotolato sul pene in erezione prima del rapporto sessuale e il suo scopo \u00e8 quello di impedire che lo sperma possa entrare in contatto con il corpo del partner sessuale. I preservativi maschili sono tipicamente realizzati in lattice e meno frequentemente in altri materiali, dal poliuretano all'intestino di agnello. I preservativi maschili hanno il vantaggio di essere facilmente utilizzabili, di una larga disponibilit\u00e0 e dalla presenza di pochi effetti collaterali. Coloro che soffrono di allergia al lattice possono utilizzare quelli in poliuretano o di un altro materiale sintetico. I preservativi femminili sono generalmente in poliuretano e possono essere utilizzati pi\u00f9 volte.\nI preservativi vengono utilizzati come metodo di prevenzione dalle malattie sessualmente trasmissibili almeno fin dal 1564. I preservativi di gomma divennero disponibili nel 1855 per poi essere seguiti da quelli in lattice a partire dagli anni 1920. L'organizzazione mondiale della sanit\u00e0 li ha inseriti nell'elenco dei medicinali essenziali, una lista che comprende i farmaci e i presidi pi\u00f9 efficaci, sicuri e considerati necessari in un sistema sanitario. Il costo di un singolo profilattico all'ingrosso nei paesi in via di sviluppo pu\u00f2 variare da circa 0,03 a 0,08 dollari. Negli Stati Uniti, un singolo pezzo viene venduto a meno di 1,00 dollaro. A livello mondiale, meno del 10% di coloro che ricorrono ad un sistema di controllo delle nascite utilizza il preservativo per questo scopo. I tassi di utilizzo sono pi\u00f9 alti nel mondo sviluppato. Nel Regno Unito il preservativo \u00e8 il secondo metodo pi\u00f9 comune per il controllo delle nascite (22%) mentre negli Stati Uniti \u00e8 al terzo posto (15%). Ogni anno ne vengono venduti circa dai sei ai nove miliardi.\nStoria.\nL'uso del preservativo nell'antichit\u00e0 resta molto dubbio mentre \u00e8 certo che nell'et\u00e0 rinascimentale ebbe inizio la sua diffusione dall'Inghilterra. Gi\u00e0 nel 1550 infatti, l'anatomista Gabriele Falloppio, ricavandolo da budello animale aveva realizzato una guaina per il pene, ma lo aveva fatto per scopi igienici, per difendersi dalla sifilide, importata in Europa dal Nuovo Mondo.\nProbabilmente il medico inglese Condom, forse proveniente dall'omonimo comune francese nel dipartimento del Gers nella regione del Midi-Pirenei dove si producevano budella di agnelli, trasferitosi in Inghilterra, lo propose come vero e proprio \"preservativo\" ai fini di evitare un'indesiderata procreazione, presso la Corte di Carlo II d'Inghilterra (1665-1685).\nNel XVI secolo, in Italia, Gabriele Falloppio pubblic\u00f2 il primo articolo conosciuto in cui venne descritto il preservativo come profilassi da malattie sessualmente trasmissibili. Il pi\u00f9 vecchio preservativo trovato \u00e8 del 1640, scoperto a Dudley Castle in Inghilterra. Esso era fatto di intestino animale, ed era utilizzato per la prevenzione di malattie.\nNel 1709, il giornale satirico Tatler parla del preservativo, usando la parola \"condom\" come inventato da un medico francese eponimo, di cui per\u00f2 non si trova documentazione. Qualche anno dopo, Giacomo Casanova gli d\u00e0 il nome di \"redingote anglaise\" e dichiara di utilizzare spesso questa \"piccola borsa di pelle che gli inglesi hanno inventato per evitare che il gentil sesso debba preoccuparsi\".\nDopo la scoperta del procedimento di vulcanizzazione da parte di Charles Goodyear, nel 1855 venne prodotto il primo profilattico in gomma.\nA ideare i profilattici nella tipologia attuale fu Julius Fromm (1883-1945). Fromm proveniva da una famiglia ebraica, che si era trasferita in Germania dalla Russia, e osserv\u00f2 il preoccupante fenomeno rappresentato dalle migliaia di soldati tedeschi che si ammalavano di malattie veneree in seguito ai rapporti sessuali consumati nelle retrovie dei fronti del conflitto. E cos\u00ec si mise a produrre il popolare oggetto di gomma come strumento di protezione nei contatti sessuali occasionali. Cominci\u00f2 a produrre preservativi in grande quantit\u00e0 nel 1916, per le necessit\u00e0 dei soldati tedeschi, guadagnando molto denaro. La produzione and\u00f2 a pieno ritmo nel periodo della Repubblica di Weimar.\nUso medico.\nControllo delle nascite.\nL'efficacia del preservativo, come la maggior parte dei metodi contraccettivi, pu\u00f2 essere valutata in due modi. L' \"uso perfetto\" include i dati relativi solamente di coloro che ne fanno un utilizzo corretto e continuato, mentre l'\"uso tipico\" comprende tutti gli utilizzatori, compresi quelli che lo fanno in modo errato o non lo usano in ogni atto del rapporto sessuale. Le statistiche sono generalmente espresse per il primo anno di utilizzo. L'Indice di Pearl \u00e8 il metodo pi\u00f9 frequentemente adottato per calcolare i tassi di efficacia.\nLa probabilit\u00e0 di incorrere in una gravidanza fra coloro che fanno un \"uso tipico\" del preservativo varia a seconda della popolazione prese in considerazione, con valori che vanno dal 10% al 18% all'anno, mentre per l'\"uso perfetto\" questo dato si assesta al 2% all'anno. L'utilizzo dei preservativi pu\u00f2 essere associato con altre forme di contraccezione (come lo spermicida) per ottenere una maggiore protezione dalle gravidanze.\nInfezioni trasmesse sessualmente.\nIl preservativo viene ampiamente raccomandato per la prevenzione dalle malattie sessualmente trasmissibili. Il suo utilizzo ha dimostrato di essere efficace nel ridurre la probabilit\u00e0 di infezione sia negli uomini che nelle donne. Sebbene non sia perfetto, il preservativo risulta efficace nel ridurre la trasmissione degli organismi che causano l'AIDS, l'herpes genitale, neoplasie della cervice uterina, le verruche genitali, la sifilide, la clamidia, la gonorrea e altre malattie. I preservativi sono spesso raccomandati in aggiunta a metodi contraccettivi pi\u00f9 efficaci in situazioni in cui \u00e8 desiderabile anche la protezione dalle malattie a trasmissione sessuale.\nSecondo una relazione del 2000 effettuata dal \"National Institutes of Health\" (NIH), l'utilizzo dei preservativi di lattice riduce il rischio di trasmissione dell'HIV/AIDS di circa l'85% rispetto al rischio che si ha quando non vi \u00e8 alcuna protezione, ponendo il tasso di seroconversione (tasso di infezione) allo 0,9 per 100 persone-anni, un valore molto inferiore a quello di 6,7 per 100 anni-persona nel caso in cui non sia utilizzato. Un'analisi pubblicata nel 2007 dal \"University of Texas Medical Branch\" e dall'Organizzazione Mondiale della Sanit\u00e0 ha riscontrato simili riduzioni del rischio del 80%-95%.\nInoltre, una \"review\" della relazione dell'NIH del 2000 ha permesso di concludere che l'uso del preservativo riduce significativamente il rischio di contrarre la gonorrea per gli uomini, mentre uno studio del 2006 spiega che l'uso corretto del preservativo diminuisce il rischio di trasmissione del papillomavirus umano (HPV) alle donne di circa il 70%. Un altro studio pubblicato nello stesso anno ha dimostrato che l'uso del preservativo sia efficace nel ridurre la trasmissione del virus herpes simplex 2, noto anche come herpes genitale, sia negli uomini che nelle donne.\nAnche se un preservativo \u00e8 efficace nel limitare l'esposizione, la trasmissione di alcune malattie pu\u00f2 verificarsi comunque. Alcune aree infettive dei genitali, specialmente quando i sintomi della malattia sono presenti, non possono essere coperte dal preservativo e, di conseguenza, alcune malattie come l'HPV e l'herpes possono essere trasmesse per contatto diretto. Il problema primario di efficacia nell'uso dei preservativi per prevenire le malattie infettive \u00e8 comunque un uso scorretto.\nCause di malfunzionamento.\nI preservativi possono sfilarsi dal pene dopo l'eiaculazione oppure possono rompersi per via di una scorretta applicazione, per danni fisici (come eventuali lacerazioni causate dall'apertura della confezione) o causate dal degrado del lattice (in genere in seguito all'utilizzo oltre la data di scadenza, o all'esposizione agli oli). La probabilit\u00e0 della rottura \u00e8 compreso tra lo 0,4% e il 2,3%, mentre la probabilit\u00e0 di sfilarsi \u00e8 tra lo 0,6% e l'1,3%. Anche se non si osserva alcuna anomalia, tra l'1% e il 3% delle donne presenteranno comunque un residuo di sperma dopo aver avuto un rapporto sessuale con l'utilizzo del preservativo.\nComunemente, si ritiene che indossare due preservativi contemporaneamente possa comportare una probabilit\u00e0 di rottura pi\u00f9 elevato per via dell'attrito del lattice sul lattice, tuttavia ci\u00f2 non \u00e8 supportato dalla ricerca. Al contrario alcuni studi, seppur rari e su scala limitata, fatti in proposito hanno dimostrato che l'uso simultaneo di pi\u00f9 preservativi diminuisca il rischio di rottura dello stesso.\nDiverse modalit\u00e0 di rottura del preservativo comportano diversi livelli di esposizione allo sperma. Se si verifica un danno durante l'applicazione, il preservativo danneggiato pu\u00f2 essere rimosso e applicato uno nuovo prima dell'inizio del rapporto non comportando cos\u00ec, generalmente, alcun rischio. Uno studio ha scoperto che l'esposizione allo sperma dovuto ad un preservativo rotto \u00e8 di circa la met\u00e0 rispetto ad un rapporto non protetto mentre l'esposizione in caso di preservativo scivolato \u00e8 di circa un quinto.\nI preservativi standard si adattano quasi a qualsiasi pene, con diversi gradi di comfort o rischio di sfilamento. Molti produttori offrono diverse dimensioni o di diversa tipologia per offrire una migliore sensazione e comfort. Alcuni studi hanno correlato preservativi pi\u00f9 piccoli indossati su peni pi\u00f9 grandi con una maggiore probabilit\u00e0 di rottura e una diminuzione dei tassi di scivolamento (e il contrario), tuttavia studi sono stati inconcludenti o non hanno confermato tale ipotesi.\nSi raccomanda ai produttori di evitare la commercializzazione di preservativi o molto spessi o molto sottili, poich\u00e9 entrambi sono considerati meno efficaci. Alcuni autori incoraggiano gli utenti a scegliere i preservativi pi\u00f9 sottili \"per una maggiore durata, sensazione e comfort\", ma altri avvertono che \"pi\u00f9 sottile \u00e8 il preservativo, minore \u00e8 la forza necessaria per romperlo\".\nChi ha pi\u00f9 esperienza nell'uso del preservativo ha anche una probabilit\u00e0 significativamente inferiore di incorrere in uno sfilamento o in una rottura rispetto ai meno esperti. Un articolo apparso su \"Population Reports\" suggerisce che l'istruzione sull'uso del preservativo possa ridurre i comportamenti che aumentano il rischio di rotture e sfilamenti.\nTra le persone che intendono utilizzare il preservativo allo scopo di contraccezione, una gravidanza pu\u00f2 comunque verificarsi quando l'utente sceglie di avere un rapporto sessuale senza indossarlo, magari perch\u00e9 non ne ha uno al momento disponibile, o perch\u00e9 non amando l'utilizzo decide di rischiare. Questo tipo di comportamento \u00e8 la causa principale del \"fallimento tipico\" (contrariamente all'\"uso perfetto\" dell'utilizzo).\nUn'altra possibile causa di fallimento \u00e8 il sabotaggio, cio\u00e8 danneggiando volontariamente il profilattico o sfilandoselo di nascosto. Un motivo per farlo \u00e8 quello di voler avere un figlio contro i desideri o il consenso del partner. Alcune prostitute provenienti dalla Nigeria hanno riferito che i clienti sabotavano i preservativi come ripicca per essere stati costretti all'uso.\nSociet\u00e0 e cultura.\nNonostante vi sia ampio consenso scientifico riguardo ai benefici dell'uso del preservativo, vi sono comunque alcune critiche morali e scientifiche su esso.\nL'utilizzo del preservativo \u00e8 tipicamente raccomandato alle nuove coppie che non hanno ancora sviluppato una piena fiducia nel proprio partner per quanto riguarda le malattie sessualmente trasmissibili. Le coppie stabili, invece, possono avere meno dubbi su questo e perci\u00f2 sono pi\u00f9 propense ad utilizzare altri metodi di controllo delle nascite, come la pillola anticoncezionale, che non agiscono come barriera all'intimit\u00e0 del contatto sessuale. Si noti che il dibattito sulla convenienza dell'uso del preservativo cambia a seconda del gruppo di persone considerate; l'et\u00e0, l'orientamento sessuale, la volont\u00e0 o meno di una relazione stabile, sono categorie che hanno diverse vite sessuali e di conseguenza diversi fattori di rischio.\nTra le prime obiezioni all'uso del preservativo c'\u00e8 la limitazione nella sensibilit\u00e0 erotica o nell'intimit\u00e0 che esso comporta. Essendo il preservativo indossato strettamente sulla pelle del pene, di conseguenza vi \u00e8 una diminuzione della stimolazione attraverso lo sfregamento. I sostenitori del preservativo affermano che questo comporta tuttavia il vantaggio di avere rapporti sessuali pi\u00f9 duraturi, diminuendo la sensibilit\u00e0 e ritardando l'eiaculazione maschile. Coloro che promuovono il sesso eterosessuale senza preservativo affermano che esso ponga una barriera tra i partner, diminuendo ci\u00f2 che normalmente dovrebbe essere un legame fortemente sensuale, intimo e spirituale tra i partner.\nPsicologia.\nTra molti individui, soprattutto di sesso maschile, persiste una forte resistenza psicologica e ancor pi\u00f9 culturale all'uso del profilattico. Questa diffidenza trova diverse parziali giustificazioni, ad esempio nel costo dello stesso, nelle (rare, ma possibili) eventualit\u00e0 di rottura durante il rapporto, o nella riduzione della sensibilit\u00e0 e quindi del piacere dovuta all'applicazione del profilattico; a questi problemi si aggiunge, sul piano psicologico, l'ansia causata dal timore di perdere l'erezione nell'atto di indossare il profilattico prima della penetrazione sessuale. Questo timore pu\u00f2 per\u00f2 essere affrontato e risolto, o perlomeno ridotto, laddove il/la partner collabori fattivamente all'uso del profilattico, aiutando il partner a indossarlo sul pene eretto, trasformando questa fase del rapporto in uno dei preliminari allo stesso.\nLa posizione delle confessioni religiose.\nLa Chiesa cattolica ne vieta fermamente l'uso, in quanto \"\u00e8 intrinsecamente immorale ogni azione - come, per esempio, la sterilizzazione diretta o la contraccezione -, che, o in previsione dell'atto coniugale o nel suo compimento o nello sviluppo delle sue conseguenze naturali, si proponga, come scopo o come mezzo, di impedire la procreazione\". Per queste ragioni, la Chiesa cattolica richiede \"metodi conformi ai criteri oggettivi della moralit\u00e0, e cio\u00e8 con la continenza periodica e il ricorso ai periodi infecondi\". Durante il viaggio in Africa, in volo verso il Camerun, marted\u00ec 17 marzo 2009 Benedetto XVI rilascia una dichiarazione ai giornalisti nella quale per la prima volta un pontefice pronuncia la parola \"preservativo\", pur ribadendone la condanna.Altre confessioni religiose, come la Chiesa Evangelica Valdese, i Testimoni di Geova, le Assemblee di Dio, ritengono che invece l'utilizzo del preservativo sia perfettamente lecito in quanto non introduce problemi di natura etica.\nReperibilit\u00e0 e costi.\nNon \u00e8 inusuale la preferenza di taluni nell'acquisto presso distributori automatici o presso i supermercati piuttosto che nelle farmacie, con lo scopo di evitare di pronunciare un termine sentito ancora come sconveniente; va sottolineato in questo senso che alcune farmacie evitano di esporre le confezioni di profilattici in modo visibile e facilmente accessibile al cliente, e in alcuni casi perfino la vendita degli stessi sembra essere impedita da motivi ideologici o religiosi.\nLe campagne.\nNegli anni ottanta le campagne di prevenzione da infezioni da HIV che hanno cominciato a promuovere l'utilizzo del preservativo per ridurre il rischio di contagio e indipendentemente dalla sua efficacia anticoncezionale hanno incontrato numerosi ostacoli culturali. In Italia, nel 1993 l'allora Ministro della pubblica istruzione Rosa Russo Jervolino, fortemente cattolica, ritenne necessario bocciare una campagna d'informazione rivolta agli studenti in quanto compariva il termine tab\u00f9.\nIn una parte del cinema pornografico hardcore, specie europeo, gli attori maschi talora utilizzano oggi apertamente preservativi nel corso della penetrazione vaginale o anale; cosa che pu\u00f2 essere considerata sia come un effetto delle campagne a favore della pratica del sesso protetto, specie in condizioni di promiscuit\u00e0, sia come un contributo implicito alle stesse.\nConformazione e materiali.\nIl profilattico \u00e8 formato da una sottile guaina che pu\u00f2 essere cilindrica, anatomica o easy-on, generalmente di lattice, ma ne vengono realizzati anche in altri materiali sintetici che consentono di evitare rare reazioni allergiche. Si adatta perfettamente alla forma e alla dimensione del pene grazie alla sua notevole elasticit\u00e0. L'interno \u00e8 cosparso di sostanze lubrificanti che servono per evitare irritazioni e dolore all'uomo durante la penetrazione, non essendo il pene a contatto con i lubrificanti naturalmente prodotti dalla vagina prima e durante il rapporto. In commercio sono presenti alcuni profilattici non in lattice di caucci\u00f9, ma al momento sono prodotti per la maggior parte dalla Durex, che altres\u00ec possiede il brevetto del Duron, un derivato del poliuretano, resistente il doppio del lattice, inodore e con altre caratteristiche. Il produttore Akuel fornisce anche profilattici in poliisoprene, con la sua linea \"Skin\". Esistono tuttavia anche profilattici in budello animale.\nProfilattici femminili.\nEsistono in commercio, se pur poco diffusi, dei profilattici indossabili dalla donna (detti femidom), da inserire nella vagina prima del rapporto. Il loro funzionamento \u00e8 analogo a quelli maschili."}
{"id": "2613736", "revid": "767487", "url": "https://it.wikipedia.org/wiki?curid=2613736", "title": "L'avventura \u00e8 l'avventura", "text": "L'avventura \u00e8 l'avventura (\"L'aventure c'est l'aventure\") \u00e8 un film del 1972 diretto da Claude Lelouch, presentato fuori concorso al 25\u00ba Festival di Cannes.\nTrama.\n\u00c8 la storia di 5 uomini che non seguono le regole della societ\u00e0 e perci\u00f2 possono essere definiti come malviventi o meglio ancora delle simpaticissime canaglie. Di ognuno viene narrato un breve ma efficace ritratto della propria \"attivit\u00e0\" e di come le loro vite ad un certo punto si incontrano in et\u00e0 matura. E da questo momento danno il meglio di s\u00e9. Lino Ventura \u00e8 un sensibile e ricco protettore di prostitute, Charles Denner \u00e8 un personaggio che vive nel sottobosco della politica, Jacques Brel abile pilota contrabbandiere, G\u00e9rard e Maccione vivono di piccoli espedienti ma vengono presi, loro malgrado, sotto l'ala protettrice di Brel e Ventura. \nGrazie a Denner entrano di prepotenza nei rapimenti d'alto bordo e inizia la nuova grande Avventura. \nUn film culto grazie anche ad una memorabile colonna sonora e alla regia di Claude Lelouch.\n\u00c8 una storia sulla vera amicizia e sulla lealt\u00e0."}
{"id": "2613738", "revid": "729019", "url": "https://it.wikipedia.org/wiki?curid=2613738", "title": "Coppa del Mondo di biathlon 2010", "text": "La Coppa del Mondo di biathlon 2010 fu la trentatreesima edizione della manifestazione organizzata dall'Unione Internazionale Biathlon; ebbe inizio il 2 dicembre 2009 a \u00d6stersund, in Svezia, e si concluse il 28 marzo 2010 a Chanty-Mansijsk, in Russia. Nel corso della stagione si tennero a Vancouver i XXI Giochi olimpici invernali e a Chanty-Mansijsk i Campionati mondiali di biathlon 2010, competizioni valide anche ai fini della Coppa del Mondo, il cui calendario non contempl\u00f2 dunque interruzioni.\nIn campo maschile furono disputate 25 gare individuali e 5 a squadre, in 10 diverse localit\u00e0. Il norvegese Emil Hegle Svendsen si aggiudic\u00f2 sia la coppa di cristallo, il trofeo assegnato al vincitore della classifica generale, sia la Coppa di sprint; il francese Martin Fourcade vinse la Coppa di inseguimento, il russo Evgenij Ustjugov quella di partenza in linea e l'austriaco Christoph Sumann quella di individuale. Ole Einar Bj\u00f8rndalen era il detentore uscente della Coppa generale.\nIn campo femminile furono disputate 25 gare individuali e 5 a squadre, in 10 diverse localit\u00e0. La tedesca Magdalena Neuner si aggiudic\u00f2 sia la coppa di cristallo, sia quelle di inseguimento e di partenza in linea; la sua connazionale Simone Hauswald vinse la Coppa di sprint, la svedese Anna Carin Olofsson quella di individuale. Helena Ekholm era la detentrice uscente della Coppa generale.\nIn calendario furono inserite anche due staffette miste, senza che tuttavia fosse stilata una classifica ufficiale di specialit\u00e0.\nPartecipanti.\nIl numero di atleti che ogni nazione ha potuto schierare \u00e8 stato stabilito in base ai risultati della precedente stagione. Le prime quattro nazioni della classifica hanno potuto schierare sette atleti in individuale e sprint, le nazioni classificatesi tra il quinto e l'ottavo posto hanno avuto sei posti e cos\u00ec via. A causa degli episodi di doping che l'hanno coinvolta, la Russia \u00e8 partita con soli sei atleti sia in ambito femminile sia maschile.\nQueste le quote di partenza per gli uomini:\nQueste invece le quote di partenza per le donne:\nUomini.\nRisultati.\nLegenda:\nIN = individuale\nSP = sprint\nPU = inseguimento\nMS = partenza in linea\nRL = staffetta\nDonne.\nRisultati.\nLegenda:\nIN = individuale\nSP = sprint\nPU = inseguimento\nMS = partenza in linea\nRL = staffetta\nMisto.\nRisultati.\nLegenda:\nMX = staffetta mista\nRisultati.\nPrima vittoria in Coppa del Mondo.\nUomini \nDonne \nPrimo podio in Coppa del Mondo.\nUomini \nDonne \nRitiri.\n\"I seguenti atleti si sono ritirati durante la stagione 2009-10\"\nUomini \nDonne "}
{"id": "2613739", "revid": "110157", "url": "https://it.wikipedia.org/wiki?curid=2613739", "title": "Grace City", "text": "Grace City \u00e8 un centro abitato (\"city\") degli Stati Uniti d'America, situato nella Contea di Foster, nello Stato del Dakota del Nord. Nel censimento del 2000 la popolazione era di 71 abitanti. La citt\u00e0 \u00e8 stata fondata nel 1910.\nGeografia fisica.\nSecondo i rilevamenti dell'United States Census Bureau, la localit\u00e0 di Grace City si estende su una superficie di 1,00\u00a0km\u00b2, tutti occupati da terre.\nPopolazione.\nSecondo il censimento del 2000, a Grace City vivevano 71 persone, ed erano presenti 17 gruppi familiari. La densit\u00e0 di popolazione era di 69 ab./km\u00b2. Nel territorio comunale si trovavano 39 unit\u00e0 edificate. Per quanto riguarda la composizione etnica degli abitanti, il 100% era bianco. La popolazione di ogni razza ispanica corrispondeva all'1,41% degli abitanti.\nPer quanto riguarda la suddivisione della popolazione in fasce d'et\u00e0, il 29,6% era al di sotto dei 18, il 9,9% fra i 18 e i 24, il 26,8% fra i 25 e i 44, il 23,9% fra i 45 e i 64, mentre infine il 9,9% era al di sopra dei 65 anni di et\u00e0. L'et\u00e0 media della popolazione era di 37 anni. Per ogni 100 donne residenti vivevano 86,8 maschi."}
{"id": "2613750", "revid": "1305772", "url": "https://it.wikipedia.org/wiki?curid=2613750", "title": "McHenry", "text": ""}
{"id": "2613755", "revid": "767487", "url": "https://it.wikipedia.org/wiki?curid=2613755", "title": "Nova TV", "text": "Nova TV \u00e8 la prima televisione privata fondata in Croazia. Dal 2004 fa parte del gruppo Central European Media Enterprises.\nHa iniziato le trasmissioni nel novembre 2000, mettendo fine al monopolio di stato fin l\u00ec detenuto da HRT.\nSi trova di solito sul canale 4, perch\u00e9 quando fu fondata, HRT era ancora proprietaria di tre canali (poi ridotti a 2).\nI suoi programmi pi\u00f9 noti sono il telegiornale \"Dnevnik Nove TV\", i talent \"Supertalent\", \"Operacija Triumf\" (su base pan-slavica) e \"MasterChef\", il reality \"Farma\" (sul format di \"La Fattoria\"), le fiction \"Najbolje godine\", \"Na\u0161a mala klinika\" e il variet\u00e0 \"Red Carpet\". Tra i cartoni, trasmette la serie Winx Club.\nDal 2 gennaio 2011 \u00e8 affiancata dal canale tematico in DTT Doma TV."}
{"id": "2613756", "revid": "131358", "url": "https://it.wikipedia.org/wiki?curid=2613756", "title": "Campionato di calcio europeo femminile Under-19 2008", "text": ""}
{"id": "2613761", "revid": "767487", "url": "https://it.wikipedia.org/wiki?curid=2613761", "title": "McHenry (Dakota del Nord)", "text": "McHenry \u00e8 un centro abitato (\"city\") degli Stati Uniti d'America, situato nella Contea di Foster, nello Stato del Dakota del Nord. Nel censimento del 2000 la popolazione era di 71 abitanti. La citt\u00e0 \u00e8 stata fondata nel 1899.\nGeografia fisica.\nSecondo i rilevamenti dell'United States Census Bureau, la localit\u00e0 di McHenry si estende su una superficie di 0,70\u00a0km\u00b2, tutti occupati da terre.\nPopolazione.\nSecondo il censimento del 2000, a McHenry vivevano 71 persone, ed erano presenti 27 gruppi familiari. La densit\u00e0 di popolazione era di 106 ab./km\u00b2. Nel territorio comunale si trovavano 45 unit\u00e0 edificate. Per quanto riguarda la composizione etnica degli abitanti, il 98,59% era bianco e l'1,41% apparteneva a due o pi\u00f9 razze.\nPer quanto riguarda la suddivisione della popolazione in fasce d'et\u00e0, l'8,5% era al di sotto dei 18, il 4,2% fra i 18 e i 24, il 12,7% fra i 25 e i 44, il 26,8% fra i 45 e i 64, mentre infine il 47,9% era al di sopra dei 65 anni di et\u00e0. L'et\u00e0 media della popolazione era di 64 anni. Per ogni 100 donne residenti vivevano 91,9 maschi."}
{"id": "2613762", "revid": "83531", "url": "https://it.wikipedia.org/wiki?curid=2613762", "title": "Nansen Refugee Award", "text": "Il \"Premio Nansen per i Rifugiati\" (\"Nansen Refugee Award\"), precedentemente conosciuto come l'onorificenza Nansen (\"Nansen Medal\") \u00e8 conferito annualmente dall'Alto Commissariato delle Nazioni Unite per i Rifugiati (\"United Nations High Commissioner for Refugees\") a persone o gruppi come riconoscimento per \"\"l'eccellente servizio alla causa dei rifugiati\" (\"outstanding service to the cause of refugees\"\").\nPrende il nome da Fridtjof Nansen, famoso esploratore norvegese, scienziato e politico, che fu il primo Alto Commissario per i Rifugiati della Societ\u00e0 delle Nazioni, predecessore dell'Organizzazione delle Nazioni Unite. Fu assegnato per la prima volta nel 1954, e dal 1979 \u00e8 stato aggiunto alla medaglia un riconoscimento economico. Nel 2005 la somma assegnata fu di 100\u00a0000 dollari statunitensi.\nFino ad oggi, il Canada \u00e8 l'unica nazione ad aver ricevuto il premio come Stato. Fu accettato in nome del popolo canadese nel 1986 dall'allora Governatore Generale Jeanne Sauv\u00e9."}
{"id": "2613765", "revid": "400518", "url": "https://it.wikipedia.org/wiki?curid=2613765", "title": "Chatrapati Shivaji International Airport", "text": ""}
{"id": "2613768", "revid": "297059", "url": "https://it.wikipedia.org/wiki?curid=2613768", "title": "Malaysian Airlines", "text": ""}
{"id": "2613770", "revid": "1305772", "url": "https://it.wikipedia.org/wiki?curid=2613770", "title": "Damascus", "text": ""}
{"id": "2613771", "revid": "1699816", "url": "https://it.wikipedia.org/wiki?curid=2613771", "title": "Giuseppe Lanza (scrittore)", "text": "Biografia.\nNato in Sicilia, ha frequentato le scuole a Catania, per poi trasferirsi a Milano nella prima met\u00e0 degli anni venti.\nNarratore e drammaturgo, ha collaborato come critico teatrale con diversi quotidiani e riviste, come \"La Stampa\", \"L'Illustrazione italiana\", \"L'Italia letteraria\"."}
{"id": "2613777", "revid": "1305772", "url": "https://it.wikipedia.org/wiki?curid=2613777", "title": "Kawasaki KR", "text": "Con la sigla KR la casa motociclistica giapponese Kawasaki ha caratterizzato diversi modelli di motocicletta da competizione e per uso stradale nelle varie cilindrate:"}
{"id": "2613780", "revid": "21880", "url": "https://it.wikipedia.org/wiki?curid=2613780", "title": "Pinus larix", "text": ""}
{"id": "2613782", "revid": "1155", "url": "https://it.wikipedia.org/wiki?curid=2613782", "title": "Serranocirrhitus", "text": ""}
{"id": "2613783", "revid": "188116", "url": "https://it.wikipedia.org/wiki?curid=2613783", "title": "Giuseppe Lanza", "text": ""}
{"id": "2613785", "revid": "27388551", "url": "https://it.wikipedia.org/wiki?curid=2613785", "title": "Incendi", "text": ""}
{"id": "2613790", "revid": "729019", "url": "https://it.wikipedia.org/wiki?curid=2613790", "title": "Alberto Vernet Basualdo", "text": "Biografia.\nVernet Basualdo entr\u00f2 nelle giovanili dell'Alumni, club di Buenos Aires, all'et\u00e0 di 12 anni, e vi comp\u00ec la trafila fino alla prima squadra; con tale club vinse nel 2001 il campionato provinciale dell'Uni\u00f3n de Rugby de Buenos Aires e, l'anno seguente, il Nacional de Clubes.\nNel dicembre 2004 Vernet Basualdo esord\u00ec in Nazionale argentina, in un impegnativo \"test\" a Buenos Aires contro gli \"Springbok\"; nel corso del suo secondo match in Nazionale, ad aprile 2005 contro il , rimedi\u00f2 un trauma cervicale che ne rese indispensabile il ricovero immediato e, a seguire, un intervento chirurgico per scongiurare qualsiasi rischio di lesione alla colonna vertebrale; fermo per pi\u00f9 di un anno, torn\u00f2 in campo a Roma nel novembre 2006 contro l'; il C.T. Marcelo Loffreda fu indeciso fino all'ultimo giorno disponibile se inserire o meno Vernet Basualdo nella rosa dei convocati per la , salvo poi accordare fiducia al giocatore, che fu impiegato in tre incontri, tra cui la finale per il terzo posto, vinta dai \"Pumas\" sui padroni di casa della .\nIl 2007 fu l'anno in cui pass\u00f2 professionista; prima della Coppa del Mondo aveva firmato un contratto con il Tolosa con cui, alla prima stagione, si laure\u00f2 campione di Francia e finalista di Heineken Cup 2007-08; nel 2010 si laure\u00f2 campione d'Europa e nel 2011 vinse un ulteriore titolo francese.\nAlla fine della stagione 2010-11 il suo contratto era in scadenza, e il Tolosa gli propose un prolungamento fino a novembre, necessario a coprire i vuoti d'organico dovuti alla presenza dei giocatori alla , a cui prendeva parte il titolare nel ruolo William Servat.\nBasualdo accett\u00f2 l'ingaggio, anche se questo ha comportato il rimanere senza club per il resto della stagione."}
{"id": "2613802", "revid": "322321", "url": "https://it.wikipedia.org/wiki?curid=2613802", "title": "Perosa Canavese", "text": "Perosa Canavese (\"Prosa\" in piemontese) \u00e8 un comune italiano di 519 abitanti della citt\u00e0 metropolitana di Torino in Piemonte.\nStoria.\nIl comune di Perosa Canavese nasce come piccolo centro attiguo al borgo di Moyrano in seguito andato perduto a causa delle pestilenze e delle scorrerie degli eserciti in transito.\nLa storia di Perosa \u00e8 strettamente collegata, dal XI al XVI secolo, alle vicende dei conti di San Martino e del loro castello e centro fortificato. Per comprendere meglio le vicende e l'importanza strategica ed economica \u00e8 importante sottolineare che, fin da epoca romana, transitava da Perosa (via petrosa) un'importante via di comunicazione tra Eporedia ed Augusta Taurinorum; tale strada passava dagli odierni comuni di San Martino Canavese e Vialfr\u00e8.\nNel secolo XII Perosa \u00e8 feudo dei Conti di San Martino. Nel 1263 ben 54 Uomini di Perosa e Moyrano prestano giuramento alla convenzione per la lotta dei Berrovieri; un numero tale di partecipanti lascia supporre che questi due insediamenti fossero abbastanza popolati.\nTra il 1200 e il 1700 alcuni uomini di Perosa e Moyrano ricevono, per investitura, numerosi beni dalla Chiesa d'Ivrea.\nNel secolo XVI, durante la guerra tra Francesi e Spagnoli, Perosa subisce notevoli danneggiamenti, soprattutto in occasione dei numerosi assedi al castello del borgo di San Martino.\nVerso la fine del XVIII secolo ha sede in Perosa una fonderia ed officina per la lavorazione del rame; la Ramera (attualmente Cascina Ramera) era di propriet\u00e0 dei Perrone di San Martino.\nNel 1800, durante l'invasione delle truppe napoleoniche, Perosa viene fortemente danneggiata e l'archivio comunale viene distrutto.\nMuseo didattico Memorie del Tempo.\nMuseo prettamente didattico allestito all'interno del Municipio, in un caratteristico locale seminterrato, espone una pluralit\u00e0 di oggetti di uso corrente nell'Ottocento e nel primo Novecento suddivisi in sezioni tematiche. Ogni pezzo esposto \u00e8 catalogato con il nome in italiano e in piemontese e, talvolta, accompagnato da una descrizione di come veniva impiegato. Sono presenti alcuni reperti archeologici dell'et\u00e0 romana e fossili oltre a calchi di incisioni rupestri, la cui presenza \u00e8 stata rilevata in molte aree dell'Anfiteatro Morenico di Ivrea.\nIl museo aderisce al progetto \"Rete Museale AMI\" che prevede una valorizzazione e promozione del patrimonio museale dell'Anfiteatro Morenico d'Ivrea.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune."}
{"id": "2613810", "revid": "27388884", "url": "https://it.wikipedia.org/wiki?curid=2613810", "title": "Giochi Olimpici di Pechino", "text": ""}
{"id": "2613812", "revid": "599013", "url": "https://it.wikipedia.org/wiki?curid=2613812", "title": "Golva", "text": "Golva \u00e8 un centro abitato (\"city\") degli Stati Uniti d'America, situato nella Contea di Golden Valley, nello Stato del Dakota del Nord. Nel censimento del 2000 la popolazione era di 106 abitanti. La citt\u00e0 \u00e8 stata fondata nel 1915. Il nome deriva dalle prime lettere del nome della contea, Golden Valley.\nGeografia fisica.\nSecondo i rilevamenti dell'United States Census Bureau, la localit\u00e0 di Golva si estende su una superficie di 0,90\u00a0km\u00b2, tutti occupati da terre.\nPopolazione.\nSecondo il censimento del 2000, a Golva vivevano 106 persone, ed erano presenti 28 gruppi familiari. La densit\u00e0 di popolazione era di 121,5 ab./km\u00b2. Nel territorio comunale si trovavano 71 unit\u00e0 edificate. Per quanto riguarda la composizione etnica degli abitanti, il 98,11% era bianco e l'1,89% apparteneva a due o pi\u00f9 razze.\nPer quanto riguarda la suddivisione della popolazione in fasce d'et\u00e0, il 29,2% era al di sotto dei 18, l'1,9% fra i 18 e i 24, il 27,4% fra i 25 e i 44, il 29,2% fra i 45 e i 64, mentre infine il 12,3% era al di sopra dei 65 anni di et\u00e0. L'et\u00e0 media della popolazione era di 39 anni. Per ogni 100 donne residenti vivevano 89,3 maschi."}
{"id": "2613826", "revid": "838137", "url": "https://it.wikipedia.org/wiki?curid=2613826", "title": "Senna (principio attivo)", "text": "La senna \u00e8 un principio attivo.\nIndicazioni.\nIndicata nel trattamento di vari tipi di costipazione: cronica, geriatrica, ante- e post-partum e iatrogena. Indicata nel trattamento dell'evacuazione intestinale e nel caso di analisi radiologiche per lo svuotamento intestinale.\nAvvertenze.\n\"Abuso e utilizzo cronico\": in caso di abuso o di uso prolungato, la senna pu\u00f2 provocare tetano, osteoartropatia ipertrofica, ipogammaglobulinemia, cachessia reversibile, escrezione urinaria intermittente di aspartilglucosamina e epatiti. Gli antrachinolonici a dosaggi elevati possono causare nefriti. L'abuso di lassativi pu\u00f2 provocare inoltre diarrea persistente, con conseguente perdita di acqua, sali minerali (specialmente potassio) e altri fattori nutritivi essenziali. Nei casi pi\u00f9 gravi l'ipopotassemia e la disidratazione possono determinare disfunzioni cardiache o neuromuscolari, specialmente in caso di contemporaneo trattamento con glicosidi cardiaci, diuretici o corticosteroidi.\nUn indice di abuso di questi lassativi \u00e8 la pseudomelanosi del colon che \u00e8 reversibile dopo 4\u20136 settimane dalla sospensione del trattamento; la pseudomelanosi sembra essere associata ad un aumentato rischio di carcinoma colon-rettale. La perdita massiva di cellule epiteliali indotta dagli antrachinolonici probabilmente per apoptosi, provoca un accorciamento delle cripte ed un conseguente aumento della proliferazione cellulare con effetto pro-cancerogeno. Le cellule danneggiate si ritrovano come corpi apoptotici nei macrofagi della sottomucosa e dei linfonodi mesenterici a formare le caratteristiche pigmentazioni del colon.\nI lassativi antrachinonici sarebbero coinvolti anche in un aumento del rischio di tumori uroteliali.\nL'utilizzo cronico dei lassativi comporta anche assuefazione, con la conseguente necessit\u00e0 di aumentare la dose assunta per ottenere l'effetto terapeutico; pu\u00f2 causare stitichezza cronica e perdita delle normali funzioni intestinali (atonia intestinale).\nL'uso di senna dovrebbe essere riservato alla stipsi episodica o alla preparazione intestinale per esami endoscopici o radiologici, mentre dovrebbe essere evitato nella stipsi cronica."}
{"id": "2613833", "revid": "599013", "url": "https://it.wikipedia.org/wiki?curid=2613833", "title": "Karim Bagheri", "text": "Caratteristiche tecniche.\nConsiderato uno dei migliori giocatori iraniani di sempre e uno dei pi\u00f9 forti e completi di tutti i tempi, Bagheri era un centrocampista dotato di eleganza tecnica e visione di gioco, capace di curare sia la fase difensiva che quella offensiva; nonostante il fisico compatto, disponeva di grande velocit\u00e0 palla al piede che, unita ad un ottimo dribbling, risultava molto efficace negli affondi in area di rigore. Sebbene fungesse principalmente da regista di centrocampo, era solito portarsi ben oltre la propria posizione, dirigendo le manovre d'attacco o fungendo da stopper per sventare le azioni avversarie. Rigorista affidabile ed ottimo battitore di calci di punizione, una delle sue caratteristiche pi\u00f9 note era il tiro dalla distanza, potente e preciso; dotato di buona elevazione, disponeva di un eccellente stacco di testa.\nCarriera.\nClub.\nDopo aver giocato con varie squadre del suo paese, dal 1997 al 2000 gioca con i tedeschi dell', in seguit\u00f2 avr\u00e0 una brevissima esperienza con gli inglesi del Charlton Athletic e poi una in Qatar nell'Al Sadd.\nDal 2002 ha fatto ritorno al Persepolis (dove aveva gi\u00e0 giocato tra il '96 e il '97), \nNazionale.\nHa debuttato con la nazionale dell'Iran nel 1993 e nel 1997 \u00e8 stato autore di 7 gol in una partita contro le . Ha partecipato al mondiale francesi del 1998. Dopo un'assenza di sei anni, nel 2008 \u00e8 tornato ad indossare maglia della nazionale iraniana."}
{"id": "2613835", "revid": "137573", "url": "https://it.wikipedia.org/wiki?curid=2613835", "title": "Pasqui", "text": ""}
{"id": "2613837", "revid": "110157", "url": "https://it.wikipedia.org/wiki?curid=2613837", "title": "Sentinel Butte", "text": "Sentinel Butte \u00e8 un centro abitato (\"city\") degli Stati Uniti d'America, situato nella Contea di Golden Valley, nello Stato del Dakota del Nord. Nel censimento del 2000 la popolazione era di 62 abitanti. La citt\u00e0 \u00e8 stata fondata nel 1902.\nGeografia fisica.\nSecondo i rilevamenti dell'United States Census Bureau, la localit\u00e0 di Sentinel Butte si estende su una superficie di 2,90\u00a0km\u00b2, tutti occupati da terre.\nPopolazione.\nSecondo il censimento del 2000, a Sentinel Butte vivevano 62 persone, ed erano presenti 28 gruppi familiari. La densit\u00e0 di popolazione era di 21,3 ab./km\u00b2. Nel territorio comunale si trovavano 71 unit\u00e0 edificate. Per quanto riguarda la composizione etnica degli abitanti, il 100% era bianco.\nPer quanto riguarda la suddivisione della popolazione in fasce d'et\u00e0, il 19,4% era al di sotto dei 18, il 3,2% fra i 18 e i 24, il 16,1% fra i 25 e i 44, il 27,4% fra i 45 e i 64, mentre infine il 33,9% era al di sopra dei 65 anni di et\u00e0. L'et\u00e0 media della popolazione era di 50 anni. Per ogni 100 donne residenti vivevano 100,0 maschi."}
{"id": "2613848", "revid": "1386670", "url": "https://it.wikipedia.org/wiki?curid=2613848", "title": "Quartiere Flaminio", "text": ""}
{"id": "2613863", "revid": "110157", "url": "https://it.wikipedia.org/wiki?curid=2613863", "title": "Major League Baseball 1988", "text": "L'All-Star Game si gioc\u00f2 il 12 luglio al Riverfront Stadium di Cincinnati, Ohio e vide prevalere la squadra della American League per 2-1.\nLe World Series si svolsero dal 15 al 20 ottobre e videro il successo dei Los Angeles Dodgers che si imposero per 4 partite ad 1 sugli Oakland Athletics. La vittoria fu la sesta nella storia dei Dodgers.\nPost Season.\nLeague Championship Series.\nAmerican League\nNational League"}
{"id": "2613864", "revid": "478814", "url": "https://it.wikipedia.org/wiki?curid=2613864", "title": "Don Mueang International Airport", "text": ""}
{"id": "2613865", "revid": "287204", "url": "https://it.wikipedia.org/wiki?curid=2613865", "title": "Pasquini", "text": ""}
{"id": "2613866", "revid": "767487", "url": "https://it.wikipedia.org/wiki?curid=2613866", "title": "Emerado", "text": "Emerado \u00e8 un centro abitato (\"city\") degli Stati Uniti d'America, situato nella Contea di Grand Forks, nello Stato del Dakota del Nord. Nel censimento del 2000 la popolazione era di 510 abitanti. La citt\u00e0 \u00e8 stata fondata nel 1885. Appartiene all'area metropolitana di Grand Forks.\nGeografia fisica.\nSecondo i rilevamenti dell'United States Census Bureau, la localit\u00e0 di Emerado si estende su una superficie di 0,80\u00a0km\u00b2, tutti occupati da terre.\nPopolazione.\nSecondo il censimento del 2000, a Emerado vivevano 510 persone, ed erano presenti 120 gruppi familiari. La densit\u00e0 di popolazione era di 635 ab./km\u00b2. Nel territorio comunale si trovavano 328 unit\u00e0 edificate. Per quanto riguarda la composizione etnica degli abitanti, il 76,27% era bianco, il 5,49% era afroamericano, il 6,86% era nativo e il 3,14% proveniva dall'Asia. Il 4,51% apparteneva ad altre razze, mentre il 3,73% appartiene a due o pi\u00f9 razze. La popolazione di ogni razza ispanica corrispondeva al 6,86% degli abitanti.\nPer quanto riguarda la suddivisione della popolazione in fasce d'et\u00e0, il 24,3% era al di sotto dei 18, il 9,4% fra i 18 e i 24, il 40,2% fra i 25 e i 44, il 22,2% fra i 45 e i 64, mentre infine il 3,9% era al di sopra dei 65 anni di et\u00e0. L'et\u00e0 media della popolazione era di 33 anni. Per ogni 100 donne residenti vivevano 127,7 maschi."}
{"id": "2613870", "revid": "37401", "url": "https://it.wikipedia.org/wiki?curid=2613870", "title": "Meluhha", "text": ""}
{"id": "2613872", "revid": "1442080", "url": "https://it.wikipedia.org/wiki?curid=2613872", "title": "Philippine Basketball Association", "text": "La Philippine Basketball Association (Kapisanang Basketbol ng Pilipinas), nota anche con l'acronimo PBA, \u00e8 una lega filippina di pallacanestro.\nLa competizione attualmente \u00e8 divisa in tre tornei distinti tra loro. Da ottobre al gennaio successivo si disputa la \"PBA Philippine Cup\", nella quale sono ammessi a referto solo giocatori filippini. Da gennaio ad aprile si svolge invece la \"PBA Commissioner's Cup\", in cui \u00e8 permesso l'utilizzo di un giocatore straniero. Da maggio a luglio si tiene infine la PBA Governors' Cup, in cui \u00e8 nuovamente permesso l'uso di un giocatore straniero.\nIl draft dei giocatori debuttanti avviene solitamente durante il mese di agosto.\nTutte le franchigie non rappresentano alcuna citt\u00e0, mentre i vari incontri sono disputati in pi\u00f9 strutture, noleggiate dalla lega e dislocate sul territorio."}
{"id": "2613879", "revid": "1305772", "url": "https://it.wikipedia.org/wiki?curid=2613879", "title": "Stockholm Syndrome", "text": "Stockholm Syndrome \u00e8 un singolo del gruppo musicale britannico Muse, pubblicato il 14 luglio 2003 come primo estratto dal terzo album in studio \"Absolution\".\nIl brano \u00e8 presente come brano scaricabile per il videogioco musicale \"\" insieme a \"Supermassive Black Hole\" ed \"Exo-Politics\", tratti entrambi dal quarto album in studio \"Black Holes and Revelations\".\nVideo musicale.\nEsistono due versioni differenti del video della canzone: il primo, diretto da Thomas Kirk, \u00e8 stato girato in un magazzino di Hackney, Londra. Le riprese sono state interamente realizzate utilizzando una termocamera in modo da riprendere i componenti del gruppo con le varie escursioni termiche del loro corpo. Per fare in modo che i colori psichedelici delle varie tonalit\u00e0 di calore fossero ben evidenti, il gruppo ha utilizzato acqua fredda e cubetti di ghiaccio in alcune zone del corpo durante le riprese. L'idea delle riprese ad infrarossi \u00e8 stata presa dal film \"Predator\" del 1987 di John McTiernan in cui l'alieno utilizza la visione termica per trovare le sue vittime. Durante il video sono state scritte alcune parole attintenti al tema del titolo della canzone sindrome di Stoccolma: sul muro appare la parola \"captor\" (rapitore); un altro fotogramma contiene la parola \"fuck\" (fottiti) e in un altro si legge la parola \"prisoner\" (prigioniero).\nIl secondo, diretto invece da Patrick Daughters e distribuito soltanto negli Stati Uniti, mostra il gruppo che \u00e8 ospite di un talk-show insieme ad una donna che porta con s\u00e9 una scimmietta ed un falco. Non appena cominciano a suonare il brano, il cielo diventa rosso e il falco spaventato comincia a beccare le teste del pubblico facendo scatenare il panico. Durante l'esecuzione, un forte vento causato dalla potenza della musica spazza via operatori, ospiti e presentatore che nel terzo ritornello cambia totalmente atteggiamento mostrandosi carico di passionalit\u00e0. Con lui, anche il pubblico si immerge in una sorta di ipnosi seguita da un canto generale. Gli spettatori, al momento del riff finale, scappano, urtando tra loro spaventati. Al termine del pezzo i componenti del gruppo si guardano come se non si fossero accorti del putiferio che hanno appena scatenato con la loro musica.\nCover.\nNel 2007 l'allora batterista dei Dream Theater Mike Portnoy inser\u00ec una cover di \"Stockholm Syndrome\" eseguita in coppia con Jason Bittner nel DVD \"In Constant Motion - Solos and Duets\".\nTracce.\nTesti di Matthew Bellamy, musiche di Matthew Bellamy, Dominic Howard e Chris Wolstenholme."}
{"id": "2613880", "revid": "287204", "url": "https://it.wikipedia.org/wiki?curid=2613880", "title": "Victor Aristizabal", "text": ""}
{"id": "2613882", "revid": "27389462", "url": "https://it.wikipedia.org/wiki?curid=2613882", "title": "Segretario del Partito Comunista", "text": ""}
{"id": "2613883", "revid": "256896", "url": "https://it.wikipedia.org/wiki?curid=2613883", "title": "Serranocirrhitus latus", "text": "Serranocirrhitus latus, conosciuto comunemente come anthias disegnato (o falco) \u00e8 un pesce d'acqua salata appartenente alla famiglia Serranidae nonch\u00e9 unico esponente del genere \"Serranocirrhitus\".\nDistribuzione e habitat.\nQuesta specie \u00e8 diffusa nel Pacifico occidentale, nell'area compresa tra le Isole Molucche, Taiwan, le Isole Figi e la Grande Barriera Corallina. Abita acque medio-profonde (da -15 a 70 m di profondit\u00e0) sempre nei dintorni del reef e di anfratti rocciosi in cui passa la maggior parte del suo tempo.\nDescrizione.\nL'anthias disegnato ha un corpo alto, compresso ai fianchi, con testa grossa e profilo dorsale molto convesso, cos\u00ec come quello ventrale. Gli occhi sono grandi, la bocca rivolta verso l'alto. La pinna dorsale \u00e8 retta per circa met\u00e0 della sua lunghezza da tozzi raggi erettili, la seconda parte \u00e8 invece pi\u00f9 morbida con raggi sottili e profilo arrotondato. Le pinne pettorali sono ovali, cos\u00ec come le ventrali, terminanti a punta, e la pinna anale con il secondo raggio tozzo e sviluppato in lunghezza fino a formare un profilo a punta.\nLa pinna caudale \u00e8 forcuta, con lubi allungati. La livrea \u00e8 vivace: il dorso \u00e8 giallo-arancio con scaglie orlate di magenta e scendendo sui fianchi il magenta ha la meglio fino al ventre, dove su fondo bianco vi \u00e8 un rosa shocking, con scaglie dal centro arancio. La testa \u00e8 orlata da linee giallo vivo sulle parti magenta e da linee magenta su fondo giallo arancio. La pinna dorsale \u00e8 giallo vivo sottilmente orlata e puntinata di magenta, cos\u00ec come la coda, mentre le altre pinne sono magenta-violette. \nRaggiunge una lunghezza massima di 13 cm.\nComportamento.\nVive in piccoli branchi oppure da solo.\nAlimentazione.\nSi nutre di plancton, di piccoli invertebrati e pesci.\nAcquariofilia.\nSebbene sia un pesce piuttosto delicato \u00e8 commercializzato per l'allevamento in acquario."}
{"id": "2613884", "revid": "88740", "url": "https://it.wikipedia.org/wiki?curid=2613884", "title": "Petrini", "text": ""}
{"id": "2613887", "revid": "838137", "url": "https://it.wikipedia.org/wiki?curid=2613887", "title": "Gilby", "text": "Gilby pu\u00f2 riferirsi a pi\u00f9 significati:"}
{"id": "2613896", "revid": "599013", "url": "https://it.wikipedia.org/wiki?curid=2613896", "title": "Cosro\u00e8 II", "text": ""}
{"id": "2613901", "revid": "287204", "url": "https://it.wikipedia.org/wiki?curid=2613901", "title": "Internazionali d'Italia 1983", "text": "Gli Internazionali d'Italia 1983 sono stati un torneo di tennis giocato sulla terra rossa. \u00c8 stata la 40\u00aa edizione degli Internazionali d'Italia, che fa parte del Volvo Grand Prix 1983 e del Virginia Slims World Championship Series 1983. Il torneo maschile si \u00e8 giocato al Foro Italico di Roma in Italia, quello femminile nello Junior Tennis Perugia di Perugia.\nCampioni.\nSingolare maschile.\n Jimmy Arias ha battuto in finale Jos\u00e9 Higueras 6\u20132, 6\u20137, 6\u20131, 6\u20134\nSingolare femminile.\n Andrea Temesv\u00e1ri ha battuto in finale Bonnie Gadusek 6\u20131, 6\u20130\nDoppio maschile.\n Francisco Gonz\u00e1lez / V\u00edctor Pecci hanno battuto in finale Jan Gunnarsson / Mike Leach 6\u20134, 6\u20132\nDoppio femminile.\n Virginia Ruzici / Virginia Wade hanno battuto in finale Ivanna Madruga / Catherine Tanvier 7\u20136(5), 1\u20136, 6\u20134"}
{"id": "2613904", "revid": "287204", "url": "https://it.wikipedia.org/wiki?curid=2613904", "title": "Gaston De Robertis", "text": ""}
{"id": "2613906", "revid": "36426", "url": "https://it.wikipedia.org/wiki?curid=2613906", "title": "Elena (madre di Costantino)", "text": ""}
{"id": "2613911", "revid": "486946", "url": "https://it.wikipedia.org/wiki?curid=2613911", "title": "Floor Padova", "text": ""}
{"id": "2613913", "revid": "287204", "url": "https://it.wikipedia.org/wiki?curid=2613913", "title": "VdB 10", "text": "vdB 10 \u00e8 una piccola nebulosa diffusa, visibile nella costellazione di Perseo.\nSi pu\u00f2 individuare partendo dalla stella , una gigante arancione di magnitudine 3,77 e spostandosi di circa 2\u00b0 in direzione ENE, fino a raggiungere la , di quarta grandezza; da qui si prosegue nella stessa direzione per 1,5\u00b0, fino a raggiungere una stella bianca di magnitudine 5,8, catalogata come HD 20041 e al limite della visibilit\u00e0 ad occhio nudo. \nFoto a lunga posa eseguite con l'ausilio di un telescopio consentono di mostrare come questa stella sia avvolta da una tenue nebulosit\u00e0, che diventa evidente soprattutto sui lati orientale e occidentale; la nebulosa riflette la luce di questa stella diventando essa stessa luminosa per riflessione, mostrando un colore bluastro. Il sistema \u00e8 distante circa 1614 anni luce dal sistema solare."}
{"id": "2613922", "revid": "287204", "url": "https://it.wikipedia.org/wiki?curid=2613922", "title": "Internazionali d'Italia 1982", "text": "Gli Internazionali d'Italia 1982 sono stati un torneo di tennis giocato sulla terra rossa. \n\u00c8 stata la 39\u00aa edizione degli Internazionali d'Italia, che fa parte del Volvo Grand Prix 1982 e del WTA Tour 1982. \nIl torneo maschile si \u00e8 giocato al Foro Italico di Roma in Italia, quello femminile nello Junior Tennis Perugia di Perugia.\nCampioni.\nSingolare maschile.\n Andr\u00e9s G\u00f3mez ha battuto in finale Eliot Teltscher 6\u20132, 6\u20133, 6\u20132\nSingolare femminile.\n Chris Evert ha battuto in finale Hana Mandl\u00edkov\u00e1 6\u20130, 6\u20132\nDoppio maschile.\n Heinz G\u00fcnthardt / Bal\u00e1zs Tar\u00f3czy hanno battuto in finale Wojciech Fibak / John Fitzgerald 6\u20134, 4\u20136, 6\u20133\nDoppio femminile.\n Kathleen Horvath / Yvonne Vermaak hanno battuto in finale Billie Jean King / Ilana Kloss 2\u20136, 6\u20134, 7\u20136"}
{"id": "2613929", "revid": "287204", "url": "https://it.wikipedia.org/wiki?curid=2613929", "title": "Internazionali d'Italia 1981", "text": "Gli Internazionali d'Italia 1981 sono stati un torneo di tennis giocato sulla terra rossa. \n\u00c8 stata la 38\u00aa edizione degli Internazionali d'Italia, che fa parte del Volvo Grand Prix 1981 e del WTA Tour 1981. \nIl torneo maschile si \u00e8 giocato al Foro Italico di Roma in Italia, quello femminile nello Junior Tennis Perugia di Perugia.\nCampioni.\nSingolare maschile.\n Jos\u00e9-Luis Clerc ha battuto in finale V\u00edctor Pecci 6\u20133, 6\u20134, 6\u20130\nSingolare femminile.\n Chris Evert ha battuto in finale Virginia Ruzici 6\u20131, 6\u20132\nDoppio maschile.\n Hans Gildemeister / Andr\u00e9s G\u00f3mez hanno battuto in finale Bruce Manson / Tom\u00e1\u0161 \u0160m\u00edd 7\u20135, 6\u20132\nDoppio femminile.\n Candy Reynolds / Paula Smith hanno battuto in finale Chris Evert-Lloyd / Virginia Ruzici 7\u20135, 6\u20131"}
{"id": "2613935", "revid": "1305772", "url": "https://it.wikipedia.org/wiki?curid=2613935", "title": "Campionato europeo di scherma 2008", "text": "La XXI edizione del campionato europeo di scherma si \u00e8 svolta dal 5 al 10 luglio 2008 a Kiev, in Ucraina."}
{"id": "2613939", "revid": "111350254", "url": "https://it.wikipedia.org/wiki?curid=2613939", "title": "Campionato europeo di scherma 2007", "text": "La XX edizione del campionato europeo di scherma si \u00e8 svolta dal 2 al 7 luglio 2007 a Gent, in Belgio."}
{"id": "2613944", "revid": "599013", "url": "https://it.wikipedia.org/wiki?curid=2613944", "title": "Procuratore distrettuale", "text": "Il procuratore distrettuale, noto in inglese come district attorney, \u00e8 un funzionario pubblico presente in molti stati federati degli Stati Uniti d'America che esercita funzioni simili a quelle del pubblico ministero.\nIn alcuni stati esistono funzionari analoghi con denominazioni diverse: \"commonwealth's attorney\", \"state's attorney\" (in Kentucky e Virginia), \"county attorney\" (in Connecticut, Florida, Illinois, Maryland, Dakota del Nord, Dakota del Sud e Vermont).\nRuolo e funzioni.\nI procuratori distrettuali e gli analoghi funzionari possono essere organi dello stato, sotto la vigilanza del suo \"attorney general\", o di altri enti territoriali, quali la contea o la citt\u00e0 (\"city\"). In molti Stati federati degli Stati Uniti d'America sono eletti dai cittadini, in altri sono invece nominati dal governatore dello Stato o dall'organo di governo dell'ente di appartenenza. Detti funzionari svolgono nell'ambito della circoscrizione di competenza (contea, \"judicial district\", \"judicial circuit\" ecc.) funzioni di pubblico ministero nei processi penali (\"prosecutor\"), direttamente o per mezzo di funzionari dipendenti, da loro nominati, ai quali \u00e8 attribuito lo stesso titolo preceduto da \"deputy\" o \"assistant\" (ad esempio: \"assistant district attorney\", abbreviato in ADA). Possono avere anche altre funzioni, come la consulenza legale ai locali corpi di polizia.\nIn alcuni stati le funzioni di pubblico ministero sono ripartite tra un funzionario locale dello stato (\"state's attorney\", \"commonwealth's attorney\", \"district attorney\" ecc.) e un funzionario della contea (\"county attorney\") o citt\u00e0 (\"city attorney\") secondo vari criteri, basati, ad esempio, sulla gravit\u00e0 del reato o sull'ente che ha emanato la norma violata. Oltre alle eventuali competenze penali, il \"county\" o \"city attorney\" ha di solito altre funzioni, quali la consulenza giuridica agli organi del proprio ente o la sua difesa nei processi civili. I procuratori distrettuali e gli analoghi funzionari di cui si \u00e8 detto non vanno confusi con lo \"United States attorney\" (detto anche \"United States district attorney\"), funzionario federale dipendente dal Dipartimento di Giustizia e nominato dal Presidente degli Stati Uniti, che svolge in un distretto le funzioni di pubblico ministero per i reati di competenza federale."}
{"id": "2613945", "revid": "1305772", "url": "https://it.wikipedia.org/wiki?curid=2613945", "title": "Acciaio armonico", "text": "L'acciaio armonico \u00e8 un acciaio al silicio ad alto tenore di carbonio (0,80 - 0,90 %), quindi particolarmente duro (durezza 240 della scala di Brinell, carico di rottura 1400-1700 MPa, carico di snervamento 1150 MPa, allungamento 5%), temprato in olio 780-800 \u00b0C. Con la ricottura diventa plastico; una volta formato, si procede alla tempra, e acquisisce elasticit\u00e0. Viene ampiamente usato per la realizzazione di molle, clip elastiche o corde per strumenti musicali. Anche moderne armi bianche sono fatte in acciaio armonico.\nOgni componente in acciaio armonico pu\u00f2 essere deformato fino ad una certa tensione del materiale (limite elastico), senza deformazione permanente per ritornare poi allo stato iniziale. La propriet\u00e0 del materiale che permette questo \u00e8 l'elasticit\u00e0. Eventuali deformazioni ulteriori portano alla deformazione plastica.\nAd esempio il materiale 38Si7 ha un carico di snervamento di almeno 1150 MPa (abbinato ad un carico di rottura a trazione da 1300 a 1600 MPa), a fronte di 235 MPa per l'acciaio S235JR (resistenza a trazione 360 MPa). La differenza principale \u00e8 in questo caso il rapporto di resa, cio\u00e8 il rapporto di snervamento a trazione del materiale, che solitamente \u00e8 maggiore dell'85%.\nProduzione.\nL'elasticit\u00e0 come una caratteristica importante di una molla in acciaio si ottiene facendo una lega con le giuste propriet\u00e0. Un elemento legante, che favorisce quest'ultima \u00e8, tra gli altri, il silicio; importante per ottenere una distribuzione uniforme del contenuto di carbonio. Per un componente in acciaio elasticamente caricato, \u00e8 importante che la durezza del materiale sia distribuita in modo uniforme attraverso la sezione trasversale. I processi industriali sono finalizzati ad una distribuzione molto uniforme degli elementi di lega nell'acciaio."}
{"id": "2613951", "revid": "287204", "url": "https://it.wikipedia.org/wiki?curid=2613951", "title": "Internazionali d'Italia 1980", "text": "Gli Internazionali d'Italia 1980 sono stati un torneo di tennis giocato sulla terra rossa. \n\u00c8 stata la 37\u00aa edizione degli Internazionali d'Italia, che fa parte del Volvo Grand Prix 1980 e del WTA Tour 1980. \nIl torneo maschile si \u00e8 giocato al Foro Italico di Roma in Italia, quello femminile nello Junior Tennis Perugia di Perugia.\nCampioni.\nSingolare maschile.\n Guillermo Vilas ha battuto in finale Yannick Noah 6\u20130, 6\u20134, 6\u20134\nSingolare femminile.\n Chris Evert ha battuto in finale Virginia Ruzici 5\u20137, 6\u20132, 6\u20132\nDoppio maschile.\n Mark Edmondson / Kim Warwick hanno battuto in finale Bal\u00e1zs Tar\u00f3czy / Eliot Teltscher 7\u20136, 7\u20136\nDoppio femminile.\n Hana Mandl\u00edkov\u00e1 / Ren\u00e1ta Tomanov\u00e1 hanno battuto in finale Ivanna Madruga / Adriana Villagr\u00e1n 6\u20134, 6\u20134"}
{"id": "2613961", "revid": "88740", "url": "https://it.wikipedia.org/wiki?curid=2613961", "title": "Spy Smasher", "text": "Spy Smasher \u00e8 il nome di due personaggi immaginari comparsi nei fumetti pubblicati dalla DC Comics. Il primo era un supereroe che era originariamente di propriet\u00e0 della Fawcett Comics. Il secondo \u00e8 un'agente anti-terrorista femminile del governo.\nStoria.\nAlan Armstrong.\nSimile a Batman e al Blue Beetle della Modern Age (Jaime Reyes), Spy Smasher (vero nome Alan Armstrong) \u00e8 un detective professionista, equipaggiato da un gran numero di gadgets ed un veicolo specializzato, il \"Gyrosub\", che era una combinazione tra un aeroplano, un'automobile ed un sottomarino. Creato da Bill Parker e C.C. Beck, Spy Smasher fu introdotto in \"Whiz Comics\" n. 2 (febbraio 1940). Insieme a Capitan Marvel, Spy Smasher fu uno dei pi\u00f9 popolari personaggi del fumetto.\nIl suo nome fu cambiato in Crime Smasher dopo la fine della Seconda guerra mondiale, ed il primo numero di \"Crime Smasher\" fu pubblicato nel 1948. Nel 1953, la Fawcett cess\u00f2 le pubblicazioni di tutti i fumetti dei supereroi, dopo aver avuto una battaglia legale contro la DC, che l'accusava di aver violato la legge sul copyright riguardo al personaggio di Superman, secondo loro utilizzato per la creazione di Capitan Marvel.\nDopo che la DC Comics ottenne i diritti sui personaggi della Fawcett nel 1972, Spy Smasher cominci\u00f2 a comparire irregolarmente nelle sue nuove pubblicazioni, venendo presentato come uno degli eroi della Terra-S precedente alla Crisi sulle Terre infinite. Il personaggio fu utilizzato pi\u00f9 che altro nella serie del 1990 \"The Power of Shazam!\", in cui un Alan Armstrong invecchiato raccontava spesso delle sue avventure come Spy Smasher. Nel n. 24 di \"The Power of Shazam!\" fu dedicato al racconto di Alan riguardo alla missione che durante la Guerra Fredda condivise con un archeologo di nome C.C. Batson, raccontata ai piccoli Batson, Billy e Mary (alter ego di Capitan Marvel e Mary Marvel).\nMentre Alan era ancora Spy Smasher in questa storia, un crossover tra \"The Power of Shazam!\" e \"Starman\" nel 1997 incluse Jack Knight a rivivere la storia degli eroi della Fawcett Comics, e menzion\u00f2 che pensava che Spy Smasher fosse Crime Smasher, ma non ne era sicuro.\nLa AC Comics pubblic\u00f2 alcune delle storie dello Spy Smasher della Golden Age che erano divenute di pubblico dominio.\nKatarina Armstrong.\nUn nuovo Spy Smasher, l'agente governativo Katarina Armstrong, creata da Gail Simone, comparve per la prima volta in \"Birds of Prey\" n. 100 (gennaio 2007). \u00c8 un'agente donna anti-terrorista di alto rango affiliata con numerose agenzie americane, del Commonwealth e delle Nazioni Unite. La sua relazione con Alan Armstrong non \u00e8 stata ancora rivelata, sebbene il suo costume e la sua identit\u00e0 segreta sembrano essere chiaramente ispirati a lui. Fu descritta nella sua prima comparsa, come una donna con un comportamento dominante, che non esita ad uccidere o ad ordinare di uccidere al fine di completare la sua missione. Avendo forzato Oracolo a lavorare con lei, pianific\u00f2 di divenire il capo dell'organizzazione Birds of Prey e di usurpare il posto di Oracolo stessa. Nel n. 103 indic\u00f2 che Katarina e Oracolo erano amiche al college. Ad un certo punto, prima del debutto di Katarina, divennero rivali. Quel numero mostr\u00f2 un flashback in cui le due donne competevano in una gara, in cui Katarina batt\u00e9 Barbara barando, per affermarlo successivamente di fronte ai giudici dopo al vittoria.\nKatarina accompagn\u00f2 i Birds of Prey in una missione in Russia, e in un conflitto con i Segreti Sei, Katarina trov\u00f2 un marcatore simile in Deadshot. Katarina assunse la guida dei Birds of Prey da Oracolo e licenzi\u00f2 Lady Blackhawk per dissenso. Tornati alla base di Oracolo, venne sfidata in combattimento da Barbara, che riusc\u00ec a dare a Katarina una bella lezione. Fu umiliata quando affront\u00f2 il fronte unito di ogni singolo ex agente vivente di Barbara. Spy Smasher se ne and\u00f2 in disgrazia dopo essere stata minacciata da Black Canary, ma prima di farlo diede ad Oracolo alcune informazioni riguardo Misfit.\nFu pi\u00f9 tardi menzionato in \"Checkmate\" n. 16 da Sasha Bordeaux che Josephine Tautin l'aveva \"gettata a calci in un profondo buco nero. Qualcosa che si divert\u00ec a fare, accidentalmente\". In \"Checkmate\" n. 18 si vede Sasha scusarsi personalmente a Barbara per le azioni di Katarina.\nCaratterizzazione.\nIl creatore Gail Simone disse su Katarina, \"Sentivo che l'Universo DC aveva bisogno di un Jack Bauer. In questi primi numeri, somiglia ad un'appuntita allegoria all'abuso di potere da parte del governo, ma lei non deve vederlo in questo modo, ed \u00e8 molto pi\u00f9 complicata di cos\u00ec. Sarebbe una cosa errata semplicemente mostrarla cattiva e detestabile, credo. Ha del carattere. E conosce le debolezze di Barbara. Mi piace. \u00c8 molto dark...Anche pi\u00f9 della natura competitiva esistente tra Babs e Katarina, \u00e8 una perfetta, valida ed onesta differenza ideologica di opinioni. Babs crede che ci\u00f2 che fa sia necessario, Katarina crede che ci\u00f2 che fa Babs sia tradire. In realt\u00e0 si piacciono a vicenda, ma come due sorelle combattono dai lati opposti della Guerra Civile, la distanza tra di loro \u00e8 cos\u00ec vasta e cos\u00ec marcata che non possono neanche sperare di riconciliarsi. Erano amiche; i loro ideali fanno di loro le peggiori nemiche\".\nPoteri e abilit\u00e0.\nSpy Smasher \u00e8 un cecchino esperto ed un combattente al livello di deadshot. Afferm\u00f2 di essere un'autorit\u00e0 politica pi\u00f9 alta di qualunque altro negli Stati Uniti, anche del Presidente, ma fu soppiantata da Sasha Bordeaux in un numero di \"Checkmate\". Sebbene esplicitamente afferm\u00f2 che il supo lavoro era quello di uccidere le persone, pi\u00f9 specificatamente i terroristi e coloro che volevano fare del male agli Stati Uniti, sebbene lo descrisse direttamente come \"prendere una vita\"."}
{"id": "2613970", "revid": "7", "url": "https://it.wikipedia.org/wiki?curid=2613970", "title": "Raymond Evans", "text": ""}
{"id": "2613973", "revid": "1223843", "url": "https://it.wikipedia.org/wiki?curid=2613973", "title": "Rodelinda (opera)", "text": "Rodelinda, Regina de' Longobardi (o pi\u00f9 semplicemente Rodelinda) \u00e8 un'opera lirica in tre atti di Georg Friedrich H\u00e4ndel, su libretto di Nicola Francesco Haym, rielaborazione e adattamento alle scene londinesi di quello omonimo di Antonio Salvi, andato in scena a Pratolino nel 1710, su musica di Giacomo Antonio Perti.\nL'opera debutt\u00f2, con gran successo, al King's Theatre di Londra, il 13 febbraio 1725, usufruendo dello stesso eccezionale \"cast\" che H\u00e4ndel aveva gi\u00e0 utilizzato per l'esecuzione del \"Tamerlano\" l'anno precedente.\n\"Rodelinda\" \u00e8 una delle opere pi\u00f9 riuscite di H\u00e4ndel e forse quella pi\u00f9 fortunata: il suo primo allestimento ebbe ben 14 rappresentazioni e l'opera fu poi, eccezionalmente, ripresa a Londra per due ulteriori cicli di spettacoli, tra il 1725 e 1731, ed anche ad Amburgo, nel 1734, con i recitativi tradotti in tedesco e le arie in italiano. \nLa seconda versione \u00e8 andata in scena nella ripresa londinese del 18 dicembre 1725 e la terza versione nella ripresa londinese del 4 maggio 1731 con Anna Maria Strada come protagonista ed Annibale Pio Fabri come Grimoaldo.\nCaduta quindi in oblio bisecolare tutta la lirica di H\u00e4ndel, tocc\u00f2 proprio a \"Rodelinda\" iniziarne la riscoperta con l'allestimento realizzato a Gottinga da Oskar Hagen nel 1920: esso inaugur\u00f2 l'epopea degli \"H\u00e4ndel-Festspiele\" che si \u00e8 prolungata fin nel XXI secolo. . .\nNel 1985 ebbe la prima a Rochefort (Nuova Aquitania) diretta da Philippe Herreweghe e nel 1992 al Hopetoun House di Edimburgo per l'Handel at Hopetoun.\nNel 2004 ha avuto la premi\u00e8re al Metropolitan Opera House di New York con Ren\u00e9e Fleming e fino al 2011 ha avuto 22 recite.\nTrama.\n\"Antefatto\"\nGrimoaldo, aiutato dal duca Garibaldo, ha spodestato Bertarido costringendolo alla fuga, lasciando la moglie Rodelinda a difendere il regno e il figlio Flavio dalle mire dei due usurpatori.\nPer ottenere il trono dei Longobardi, Garibaldo consiglia a Grimoaldo di sposare Rodelinda, spezzando cos\u00ec la promessa fatta un tempo ad Eduige. Bertarido torna a Milano, sulla sua (finta) tomba, dove vede la moglie piangerlo; Unulfo gli consiglia di non mettersi troppo in mostra, e i due vedono Garibaldo minacciare Rodelinda di uccidere il figlio se lei non sposer\u00e0 Grimoaldo. \nRodelinda dichiara provocatoriamente a Grimoaldo di essere pronta a sposarlo, a patto che egli abbia il coraggio di ucciderne il figlio: per lei sarebbe inconciliabile essere sposa dell'usurpatore e madre del legittimo erede al trono nello stesso tempo. Grimoaldo, di fronte a questa decisione, esita sconvolto. Intanto Eduige e Unulfo fanno incontrare Rodelinda e Bertarido, che per\u00f2 vengono scoperti da Grimoaldo; egli non riconosce Bertarido e li fa rinchiudere accusando Rodelinda di infedelt\u00e0. \nI due sono condannati a morte, ma Unulfo scende nella prigione di Bertarido per liberarlo; scambiandolo per Grimoaldo, Bertarido lo ferisce, ma si avvede del proprio errore, e i due fuggono per un sotterraneo. Rodelinda viene portata l\u00ec da Eduige, ma vedendo le macchie di sangue per terra, teme che siano di Bertarido e crede che sia morto. Ma lo stesso Bertarido una volta rientrato nel castello salva Grimoaldo dal pugnale di Garibaldo, vero malvagio della vicenda, che viene quindi ucciso dallo stesso Bertarido. Rodelinda si ricongiunge cos\u00ec con lo sposo, e Grimoaldo si ravvede, accettando di sposare Eduige. L'opera si conclude col tripudio generale."}
{"id": "2613974", "revid": "287204", "url": "https://it.wikipedia.org/wiki?curid=2613974", "title": "Internazionali d'Italia 1979", "text": "Gli Internazionali d'Italia 1979 sono stati un torneo di tennis giocato sulla terra rossa. \u00c8 stata la 36\u00aa edizione degli Internazionali d'Italia, che fa parte del Colgate-Palmolive Grand Prix 1979 e del WTA Tour 1979. Sia che il torneo maschile che quello femminile si sono giocati al Foro Italico di Roma in Italia.\nCampioni.\nSingolare maschile.\n Vitas Gerulaitis ha battuto in finale Guillermo Vilas 6\u20137, 7\u20136, 6\u20137, 6\u20134, 6\u20132\nSingolare femminile.\n Tracy Austin ha battuto in finale Sylvia Hanika 6\u20134, 1\u20136, 6\u20133\nDoppio maschile.\n Peter Fleming / Tom\u00e1\u0161 \u0160m\u00edd hanno battuto in finale Jos\u00e9 Luis Clerc / Ilie N\u0103stase 4\u20136, 6\u20131, 7\u20135\nDoppio femminile.\n Betty St\u00f6ve / Wendy Turnbull contro Evonne Goolagong / Kerry Melville Reid 6-3, 6-4"}
{"id": "2613976", "revid": "729019", "url": "https://it.wikipedia.org/wiki?curid=2613976", "title": "Campionato mondiale di hockey su prato", "text": "Il Campionato mondiale di hockey su prato, la cui denominazione ufficiale attuale \u00e8 Coppa del Mondo di hockey (\"Hockey World Cup\") \u00e8 una manifestazione internazionale di hockey su prato organizzata dalla FIH (\"International Hockey Federation\").\nLe prime tre edizioni del torneo maschile si sono tenute con cadenza biennale nel 1971, 1973, 1975. Dalla quarta edizione, quella del 1978 i campionati sono organizzati ogni quattro anni.\nL'ultima rassegna (XIV edizione) si \u00e8 tenuta nel 2018 a Bhubaneswar in India.\nPer quanto riguarda il torneo femminile, le prime cinque edizioni si sono tenute ogni due o tre anni. Dal 1986 in poi i campionati si sono disputati ogni quattro anni.\nL'ultima rassegna femminile (XIV edizione) si \u00e8 tenuta nel 2018 a Londra nel Regno Unito."}
{"id": "2613977", "revid": "216538", "url": "https://it.wikipedia.org/wiki?curid=2613977", "title": "Coppa del mondo di hockey su prato", "text": ""}
{"id": "2613979", "revid": "22229", "url": "https://it.wikipedia.org/wiki?curid=2613979", "title": "Gorthaur", "text": ""}
{"id": "2613982", "revid": "767487", "url": "https://it.wikipedia.org/wiki?curid=2613982", "title": "Ci\u00e9nega", "text": "Ci\u00e9nega \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Jos\u00e9 Cayetano Vasquez nel 1818."}
{"id": "2613994", "revid": "287204", "url": "https://it.wikipedia.org/wiki?curid=2613994", "title": "Cienega", "text": ""}
{"id": "2613999", "revid": "1543377", "url": "https://it.wikipedia.org/wiki?curid=2613999", "title": "Odore di verro", "text": "Per odore di verro o Verrone s'intende quell'odore o sapore sgradevole che si manifesta spesso durante la cottura, o il consumo, di carne o prodotti di trasformazione della carne suina di maschi non castrati, che hanno raggiunto la pubert\u00e0.\nGli studi condotti hanno appurato che molti consumatori sono sensibili all'odore di verro, e per questo motivo il suo controllo \u00e8 un elemento imprescindibile nella produzione di carne suina. Le donne sembrano essere pi\u00f9 sensibili degli uomini, cos\u00ec come alcuni gruppi etnici appaiono reagire con maggiore sensibilit\u00e0 di altri. Nella maggior parte dei paesi, le normative sulla qualit\u00e0 degli alimenti non ammettono la commercializzazione di carni con presenza di odore di verro.\nControllo dell'odore di verro/di gerson.\nDa secoli si previene l'odore di verro mediante castrazione. Questa pratica consolidata prevede che si castrino i giovani suinetti all'incirca all'et\u00e0 di una settimana (dopo, per legge \u00e8 necessario che l'intervento sia effettuato in anestesia, quindi deve effettuarlo un Medico veterinario). In alcuni paesi (per esempio Paesi Bassi, Svizzera e Norvegia), \u00e8 comunque sempre pi\u00f9 frequente l'uso di un'anestesia generale o locale per ridurre il dolore e lo stress associati alla castrazione. A questo proposito ogni paese ha emanato normative differenti, che prescrivono se l'anestesia debba essere obbligatoria o facoltativa e se debba essere eseguita dall'allevatore o dal medico veterinario. Negli ultimi anni, la castrazione, eseguita con o senza anestesia, \u00e8 stata oggetto di critiche da parte di associazioni animaliste.\nIn alcuni paesi quali l'Australia si anticipa la macellazione dei suini, perch\u00e9 le due sostanze naturali responsabili dell'odore di verro (androstenone e scatolo) iniziano ad accumularsi nel grasso dei maschi solo col raggiungimento della maturit\u00e0 sessuale. \u00c8 per questo motivo che una macellazione precoce pu\u00f2 contribuire a ridurre la presenza dell'odore di verro.\nUn altro metodo possibile per controllare l'odore di verro \u00e8 quello di cercare di allevare solo animali di sesso femminile, praticando una selezione prima della nascita mediante separazione del seme in base ai cromosomi sessuali e inseminazione artificiale. , la tecnica \u00e8 ancora oggetto di ricerca, e non esistono ancora soluzioni economiche o pratiche applicabili all'allevamento suinicolo.\n\u00c8 stato testato anche l'allevamento di suini con bassi livelli di odore di verro, ma senza grande successo. La Sugar Mountain Farm \u00e8 uno dei produttori che afferma che ci\u00f2 sia possibile mediante incroci specifici e cambio dell'alimentazione. Un vantaggio dei verri \u00e8 il fatto che presentano una carne pi\u00f9 magra e un accrescimento del 10% pi\u00f9 rapido dei maschi castrati o delle scrofette (femmine), mostrando quindi un migliore indice di conversione degli alimenti.\nCause.\nL'odore di verro \u00e8 causato dall'accumulo di due composti (androstenone e scatolo) nel grasso dei suini maschi.\nL'androstenone (un feromone maschile) \u00e8 prodotto nei testicoli non appena il suino maschio raggiunge la pubert\u00e0, mentre lo scatolo (un sottoprodotto della degradazione dell'aminoacido triptofano ad opera dei batteri intestinali) \u00e8 prodotto negli animali di entrambi i sessi. I livelli di quest'ultimo sono tuttavia molto pi\u00f9 alti nei maschi interi, perch\u00e9 gli steroidi testicolari inibiscono la sua degradazione nel fegato. Questo \u00e8 il motivo per cui lo scatolo inizia ad accumularsi nel grasso dei suini maschi dopo il raggiungimento della pubert\u00e0.\nDopo essere diventati sessualmente maturi i maschi producono naturalmente questi composti, che se si accumulano nel tempo, risultano percepibili alla cottura della carne. Per evitare che questi composti si depositino nelle carni, si castrano i suinetti.\nNuovi metodi.\nA seguito delle critiche di cui la castrazione \u00e8 stata oggetto negli ultimi anni, alcuni allevatori e associazioni di allevatori stanno cercando metodi alternativi per controllare l'odore di verro. La vaccinazione contro l'odore di verro, in uso in Australia e in Nuova Zelanda dal 1998, \u00e8 una soluzione sicura ed estremamente efficace, che sfrutta il sistema immunitario del suino per controllare l'odore di verro. A questo scopo l'uso del vaccino \u00e8 un metodo semplice e affidabile come la castrazione fisica. Il vaccino pu\u00f2 essere somministrato in modo sicuro da personale di allevamento appositamente addestrato, e rende possibile la produzione di carne suina di qualit\u00e0 elevata e sicura per il consumatore.\nIl vaccino agisce inducendo il sistema immunitario del suino a produrre anticorpi specifici contro il fattore di liberazione delle gonadotropine (GnRF). Questa azione inibisce temporaneamente la funzione testicolare e, di conseguenza, arresta la produzione e l'accumulo dei composti responsabili dell'odore di verro.\nMediante induzione della produzione di anticorpi specifici contro il GnRF, il vaccino arresta la catena di eventi che, nei testicoli, porta al rilascio di testosterone e di altri steroidi, compreso l'androstenone (uno dei due responsabili dell'odore di verro). Oltre a ci\u00f2, il pi\u00f9 basso livello di steroidi consente al fegato di metabolizzare e, quindi, di eliminare con maggiore efficienza lo scatolo, ossia l'altro composto principale che contribuisce all'insorgenza dell'odore di verro.\nPer un efficace controllo dell'odore di verro la vaccinazione deve essere praticata due volte. Il momento della prima dose \u00e8 relativamente flessibile, ma tra le due dosi devono intercorrere almeno quattro settimane, e la somministrazione della seconda dose deve avvenire da quattro a sei settimane prima della macellazione. Dopo la seconda dose la crescita dei testicoli del verro si arresta. L'allevatore deve essere addestrato nell'uso del vaccino e dell'apposito iniettore, che \u00e8 dotato di dispositivi con elevate caratteristiche di sicurezza.\nIl vaccino offre pertanto una soluzione al problema dell'odore di verro che salvaguarda il benessere animale. Inoltre, esso consente a tutti i soggetti operanti nella catena produttiva suinicola di beneficiare dei vantaggi associati a una crescita naturale dei maschi interi, pur mantenendo una elevata qualit\u00e0 organolettica delle carni."}
{"id": "2614000", "revid": "287204", "url": "https://it.wikipedia.org/wiki?curid=2614000", "title": "Internazionali d'Italia 1978", "text": "Gli Internazionali d'Italia 1978 sono stati un torneo di tennis giocato sulla terra rossa. \n\u00c8 stata la 35\u00aa edizione degli Internazionali d'Italia, che fa parte del Colgate-Palmolive Grand Prix 1978 e del WTA Tour 1978. \nSia il torneo maschile che quello femminile si sono giocati al Foro Italico di Roma in Italia.\nCampioni.\nSingolare maschile.\n Bj\u00f6rn Borg ha battuto in finale Adriano Panatta 1\u20136, 6\u20133, 6\u20131, 4\u20136, 6\u20133\nSingolare femminile.\n Regina Mar\u0161\u00edkov\u00e1 ha battuto in finale Virginia Ruzici 7\u20135, 7\u20135\nDoppio maschile.\n V\u00edctor Pecci / Belus Prajoux hanno battuto in finale Jan Kode\u0161 / Tom\u00e1\u0161 \u0160m\u00edd 6\u20137, 7\u20136, 6\u20131\nDoppio femminile.\n Mima Jau\u0161ovec / Virginia Ruzici hanno battuto in finale Floren\u021ba Mihai / Betsy Nagelsen 6-2, 2-6, 7-5"}
{"id": "2614005", "revid": "6923", "url": "https://it.wikipedia.org/wiki?curid=2614005", "title": "Metodo Gundersen", "text": "Il metodo Gundersen \u00e8 un metodo di calcolo di punteggio della combinata nordica , combinatista nordico norvegese, e utilizzato per la prima volta dalla FIS nei Campionati mondiali di sci nordico 1985.\nDal 2008 la gara di individuale Gundersen, disciplina della combinata nordica, prevede un salto dal trampolino, seguito da 10\u00a0km di fondo; in passato erano state previsti altri tipi di gara, con diverse lunghezze del tratto di fondo. Il punteggio nel salto \u00e8 determinato dalla misura dello stesso (2 punti al metro per il trampolino normale, 1,2 punti al metro per il trampolino lungo) e dallo stile (da 1 a 20 punti).\nAttraverso il metodo Gundersen alla fine della gara di salto i distacchi tra gli atleti sono tradotti in tempo: ogni punto conquistato equivale a 4 secondi, e quindi 15 punti equivalgono a un minuto. Il primo classificato del salto \u00e8 il primo a partire nella prova di sci di fondo. A seguire vengono fatti partire gli altri atleti, secondo i distacchi accumulati nel salto. Chi taglia per primo il traguardo della prova di fondo vince la gara di combinata."}
{"id": "2614006", "revid": "1305772", "url": "https://it.wikipedia.org/wiki?curid=2614006", "title": "C\u00f3mbita", "text": "C\u00f3mbita \u00e8 un comune della Colombia facente parte del dipartimento di Boyac\u00e1.\nL'istituzione del comune \u00e8 del 3 giugno 1938.\n\u00c8 la citt\u00e0 natale di Nairo Quintana"}
{"id": "2614007", "revid": "287204", "url": "https://it.wikipedia.org/wiki?curid=2614007", "title": "Combita", "text": ""}
{"id": "2614012", "revid": "767487", "url": "https://it.wikipedia.org/wiki?curid=2614012", "title": "Roger Joe", "text": "Carriera.\nClub.\nDal 2004 al 2007 gioca con lo Shepherds United, per poi trasferirsi allo Yatel, in prima divisione vanuatuana. Nel 2009 passa al Tafea, dove gioca tuttora.\nNazionale.\nDal 2004 ha raccolto varie presenze con la Nazionale vanuatuana."}
{"id": "2614017", "revid": "125048799", "url": "https://it.wikipedia.org/wiki?curid=2614017", "title": "Daniele Costantini", "text": "Biografia.\nGli inizi.\nNel 1968 abbandona la scuola e viene ammesso ai corsi di recitazione dell'Accademia nazionale d'arte drammatica, che frequenta per due anni. Contemporaneamente, lavora come assistente alla regia per Citto Maselli, Eriprando Visconti, Pasquale Festa Campanile e Armando Crispino.\nCarriera.\nNel 1970 pubblica una scelta di poesie su \"Nuovi Argomenti\", rivista diretta da Alberto Carocci, Alberto Moravia e Pier Paolo Pasolini.\nNel 1972 costituisce con alcuni compagni d'Accademia la compagnia teatrale \"Ottavia\" (dal nome della borgata romana, Ottavia, dove ha sede la compagnia), per la quale cura la regia di opere teatrali di Michel de Ghelderode, Stanis\u0142aw Witkiewicz, Aleksandr Blok, Jurij Olesa, Isaac Babel, Anton \u010cechov, Wolfgang Goethe, Maurice Maeterlinck, Vja\u010deslav Ivanov, Vittorio Imbriani. Nel 1974 pubblica un volume di poesie, \"1905\", con una presentazione di Angelo Maria Ripellino.\nNel 1976 inizia a collaborare con l'attore e regista toscano Donato Sannini, con il quale scrive \"Io e Mayakovskij\", \"Come conquistare le donne. Vol I per principianti\", andati in scena rispettivamente nel 1977 e nel 1978 al Teatro Alberico di Roma, e \"Zona torrida\", andato in scena al Teatro dell'Orologio nel 1984. \nNel 1978 realizza il suo primo lungometraggio: \"Una settimana come un'altra\". La carriera da regista prosegue con alcuni cortometraggi, video e video-ritratti (Cesare Zavattini, Lou Reed, Gregory Corso). \nNel 1982, con Marco Melani, Francesco Dal Bosco, Fabrizio Varesco, Stefano Consiglio, costituisce la cooperativa \"Missione Impossibile\" con la quale realizza \"Ladri di cinema\", una manifestazione-happening a cui partecipano Wim Wenders, Otar Ioseliani, Andreij Tarkovskij, Andrzey Wayda, Elia Kazan, Hans Jurgen Sjberberg, Werner Schroeter, Gyorgij Danelija, Michael Cimino, Ermanno Olmi, Bernardo Bertolucci, Marco Bellocchio, Mario Monicelli, Luigi Comencini. Nella serata dedicata a Bernardo Bertolucci viene proiettata la versione inglese di \"Ultimo tango a Parigi\", film condannato al rogo nel 1975. A seguito della proiezione la cooperativa viene denunciata, ma vince il processo e nel 1987 il film pu\u00f2 tornare ad essere distribuito nelle sale italiane. \nNel 1987 dirige \"O Samba\", film-tv della serie \"Piazza Navona\", prodotta da Ettore Scola per Rai 2; nel 1990 il film \"Mezzaestate\", prodotto da Pietro Valsecchi. \nNel 1996 pubblica, con Francesco Dal Bosco, un libro-intervista con Dario Argento, \"Nuovo cinema inferno\". Dal 1997 al 2000 \u00e8 docente di sceneggiatura presso la Scuola Nazionale di Cinema (ex Centro Sperimentale di Cinematografia). Sempre nel 1997 costituisce, con Ettore Scola e Silvia Scola, la compagnia teatrale Il Piccoletto di Roma, per la quale cura la regia di tre propri testi teatrali: \"Nemici pubblici\" (1997), \"Tre compari\" (2000), \"Chiacchiere e sangue (Fatti della Banda della Magliana)\" (2003). Nel 2001 mette in scena \"Ti aspetto in sala d'aspetto\" di Silvia Scola, e nel 2003 \"Via del Governo Vecchio\" di Gigliola Fantoni.\nNel 1997 dirige il corto \"Stress metropolitano in rap\", inserito nel film collettivo \"I corti italiani\", presentato lo stesso anno alla Mostra Internazionale del Cinema di Venezia.\nNel 1999 fonda, con Francesco Dal Bosco, la societ\u00e0 di produzione cinematografica \"Monti Pallidi\" con la quale produce \"Commesso Viaggiatore\" di Francesco Dal Bosco, film invitato, nel 2001, al Festival di Berlino.\nNel 2004 realizza il film \"Fatti della banda della Magliana\", tratto dal suo testo teatrale \"Chiacchiere e Sangue\" e ispirato alle vicende della Banda della Magliana. Nel 2006 dirige tre delle sei puntate della serie televisiva \"La stagione dei delitti\". Nel 2007 realizza \"Amore che vieni, amore che vai\", tratto dal romanzo \"Un destino ridicolo\" di Fabrizio De Andr\u00e9 e Alessandro Gennari.\nNel 2014 diventa Direttore Artistico della Scuola di Cinema e Televisione Roma Film Academy, ex-NUCT."}
{"id": "2614018", "revid": "1543377", "url": "https://it.wikipedia.org/wiki?curid=2614018", "title": "Coper", "text": "Coper \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Luis Lancheros e Juan Penagos nel 1776."}
{"id": "2614019", "revid": "123395241", "url": "https://it.wikipedia.org/wiki?curid=2614019", "title": "Internazionali d'Italia 1977", "text": "Gli Internazionali d'Italia 1977 sono stati un torneo di tennis giocato sulla terra rossa. \u00c8 stata la 34\u00aa edizione degli Internazionali d'Italia, che fa parte del Colgate-Palmolive Grand Prix 1977 e del WTA Tour 1977. Sia che il torneo maschile che quello femminile si sono giocati al Foro Italico di Roma in Italia.\nPartecipanti.\nAltri partecipanti.\nI seguenti giocatori sono passati dalle qualificazioni:\nCampioni.\nSingolare maschile.\n Vitas Gerulaitis ha battuto in finale Antonio Zugarelli 6\u20132, 7\u20136, 3\u20136, 7\u20136\nSingolare femminile.\n Janet Newberry Wright ha battuto in finale Ren\u00e1ta Tomanov\u00e1 6\u20133, 7\u20136\nDoppio maschile.\n Brian Gottfried / Ra\u00fal Ram\u00edrez hanno battuto in finale Fred McNair / Sherwood Stewart 6\u20137, 7\u20136, 7\u20135\nDoppio femminile.\n Brigette Cuypers / Marise Kruger hanno battuto in finale Floren\u021ba Mihai / Betsy Nagelsen 3-6, 7-5, 6-2"}
{"id": "2614023", "revid": "110157", "url": "https://it.wikipedia.org/wiki?curid=2614023", "title": "Major League Baseball 1965", "text": "Prima dell'inizio della stagione 1965 della Major League Baseball (MLB) la squadra degli Houston Colt .45s cambi\u00f2 il proprio nome in Astros e si trasfer\u00ec nel nuovo stadio chiamato Astrodome, dotato di copertura, diventando la prima squadra della storia a giocare le proprie partite casalinghe al coperto. Questa fu anche l'ultima stagione dei Milwaukee Braves prima del loro trasferimento nella citt\u00e0 di Atlanta.\nL'All-Star Game si disput\u00f2 il 13 luglio al Metropolitan Stadium di Minneapolis, Minnesota e fu vinto dalla rappresentativa della National League per 6 a 5.\nLe World Series 1965 si disputarono tra il 6 e il 14 ottobre e furono vinte dai Los Angeles Dodgers. "}
{"id": "2614031", "revid": "123641451", "url": "https://it.wikipedia.org/wiki?curid=2614031", "title": "Marco Manchisi", "text": "Biografia.\nHa lavorato e si \u00e8 formato con le compagnie di Antonio Neiwiller e di Leo de Berardinis, collaborato con Toni Servillo, Enzo Moscato, Mario Martone, Marco Baliani, Alessandro Benvenuti e Francesco Rosi. Dal 1990 scrive e mette in scena i suoi spettacoli, tra i quali \"Pulcinella e la dama bianca di Otello\", \"Il fantoccio\", \"La corona sognata\" e \"Il corpo di Tot\u00f2\". Nel cinema ha recitato in film diretti da Mario Martone, Gabriele Salvatores, Raul Ruiz e Abel Ferrara."}
{"id": "2614039", "revid": "1529050", "url": "https://it.wikipedia.org/wiki?curid=2614039", "title": "Phaseolus", "text": "Phaseolus \u00e8 un genere di piante della famiglia delle Fabacee (o Leguminose) che comprende un centinaio di specie di perlopi\u00f9 rampicanti, tra le quali la pi\u00f9 nota e rilevante per l'economia umana \u00e8 \"Phaseolus vulgaris\", il fagiolo comune.\nEtimologia.\nBench\u00e9 gli antichi Greci e Romani non conoscessero il fagiolo, che \u00e8 di origine americana, nondimeno la parola \"phaseolus\" \u00e8 tratta da un'antica parola greca (\"ph\u00e0selos\") e latina (\"faselus\" o \"faseolus\"), che indicava un'altra leguminosa (secondo alcuni, del genere \"Vigna\").\nDescrizione.\nLe specie di questo genere sono in gran parte erbe annuali e hanno generalmente portamento rampicante. Esistono peraltro specie perenni e/o a portamento non rampicante (p.es. \"Phaseolus amblyosepalus\").\nLe foglie sono alterne, composte, imparipennate; generalmente sono formate da tre o cinque foglioline di forma ovale acuminata.\nI fiori, irregolari a 5 petali, hanno la tipica corolla papilionacea delle leguminose e sono raccolti in infiorescenze laterali. I colori pi\u00f9 comuni sono il bianco, il rosso, il rosa, il viola.\nI frutti sono baccelli di colore verde, giallo, bruno o purpureo secondo le specie e le variet\u00e0, e contengono da 5 a 12 semi. Se non vengono raccolti, si aprono spontaneamente disperdendo i semi (frutti \"deiscenti\").\nLe radici presentano noduli che ospitano batteri capaci di fissare l'azoto atmosferico.\nDistribuzione e habitat.\nAllo stato selvatico, il genere \"Phaseolus\" \u00e8 presente solo nella fascia tropicale e subtropicale delle due Americhe, all'incirca tra 37\u00b0N e 30\u00b0S.\nTassonomia.\nIl genere \"Phaseolus\" \u00e8 da sempre collocato nella famiglia delle Fabacee o Leguminose.\nAll'interno di questa famiglia, viene tradizionalmente collocato nella sottofamiglia delle Faboidee, trib\u00f9 delle Fasolee, sottotrib\u00f9 delle Phaseolinae.\n\u00c8 considerato molto affine al genere \"Vigna\" e ad altri generi come \"Lablab\", che in origine erano incorporati all'interno del genere \"Phaseolus\".\nA sua volta, il genere \"Phaseolus\" viene diviso in sottogeneri o sezioni.\nIl genere comprende un centinaio di specie.\nTra queste, ricordiamo:\nAlcune specie del vecchio mondo attribuite in passato a questo genere sono oggi attribuite al genere \"Vigna\":\nImportanza nell'alimentazione umana.\nI fagioli sono ricchi di proteine e sono pertanto considerati vegetali pregiati per l'alimentazione umana. D'altra parte, possiedono anche sostanze tossiche che vengono normalmente distrutte dalla cottura.\nLa quantit\u00e0 di sostanze tossiche e la loro distruzione tramite cottura variano a seconda delle specie e per questo motivo non tutte si prestano all'uso alimentare.\nLa coltivazione del fagiolo in senso ampio (non solo \"Phaseolus vulgaris\") \u00e8 iniziata migliaia di anni fa nella vasta area compresa tra l'Arizona e il Cile settentrionale (pi\u00f9 esattamente, probabilmente in Per\u00f9 circa 8000 anni fa con \"Phaseolus lunatus\").\nTra le specie che sono ancor oggi coltivate per usi alimentari, menzioniamo (in base a ILDIS ILDIS home page):\nAlcune specie, in passato coltivate per scopi alimentari, sono oggi coltivate soprattutto per ornamento; tra queste, menzioniamo \"Phaseolus coccineus\"."}
{"id": "2614047", "revid": "287204", "url": "https://it.wikipedia.org/wiki?curid=2614047", "title": "Internazionali d'Italia 1976", "text": "Gli Internazionali d'Italia 1976 sono stati un torneo di tennis giocato sulla terra rossa. \u00c8 stata la 33\u00aa edizione degli Internazionali d'Italia, che fa parte del Commercial Union Assurance Grand Prix 1976 e del Women's International Grand Prix 1976. Sia che il torneo maschile che quello femminile si sono giocati al Foro Italico di Roma in Italia.\nCampioni.\nSingolare maschile.\n Adriano Panatta ha battuto in finale Guillermo Vilas 2\u20136, 7\u20136, 6\u20132, 7\u20136(1)\nSingolare femminile.\n Mima Jau\u0161ovec ha battuto in finale Lesley Hunt 6\u20131, 6\u20133\nDoppio maschile.\n Brian Gottfried / Ra\u00fal Ram\u00edrez hanno battuto in finale Geoff Masters / John Newcombe 7\u20136, 5\u20137, 6\u20133, 3\u20136, 6\u20133\nDoppio femminile.\n Linky Boshoff / Ilana Kloss hanno battuto in finale Virginia Ruzici / Mariana Simionescu 6-2, 2-6, 7-5"}
{"id": "2614049", "revid": "1305772", "url": "https://it.wikipedia.org/wiki?curid=2614049", "title": "Athletic Club 2007-2008", "text": "La pagina racchiude la rosa dell'Athletic Club nella stagione 2007-08"}
{"id": "2614050", "revid": "6923", "url": "https://it.wikipedia.org/wiki?curid=2614050", "title": "Isola la Gaiola", "text": "L'isola della Gaiola \u00e8 una delle isole minori di Napoli; \u00e8 sita dirimpetto alla costa di Posillipo, nel Parco sommerso di Gaiola.\nStoria.\nLa denominazione dell'isola non \u00e8 univoca: secondo una teoria il nome \u00e8 dovuto dalle cavit\u00e0 che costellano la costa di Posillipo (dal latino \"cavea\", ovvero \u00abpiccola grotta\u00bb, e dunque attraverso la forma dialettale \"caviola\"); secondo un'altra teoria in dialetto \"gaiola\" significa \"gabbia\", pi\u00f9 propriamente \"gabbia per uccelli\"; ma, al di l\u00e0 delle ipotesi fantasiose, bisogna dire che in realt\u00e0 questo di \"Gajola\" non \u00e8 un nome proprio bens\u00ec \u00e8 un comune nome geografico minore medievale, significando un'isoletta piatta a mo' di una piccola \"galia\", intendendosi infatti per \"galiola\" o \"galadella\" - pi\u00f9 tardi \"galeotta\" - un vascello remiero di bassissimo bordo e di medie dimensioni che appunto differiva dalle normali e pi\u00f9 grandi \"galee\" per la sua piattezza, non presentando sul ponte incastellature o soprelevazioni di sorta n\u00e9 a prua n\u00e9 a poppa; evidentemente il suddetto alto isolotto di Posillipo presenta o presentava, tra l'altro, una pi\u00f9 bassa, piatta e pericolosa formazione a fior d'acqua il cui nome \"Galiola\" col tempo si estese a tutta la grande formazione tufacea.\nQuesto stesso nome di \"Galiola\" porta infatti l'isolotto piatto situato di fronte all'isola di Unie sulla costa del Quarnaro, isolotto con faro sul quale la notte tempestosa del 30 luglio 1916 and\u00f2 a schiantarsi il sommergibile \"Giacinto Pullino\", incidente che coster\u00e0 la cattura e poi la vita al tenente di vascello Nazario Sauro. Su tale isolotto, il quale gi\u00e0 allora si chiamava \"La Galiola\", il 29 novembre del 1379, spinta anch'essa da una tempesta, si era andata a infrangere gi\u00e0 una galea veneziana della squadra di Carlo Zeno e ci\u00f2 avvenne nel contesto delle operazioni belliche della famosa guerra per Chioggia che allora si combatteva tra veneziani e genovesi: \u00ab...Ed \u00e8 da sapere che esso Zeno veniva con XV galere, ma una se gli ruppe sopra uno scoglio detto \u2018la Galiola\u2019; ma per\u00f2 gli huomini e lo havere si salvarono sopra le altre.\u00bb In realt\u00e0 molti dei remiganti, poich\u00e9 incatenati ai loro remi, affogarono. Si sarebbe probabilmente chiamata cos\u00ec anche l'isola del \"\u03a0\u03bb\u03b1\u03c4\u03b1\u03bc\u03ce\u03bd\" ('Platamone', oggi Chiatamone) situata di fronte alla riviera di S. Lucia a Napoli, se, gi\u00e0 dai tempi classici, non se ne fosse nascosta artificialmente la piattezza con secolari costruzioni. In origine la piccola isola di Posillipo fu nota come \"Euplea\", e fu caratterizzata da un piccolo tempietto dedicato a Venere euploea.\nL'isola, come gi\u00e0 accennato, \u00e8 molto vicina alla costa, raggiungibile a nuoto. Si suppone che, in origine, nient'altro fosse che il prolungamento del promontorio dirimpetto e che sia stata separata artificiosamente solo in un secondo tempo per volere di Lucullo.\nNel XVII secolo questo lembo di terra era praticamente cosparso di fabbriche romane mentre, due secoli dopo, l'isola fungeva da batteria a difesa del golfo. Negli anni venti \u00e8 stata in funzione una teleferica che collegava l'isola alla terraferma.\nAll'inizio del XIX secolo, l'isola era abitata da un eremita, soprannominato \"Lo Stregone\", il quale viveva dell'elemosina dei pescatori. L'isola apparteneva allora all'archeologo Guglielmo Bechi, che l'aveva acquistata assieme a parte del promontorio nel 1820.\nLa villa della Gaiola.\nVenduta l'isola nel 1874 a Luigi de Negri, questi vi costru\u00ec una villa che la caratterizza ancora oggi. Il seguente proprietario, acquistata la villa a seguito del fallimento del de Negri, sfrutt\u00f2 l'isola e la zona antecedente per una cava di pozzolana. La villa, che nasce in posizione privilegiata, fu anche di propriet\u00e0 del celebre Norman Douglas, autore della Terra delle Sirene. Nel 1910 pass\u00f2 alla propriet\u00e0 della famiglia del senatore Paratore, anche se questi abit\u00f2 la villa prospiciente sulla terraferma, oggi parte della tenuta Ambrosio che ospita anche il Parco archeologico di Posillipo.\nLa popolazione del luogo, generalmente, non ha mai visto di buon occhio la Gaiola, considerandola una sorta di \u00abisola maledetta\u00bb, che con la sua bellezza nasconde \u00absorti inquiete\u00bb, nomea dovuta alla frequente morte prematura dei suoi proprietari; ad esempio, negli anni venti del 900, appartenne allo svizzero Hans Braun, il quale fu trovato morto e avvolto in un tappeto; di l\u00ec a poco la moglie anneg\u00f2 in mare. La villa pass\u00f2 cos\u00ec al tedesco Otto Grunback, che mor\u00ec d'infarto mentre soggiornava nella villa. Simil sorte tocc\u00f2 all'industriale farmaceutico Maurice-Yves Sandoz che mor\u00ec suicida in un manicomio in Svizzera; il suo successivo proprietario, un industriale tedesco dell'acciaio, il barone Paul Karl Langheim, fin\u00ec sul lastrico a causa delle feste e degli efebi, dei quali di solito amava circondarsi. Infine, l'isola \u00e8 appartenuta a Gianni Agnelli che sub\u00ec la morte di molti familiari; pass\u00f2 poi a Jean Paul Getty, il cui nipote fu rapito dalla 'Ndrangheta e, successivamente, a Gianpasquale Grappone, che rimase coinvolto nel fallimento della sua societ\u00e0 di assicurazioni \"Lloyd Centauro\" nel 1978.\nMessa all'asta, l'isola \u00e8 diventata propriet\u00e0 della Regione Campania.\nProspettive sulla Gaiola.\nNel 1996 l'intera propriet\u00e0 della Regione fu affidata all'associazione \"Marevivo\" che si era proposta di realizzare un Museo per la valorizzazione delle risorse marine. Tale progetto non fu mai realizzato e nel 2009 la Regione ha affidato la propriet\u00e0 alla Soprintendenza Archeologica (Ente gestore del Parco Sommerso di Gaiola) che nella dependance terrestre della Villa sull'Isola ha realizzato in collaborazione con il Centro Studi Interdisciplinari Gaiola onlus, un Centro operativo per la Ricerca e Divulgazione scientifica del patrimonio naturalistico-archeologico del Parco.\nOggi le Isole si trovano al centro della Zona di Riserva Integrale dell'Area Marina Protetta, e stanno andando incontro ad un graduale e naturale processo di rinaturalizzazione e ripopolamento biologico che sta interessando l'intera area marina e terrestre."}
{"id": "2614051", "revid": "486946", "url": "https://it.wikipedia.org/wiki?curid=2614051", "title": "Isolotti della Gaiola", "text": ""}
{"id": "2614056", "revid": "287204", "url": "https://it.wikipedia.org/wiki?curid=2614056", "title": "Internazionali d'Italia 1975", "text": "Gli Internazionali d'Italia 1975 sono stati un torneo di tennis giocato sulla terra rossa. \u00c8 stata la 32\u00aa edizione degli Internazionali d'Italia, che fa parte del Commercial Union Assurance Grand Prix 1975 e del Women's International Grand Prix 1975. Sia che il torneo maschile che quello femminile si sono giocati al Foro Italico di Roma in Italia.\nCampioni.\nSingolare maschile.\n Ra\u00fal Ram\u00edrez ha battuto in finale Manuel Orantes 7\u20136, 7\u20135, 7\u20135\nSingolare femminile.\n Chris Evert ha battuto in finale Martina Navr\u00e1tilov\u00e1 6\u20131, 6\u20130\nDoppio maschile.\n Brian Gottfried / Ra\u00fal Ram\u00edrez hanno battuto in finale Jimmy Connors / Ilie N\u0103stase 6\u20134, 7\u20136, 2\u20136, 6\u20131\nDoppio femminile.\n Chris Evert / Martina Navr\u00e1tilov\u00e1 hanno battuto in finale Sue Barker / Glynis Coles 6-1, 6-2"}
{"id": "2614059", "revid": "1745361", "url": "https://it.wikipedia.org/wiki?curid=2614059", "title": "Redskins Verona", "text": "I Redskins Verona (a.s.d. American Football Verona), sono una squadra di football americano di Verona affiliata a FIDAF (Federazione Italiana di American Football); fondati nel 1981, militano in Seconda Divisione.\nLa societ\u00e0 nel tempo ha realizzato i propri obiettivi formativi e agonistici creando squadre di : \nLa lunga carriera dei Redskins Verona annovera \u00a0importanti successi in competizioni nazionali:\nDiversi\u00a0 giocatori cresciuti nel settore giovanile dei Redskins sono stati \u00a0poi selezionati come azzurri sia nei team giovanili e senior, molti hanno poi continuato le loro carriere agonistiche in squadre di prima divisione, giocando al fianco di atleti americani. \nOgni edizione dell\u2019annuale All Star Game ha visto tesserati Redskins tra i selezionati, sia come giocatori che come coaching staff.\nL\u2019unica atleta italiana invitata ad un allenamento ufficiale della Nazionale Italiana di Football Americano \u00e8 una tesserata dei Redskins Verona.\nNumerosi riconoscimenti istituzionali sono stati conferiti negli anni alla Societ\u00e0, ultimo in ordine di consegna il Premio CONI Verona In Festa come Squadra Dell\u2019Anno 2019."}
{"id": "2614062", "revid": "110157", "url": "https://it.wikipedia.org/wiki?curid=2614062", "title": "China Girl (David Bowie)", "text": "China Girl \u00e8 una canzone di David Bowie scritta in collaborazione con Iggy Pop ai tempi del loro soggiorno a Berlino di met\u00e0 anni settanta.\nIl brano.\nLa canzone apparve per la prima volta nell'album di Iggy Pop \"The Idiot\" del 1977, ma una notevole versione fu quella inclusa da David Bowie nel suo album \"Let's Dance\" del 1983 e pubblicata come singolo nel maggio dello stesso anno. Nel Regno Unito il singolo raggiunse la seconda posizione in classifica il 14 giugno 1983, e negli Stati Uniti si ferm\u00f2 alla decima posizione. Ottenne un notevole successo anche nelle classifiche di molti altri Paesi e costituisce uno dei singoli pi\u00f9 venduti di Bowie. Paul Trynka, autore della biografia su Bowie intitolata \"Starman\", afferma che la traccia fu ispirata dall'infatuazione di Iggy Pop per Kuelan Nguyen, una bellissima ragazza vietnamita conosciuta all'epoca della composizione del pezzo.\nLa versione sull'album \"The Idiot\" possiede una sonorit\u00e0 pi\u00f9 \"rock\", ed \u00e8 priva sia dei cori di accompagnamento sia della caratteristica introduzione di chitarra orientaleggiante presente nel remake di Bowie. Tale riff chitarristico fu ideato dal produttore Nile Rodgers che lo sottopose, esitante, all'attenzione di David Bowie che ne fu entusiasta. Sotto una patina commerciale, anche la versione di Bowie mantiene la nota sinistra gi\u00e0 presente nella versione originale della canzone, dove si fa riferimento all'imperialismo e al saccheggio culturale messo in atto dall'occidente nei confronti dei Paesi pi\u00f9 poveri:\nNel testo anche echi del periodo di fascinazione di Bowie per i regimi totalitari nel periodo 1975/76:\nVideo (versione di Bowie).\nIl videoclip del brano, con la partecipazione della modella neozelandese Geeling Ng, fu diretto dal regista David Mallet e girato principalmente nel distretto di Chinatown di Sydney, in Australia. A proposito della sua compagna sul set, Bowie disse: \u00abEra una ragazza adorabile. Sono uscito con lei per un po' di tempo dopo le riprese del video, per un periodo divent\u00f2 la mia ragazza\u00bb.. Bowie descrisse il videoclip come: \u00abuna vignetta raffigurante la mia perenne infatuazione per tutto ci\u00f2 che \u00e8 asiatico\u00bb. Anche se il video parodiava lo stereotipo femminile asiatico della geisha, fu aspramente criticato dalla femminista Ellie Hisama per non aver dato voce e una vera personalit\u00e0 femminile nel video. Il filmato originale include scene nelle quali Bowie e la Ng giacciono nudi in riva al mare baciandosi sulla spiaggia (una citazione dal film \"Da qui all'eternit\u00e0\"), ma in tutte le versioni successive incluse nelle compilation VHS e DVD esse furono censurate. Il video si aggiudic\u00f2 il premio di MTV per il \"Best Male Video\".\nEsecuzioni dal vivo.\nLa canzone fu regolarmente eseguita nel corso degli show di Bowie per tutti gli anni ottanta. Altre versioni dal vivo sono apparse negli album \"VH1 Storytellers\" (2009) e \"A Reality Tour\" (2010)."}
{"id": "2614063", "revid": "287204", "url": "https://it.wikipedia.org/wiki?curid=2614063", "title": "Bijeypur", "text": " \nBijeypur (o Bijaipur) \u00e8 una suddivisione dell'India, classificata come \"nagar panchayat\", di 14.555 abitanti, situata nel distretto di Sheopur, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 26\u00b0 3' 0 N e 77\u00b0 22' 0 E e ha un'altitudine di 224 .\nSociet\u00e0.\nEvoluzione demografica.\nAl censimento del 2001 la popolazione di Bijeypur assommava a 14.555 persone, delle quali 7.954 maschi e 6.601 femmine. I bambini di et\u00e0 inferiore o uguale ai sei anni assommavano a 2.674, dei quali 1.462 maschi e 1.212 femmine. Infine, coloro che erano in grado di saper almeno leggere e scrivere erano 8.116, dei quali 5.306 maschi e 2.810 femmine."}
{"id": "2614065", "revid": "287204", "url": "https://it.wikipedia.org/wiki?curid=2614065", "title": "Internazionali d'Italia 1974", "text": "Gli Internazionali d'Italia 1974 sono stati un torneo di tennis giocato sulla terra rossa. \u00c8 stata la 31\u00aa edizione degli Internazionali d'Italia, che fa parte del Commercial Union Assurance Grand Prix 1974 e dei Tornei di tennis femminili indipendenti nel 1974. Sia che il torneo maschile che quello femminile si sono giocati al Foro Italico di Roma in Italia. A causa della sua iscrizione alla World Team Tennis Jimmy Connors non ha potuto prendere parte al torneo.\nCampioni.\nSingolare maschile.\n Bj\u00f6rn Borg ha battuto in finale Ilie N\u0103stase 6\u20133, 6\u20134, 6\u20132\nSingolare femminile.\n Chris Evert ha battuto in finale Martina Navr\u00e1tilov\u00e1 6\u20133, 6\u20133\nDoppio maschile.\n Brian Gottfried / Ra\u00fal Ram\u00edrez hanno battuto in finale Juan Gisbert / Ilie N\u0103stase 6\u20133, 6\u20132, 6\u20133\nDoppio femminile.\n Chris Evert / Ol'ga Morozova hanno battuto in finale Helga Masthoff / Heide Orth per walkover"}
{"id": "2614067", "revid": "287204", "url": "https://it.wikipedia.org/wiki?curid=2614067", "title": "Bilaua", "text": " \nBilaua \u00e8 una suddivisione dell'India, classificata come \"nagar panchayat\", di 11.522 abitanti, situata nel distretto di Gwalior, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 26\u00b0 1' 60 N e 78\u00b0 15' 35 E e ha un'altitudine di 235 .\nSociet\u00e0.\nEvoluzione demografica.\nAl censimento del 2001 la popolazione di Bilaua assommava a 11.522 persone, delle quali 6.115 maschi e 5.407 femmine. I bambini di et\u00e0 inferiore o uguale ai sei anni assommavano a 1.821, dei quali 959 maschi e 862 femmine. Infine, coloro che erano in grado di saper almeno leggere e scrivere erano 6.312, dei quali 4.028 maschi e 2.284 femmine."}
{"id": "2614074", "revid": "287204", "url": "https://it.wikipedia.org/wiki?curid=2614074", "title": "Bina Etawa", "text": "Bina Etawa \u00e8 una suddivisione dell'India, classificata come \"municipality\", di 51.189 abitanti, situata nel distretto di Sagar, nello stato federato del Madhya Pradesh. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 24\u00b0 11' 60 N e 78\u00b0 12' 0 E e ha un'altitudine di 384 .\nSociet\u00e0.\nEvoluzione demografica.\nAl censimento del 2001 la popolazione di Bina Etawa assommava a 51.189 persone, delle quali 26.741 maschi e 24.448 femmine. I bambini di et\u00e0 inferiore o uguale ai sei anni assommavano a 7.467, dei quali 3.906 maschi e 3.561 femmine. Infine, coloro che erano in grado di saper almeno leggere e scrivere erano 37.116, dei quali 21.235 maschi e 15.881 femmine."}
{"id": "2614080", "revid": "729019", "url": "https://it.wikipedia.org/wiki?curid=2614080", "title": "If I Could Turn Back Time", "text": "If I Could Turn Back Time \u00e8 una canzone scritta da Diane Warren e pubblicata come singolo il 1\u00ba giugno 1989 dalla cantante e attrice statunitense Cher.\nIl video.\nIl video di \"If I Could Turn Back Time\" \u00e8 ambientato a bordo della nave militare statunitense , dove Cher canta davanti ad una folla di marinai.\nIl video \u00e8 stato filmato il 1\u00ba luglio 1989, giorno in cui la nave era ancorata a Los Angeles con tutto l'equipaggio. L'intera nave \u00e8 adorna di riflettori e luci stroboscopiche. I marinai sono sul ponte, che acclamano la cantante e agitano le braccia a ritmo.\nA met\u00e0 degli anni Novanta Cher dichiar\u00f2 che nel videoclip voleva far passare un messaggio antimilitaristico nel clima politico subito precedente alla Guerra del Golfo.\nL'abito indossato da Cher nel video \u00e8 un corpetto retinato sotto un costume da bagno nero a pezzo unico estremamente succinto.\nL'abito caus\u00f2 alcune controversie, e molti canali televisivi bandirono il video.\nNel 1989 MTV escluse il video dalla sua programmazione, ma in seguito al successo della canzone lo trasmise solo dopo le ore 21. Si dice che Cher avesse commentato una volta sul set che originariamente quando aveva accettato di indossare il costume, i marinai non avrebbero dovuto essere presenti.\nUn video \"censurato\", con alcune nuove scene a coprire quelle con il suo corpo troppo in vista fu distribuito in alternativa.\nIl figlio di Cher, Elijah Blue Allman, allora dodicenne, fa un cameo nel video, suonando la chitarra (indossa occhiali scuri e una maglietta di Jimi Hendrix). Inoltre, anche il secondo marito di Cher e padre di Elijah, Gregg Allman, suona la chitarra nel video.\nIl video ufficiale del remix di \"If I Could Turn Back Time\" \u00e8 presente nel DVD di Cher \"\" del 2003.\nQuesto iconico video di Cher \u00e8 stato parodiato in varie occasioni, come in \"La storia segreta di Stewie Griffin\", dove Meg Griffin interpreta il ruolo di Cher, ma i marinai scappano tutti a gambe levate e la nave finisce per affondare.\nTracce.\nSingolo CD\nSingolo Remix\nNella cultura di massa.\nLa canzone \u00e8 presente nella colonna sonora del film \"Deadpool 2\" del 2018."}
{"id": "2614081", "revid": "287204", "url": "https://it.wikipedia.org/wiki?curid=2614081", "title": "Burhar", "text": " \nBurhar \u00e8 una suddivisione dell'India, classificata come \"nagar panchayat\", di 17.746 abitanti, situata nel distretto di Shahdol, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 23\u00b0 13' 0 N e 81\u00b0 31' 60 E e ha un'altitudine di 481 .\nSociet\u00e0.\nEvoluzione demografica.\nAl censimento del 2001 la popolazione di Burhar assommava a 17.746 persone, delle quali 9.349 maschi e 8.397 femmine. I bambini di et\u00e0 inferiore o uguale ai sei anni assommavano a 2.449, dei quali 1.306 maschi e 1.143 femmine. Infine, coloro che erano in grado di saper almeno leggere e scrivere erano 12.193, dei quali 7.000 maschi e 5.193 femmine."}
{"id": "2614082", "revid": "287204", "url": "https://it.wikipedia.org/wiki?curid=2614082", "title": "Internazionali d'Italia 1973", "text": "Gli Internazionali d'Italia 1973 sono stati un torneo di tennis giocato sulla terra rossa. \u00c8 stata la 30\u00aa edizione degli Internazionali d'Italia, che fa parte del Commercial Union Assurance Grand Prix 1973 e del Women's International Grand Prix 1973. Sia che il torneo maschile che quello femminile si sono giocati al Foro Italico di Roma in Italia.\nCampioni.\nSingolare maschile.\n Ilie N\u0103stase ha battuto in finale Manuel Orantes 6\u20131, 6\u20131, 6\u20131\nSingolare femminile.\n Evonne Goolagong Cawley ha battuto in finale Chris Evert 7\u20136, 6\u20130\nDoppio maschile.\n John Newcombe / Tom Okker hanno battuto in finale Ross Case / Geoff Masters 6\u20132, 6\u20133, 6\u20134\nDoppio femminile.\n Ol'ga Morozova / Virginia Wade hanno battuto in finale Martina Navr\u00e1tilov\u00e1 / Ren\u00e1ta Tomanov\u00e1 3-6, 6-2, 7-5"}
{"id": "2614083", "revid": "46291", "url": "https://it.wikipedia.org/wiki?curid=2614083", "title": "Xylocarpus moluccensis", "text": "Xylocarpus moluccensis \u00e8 una specie botanica costituente la mangrovia; appartiene alla famiglia Meliaceae, \u00e8 diffusa nelle foreste costiere dell'oceano Indiano e del Pacifico occidentale."}
{"id": "2614085", "revid": "775372", "url": "https://it.wikipedia.org/wiki?curid=2614085", "title": "Valute dell'Unione europea", "text": "Storicamente i paesi dell'Unione europea disponevano di una propria specifica valuta con gli svantaggi derivanti dalle operazioni di cambio. L'obiettivo \u00e8 fare in modo che l'euro sia l'unica valuta ufficiale dell'Unione europea. \nAttualmente sono dieci le diverse valute adoperate nel territorio dei paesi membri. La pi\u00f9 importante \u00e8 l'euro, usato sia dai paesi dell'eurozona, sia dalle istituzioni europee. Dei 27 stati membri dell'UE, 19 usano l'euro, 6 sono obbligati ad adottarlo, mentre i rimanenti 2 paesi dispongono di esenzioni legali o permessi \"de facto\" che rendono le loro valute indipendenti.\nEuro.\nL'euro \u00e8 la valuta comune ufficiale dell'Unione europea (nel suo insieme) e quella unica per diciannove stati membri che attualmente aderiscono all'UEM (Unione economica e monetaria) \u00e8 l'euro, ovvero Austria, Belgio, Cipro, Estonia, Finlandia, Francia, Germania, Grecia, Irlanda, Italia, Lettonia, Lituania, Lussemburgo, Malta, Paesi Bassi, Portogallo, Slovacchia, Slovenia e Spagna. Il complesso di questi paesi, detto informalmente Eurozona, conta oltre 320 milioni di abitanti; prendendo in considerazione anche quei paesi terzi che utilizzano divise legate all'euro, la moneta unica interessa direttamente oltre 480 milioni di persone in tutto il mondo."}
{"id": "2614086", "revid": "599013", "url": "https://it.wikipedia.org/wiki?curid=2614086", "title": "Sel\u00e7uk \u015eahin", "text": "Statistiche.\nPresenze e reti nei club.\n\"Statistiche aggiornate all'11 marzo 2018.\""}
{"id": "2614091", "revid": "767487", "url": "https://it.wikipedia.org/wiki?curid=2614091", "title": "Pedro Faife", "text": "Carriera.\nClub.\nDopo aver giocato per 5 anni nel Villa Clara si trasferisce negli statunitensi ai Fort Lauderdale Strikers.\nNazionale.\nHa giocato pi\u00f9 volte con la Nazionale cubana. L'11 ottobre 2008 abbandona la sua nazionale con il compagno Reynier Alcantara, fuggendo dal ritiro, e non presentandosi alla partita contro gli Stati Uniti, che vinceranno 6-1, per cercare fortuna all'estero."}
{"id": "2614101", "revid": "1543377", "url": "https://it.wikipedia.org/wiki?curid=2614101", "title": "Rosslare Europort", "text": "Il Rosslare Europort (in irlandese \"Calafort Ros L\u00e1ir\") \u00e8 un moderno porto situato a Rosslare Harbour, nella contea di Wexford in Irlanda, all'estremit\u00e0 sudorientale della costa irlandese. Vi attraccano traghetti merci e passeggeri da e per il Galles e la Francia.\nIl porto, in precedenza chiamato Rosslare Harbour, \u00e8 gestito dalla Iarnr\u00f3d \u00c9ireann, operatore nazionale ferroviario, che garantisce inoltre collegamenti diretti con Waterford e la stazione dublinese \"Connolly\" grazie alla vicina stazione ferroviaria, la stazione di Rosslare Europort, distante appena 1\u00a0km.\nDettagli.\nIl porto consta di quattro attracchi. I traghetti passeggeri viaggiano sulle tratte da e per Fishguard e Pembroke Dock in Galles, cos\u00ec come quelle verso Cherbourg e Roscoff in Francia. Il servizio merci opera invece principalmente in rapporto con Le Havre, sempre in Francia, per quanto dal 19 settembre questo tipo di servizio sar\u00e0 re-indirizzato verso Cherbourg.\nUn battello di salvataggio della RNLI per ogni condizione atmosferica \u00e8 in servizio nel porto, e l'elicottero della Guardia Costiera di stanza all'aeroporto di Waterford garantisce le operazioni di salvataggio aereo..\n\u00c8 inoltre presente una stazione meteorologica nelle adiacenze del porto, gestita dalla Met \u00c9ireann\nIl porto \u00e8 stato utilizzato come scalo per le turbine eoliche di passaggio per la costruzione della \"fattoria del vento\" voluta dalla Arklow Bank.\nIl porto accoglie anche le navi che trasportano nuove macchine all'interno della nazione. Nel Rosslare Harbour Village sono visibili i grani magazzini delle compagnie che si dedicano a questo genere di import/export.\nL'area del porto \u00e8 largamente costruita su terreni bonificati. Le opere di bonifica continuarono fino ai tardi anni novanta, quando la parte nord-occidentale del porto fu costruita utilizzando una scavatrice drenante. L'ammodernamento delle strutture \u00e8 continuato riflettendo la diminuzione del numero dei passeggeri senza vettura al seguito e l'aumento delle automobili trasportate dai traghetti.\nLa struttura del terminal include un bar-ristorante, autonoleggi, un negozio e gli uffici delle compagnie navali operanti nel porto. Un binario ferroviario occupa parte dell'edificio e i bus per Wexford, Dublino, Cork e Limerick partono proprio davanti al terminal.\nIl porto soffre per l'esposizione al clima Atlantico orientale lungo tutto l'arco dell'anno. Questo fattore spesso causa ritardi alle navi in partenza e in arrivo al porto, specialmente alle imbarcazioni di tipo veloce.\nIl divieto di vendita di beni Duty free all'interno dell'Unione europea ha enormemente impoverito il porto. Durante gli ultimi anni di disponibilit\u00e0 di alcolici e sigarette Duty Free a bordo delle navi, escursioni giornaliere in Galles erano molto popolari. La gente poteva godere della novit\u00e0 di una breve crociera e allo stesso tempo fare rifornimento di alcolici e sigarette a basso prezzo per il loro uso domestico. La fine del Duty Free e la continua diminuzione delle tariffe delle compagnie aeree verso il Regno Unito hanno visto il declino del numero di passeggeri senza vettura al seguito da e verso Rosslare. Escursioni al parco divertimenti di Oakwood attraggono ancora viaggiatori durante i mesi estivi.\nIl trasporto merci \u00e8 estremamente importante per Rosslare Europort. Ogni anno un grande ammontare di merci passano attraverso Rosslare in entrata dal Regno Unito ed il continente, unicamente per essere spostate su altre navi in uscita per essere esportate in altri paesi. La maggior parte delle merci viaggiano in container da 12 metri."}
{"id": "2614103", "revid": "287204", "url": "https://it.wikipedia.org/wiki?curid=2614103", "title": "Birsinghpur", "text": " \nBirsinghpur (o Pali) \u00e8 una suddivisione dell'India, classificata come \"nagar panchayat\", di 12.334 abitanti, situata nel distretto di Satna, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 23\u00b0 21' 0 N e 81\u00b0 2' 60 E e ha un'altitudine di 449 .\nSociet\u00e0.\nEvoluzione demografica.\nAl censimento del 2001 la popolazione di Birsinghpur assommava a 12.334 persone, delle quali 6.478 maschi e 5.856 femmine. I bambini di et\u00e0 inferiore o uguale ai sei anni assommavano a 2.247, dei quali 1.162 maschi e 1.085 femmine. Infine, coloro che erano in grado di saper almeno leggere e scrivere erano 6.909, dei quali 4.372 maschi e 2.537 femmine."}
{"id": "2614104", "revid": "984922", "url": "https://it.wikipedia.org/wiki?curid=2614104", "title": "Jill Sprecher", "text": "Biografia.\nLaureata all'Universit\u00e0 del Wisconsin\u2013Madison in filosofia e letteratura, la Sprecher si trasfer\u00ec a New York per studiare cinematografia.\nHa studiato regia con Robert Wise e al fine di debuttare col suo stesso film Clockwatchers (1997) studi\u00f2 tecniche di improvvisazione a Manhattan.\nPer cinque anni \u00e8 stata giudice per gli CableACE Awards.\nClockwatchers debutt\u00f2 al Sundance Film Festival e and\u00f2 sugli schermi di oltre una dozzina di festival internazionali. Vinse il premio Miglior Film al Torino International Festival of Young Cinema nel 1997.\nSuccessivamente diresse Tredici variazioni sul tema, un film che ricevette molta attenzione, ma che port\u00f2 la Sprecher a indebitarsi per finanziarlo."}
{"id": "2614109", "revid": "1318658", "url": "https://it.wikipedia.org/wiki?curid=2614109", "title": "Houston Rockets 1994-1995", "text": "La stagione 1994-95 degli Houston Rockets fu la 28\u00aa nella NBA per la franchigia.\nGli Houston Rockets arrivarono terzi nella \"Midwest Division\" della \"Western Conference\" con un record di 47-35. Nei play-off vinsero al primo turno con gli Utah Jazz (3-2), nella semifinale di conference con i Phoenix Suns (4-3), nella finale di conference con i San Antonio Spurs (4-2), vincendo poi il titolo battendo nella finale NBA gli Orlando Magic (4-0)."}
{"id": "2614110", "revid": "1543377", "url": "https://it.wikipedia.org/wiki?curid=2614110", "title": "Hermann K\u00f6vess", "text": "Biografia.\nI primi anni.\nHerman K\u00f6vess von K\u00f6vessh\u00e1za nacque il 30 marzo 1854 a Temesv\u00e1r, figlio di un ufficiale d'esercito. Sua madre apparteneva alla minoranza etnica di lingua tedesca dei Sassoni di Transilvania. Nel 1865 egli entr\u00f2 come cadetto nell'istituto militare di Hainburg e dopo un anno pot\u00e9 fare il proprio ingresso nell'Accademia del genio di Klosterbruck presso Znaim da dove si port\u00f2 poi all'Accademia di militare tecnica di Vienna.\nNominato sottotenente del 2\u00ba reggimento del genio a Vienna il 1\u00ba settembre 1872, venne promosso a tenente il 1\u00ba maggio 1875. Egli pass\u00f2 dunque alla Scuola Militare di Vienna (1876-1878) dove si diplom\u00f2 con successo, ottenendo la promozione accelerata al rango di Capitano (1\u00ba novembre 1879) per l'eccellente servizio. Nel 1882 prese parte alla campagna nella Bosnia ed Erzegovina per sopprimere le rivolte a Krivosje in Dalmazia e venne onorato con la medaglia al merito militare (Signum Laudis), ottenendo poi il nastro di guerra che venne istituito nel 1890. Il 9 luglio 1882 ricevette anche l'onorificenza di cavaliere dell'Ordine della Corona ferrea.\nNell'autunno del 1892 K\u00f6vess spos\u00f2 la baronessa Eugenie Hye von Glunek, figlia minore del ministro della giustizia austriaco, il barone Anton Hye von Glunek, a Gmunden. La coppia ebbe tre figli: Adalbert, G\u00e9za ed Eugen, di cui il maggiore venne ucciso nel 1914 durante la Prima guerra mondiale sul fronte orientale in Galizia poco dopo aver conseguito il grado di sottotenente dei Kaiserj\u00e4ger. Gli altri due prestarono servizio come ufficiali d'artiglieria.\nDopo la campagna fu trasferito al I Corpo d'armata a Cracovia per poter intraprendere poi la carriera presso lo stato maggiore, ma K\u00f6vess non super\u00f2 l'esame per diventare ufficiale di stato maggiore. Questo fallimento rallent\u00f2 in seguito la sua carriera militare fino alla Prima guerra mondiale. Dovette proseguire la sua carriera presso la fanteria ove divenne maggiore (1\u00ba maggio 1890) del 26\u00ba reggimento e conseguendo poi la promozione a tenente colonnello il 1\u00ba maggio 1894, col 72\u00ba reggimento. Un'altra promozione accelerata per il suo eccellente operato gli pervenne il 1\u00ba novembre 1896 con il 52\u00ba reggimento fanteria. Nel marzo del 1898 prese il comando del 23\u00ba reggimento di fanteria che divenne sotto il suo comando uno dei migliori del comando territoriale di Vienna, incaricato sovente di compiere azioni militari e di scorta per conto dell'Imperatore in persona. Nell'aprile del 1900 ottenne l'onorificenza di Cavaliere di II Classe dell'Ordine di Takovo. Attorno al 1900 K\u00f6vess era uno degli ufficiali pi\u00f9 conosciuti nell'esercito austro-ungarico per due motivi fondamentali: il primo era che egli era il primo alto ufficiale di religione protestante (e sar\u00e0 poi anche l'unico Feldmaresciallo austriaco protestante in tutta la storia dell'Impero) e poi perch\u00e9 ottenne un permesso speciale per non portare barba o baffi cos\u00ec come prescriveva l'etichetta militare per gli alti ufficiali a causa di un problema di psoriasi, il che lo faceva sembrare pi\u00f9 giovane di quanto non fosse.\nNell'aprile del 1902 ricevette il grado di Cavaliere di III Classe dell'Ordine della Corona ferrea e la promozione a Maggior generale il 1\u00ba novembre dello stesso anno. Dall'ottobre 1902 al novembre 1906 fu comandante della 15\u00aa brigata di fanteria, ricevendo anche l'onorificenza di Cavaliere di II Classe dell'Ordine di Bertoldo (aprile 1903) e di cavaliere di I Classe dell'Ordine del Leone di Z\u00e4hringen (gennaio 1904), entrambi dal Granduca di Baden.\nDal novembre 1906 all'aprile 1910 K\u00f6vess fu comandante dell'8\u00aa divisione di fanteria di stanza prima a Innsbruck e poi a Bolzano. Fu in questa occasione che venne promosso al grado di Luogotenente feldmaresciallo il 1\u00ba maggio 1907, ricevendo anche la croce di Cavaliere dell'Ordine Imperiale di Leopoldo il 12 agosto 1908. Dal 1910 fu anche ispettore della linea di fortificazioni lungo il confine tirolese. Dal Nel giugno 1911 egli assunse il comando del XII Corpo d'armata a Hermannstadt, divenendo comandante generale a Siebenb\u00fcrgen, ed ottenendo il titolo di consigliere privato dell'Imperatore nell'agosto 1911 unitamente alla promozione al grado di Generale di fanteria (1\u00ba novembre 1911).\nL'intrigo del principe Hohenlohe.\nNominato Colonnello onorario del 95\u00ba reggimento di fanteria nell'agosto 1912 venne coinvolto a torto nella questione religiosa che aveva visto proprio ad Hermannstadt la forzata conversione di 400 cattolici tedeschi al protestantesimo dopo il conflitto avvenuto con il principe Egon von Hohenlohe. Questo fatto caus\u00f2 un grande scandalo presso la cattolica corte di Vienna, tanto pi\u00f9 che il principe di Hohenlohe consegn\u00f2 all'erede al trono, l'Arciduca Francesco Ferdinando d'Asburgo-Este, una lettera nella quale dimostrava come il generale K\u00f6vess non avesse fatto nulla per impedire questo fatto, ma si fosse unicamente limitato ad ignorare il problema. L'Imperatore, per\u00f2, memore del buon servizio del generale negli anni trascorsi a Vienna, decide di sciogliere l'intrigo sfavorendo Hohenlohe nel suo tentativo di rovinare la figura di K\u00f6vess, promuovendo anzi lo stesso K\u00f6vess al grado di Cavaliere di I Classe dell'Ordine della Corona ferrea il 7 marzo 1914, evitando cos\u00ec il suo prepensionamento che gi\u00e0 si delineava per l'autunno del 1914 per raggiungimento di et\u00e0.\nLa prima guerra mondiale.\nCon l'inizio della prima guerra mondiale nel 1914, K\u00f6vess von K\u00f6vessh\u00e1za era il pi\u00f9 anziano come et\u00e0 e rango tra gli ufficiali comandanti di un Corpo d'armata austro-ungarico e nonostante ci\u00f2 non gli fu assegnato il comando di un'Armata. Allo scoppio del conflitto nell'agosto di quello stesso anno il XII Corpo d'armata di K\u00f6vess fu inserito nella 2\u00aa Armata sotto il comando del pi\u00f9 giovane generale B\u00f6hm-Ermolli all'inizio schierato in parte sul fronte serbo e in parte sul fronte orientale. K\u00f6vess e il XII Corpo d'armata furono inviati sul fronte orientale in Galizia subendo pesanti perdite nell'autunno e nell'inverno 1914/15. K\u00f6vess ricevette in queste occasioni la decorazione della Croce di Guerra.\nAll'inizio del 1915 il XII Corpo d'armata venne ampliato creando cos\u00ec il \"Gruppo d'armate K\u00f6vess\" e quest'ultimo subordinato al generale prussiano von Woyrsch. Durante l'offensiva di Gorlice-Tarn\u00f3w il \"Gruppo d'armate K\u00f6vess\" riusc\u00ec a raggiungere la Vistola e a conquistare la fortezza di Ivangorod nell'agosto 1915.\nNel settembre 1915 K\u00f6vess assunse finalmente il comando di un'armata e con la 3\u00aa Armata schierata all'interno del Gruppo d'armate Mackensen sul fronte serbo conquist\u00f2, nonostante la forte resistenza delle truppe serbe, il 9 ottobre 1915 la citt\u00e0 e la fortezza di Belgrado. L'attraversamento dei due fiumi Danubio e Sava e la conquista della capitale serba sotto il suo comando fu un enorme successo per K\u00f6vess e fu considerato come rivincita per gli insuccessi subiti dalle forze austro-ungariche all'inizio della guerra.\nNello stesso anno fu insignito con la Stella di Merito della Croce Rossa internazionale (maggio 1915), la Gran croce dell'Ordine Imperiale di Leopoldo con spade (3 agosto 1915) e la croce al merito militare di I Classe con decorazioni di guerra (28 novembre 1915). L'Impero tedesco gli confer\u00ec anche la Croce di Ferro di II classe nel marzo 1915 e quella di I Classe nel luglio dello stesso anno, nonch\u00e9 l'ordine Pour le M\u00e9rite il 29 novembre 1915.\nLe operazioni nell'area dei Balcani e sul fronte italiano.\nIn seguito la 3\u00aa Armata avanz\u00f2 verso il confine con il Montenegro e l'Albania. Nel gennaio 1916 K\u00f6vess venne trasferito a Sarajevo e nominato a capo della Campagna del Montenegro coronata dall'assalto delle truppe austro-ungariche al Monte Lov\u0107en il 11 gennaio 1916, la conquista della capitale montenegrina Cettigne due giorni dopo e la resa incondizionata delle truppe montenegrine.\nK\u00f6vess ottenne quindi la medaglia d'argento al merito militare (Signum Laudis) col nastro di guerra. Dopo la campagna del Montenegro la 3\u00aa Armata di K\u00f6vess prosegu\u00ec per l'Albania e a fine febbraio 1916 conquist\u00f2 Durazzo, costringendo le truppe del Regio Esercito a ritirarsi. Il 26 febbraio 1916 venne promosso a Generaloberst. K\u00f6vess fu dopo Conrad von H\u00f6tzendorf il secondo ufficiale non appartenente alla casa reale asburgica a raggiungere questo grado. Dopo la conquista di Durazzo il comando supremo della 3\u00aa Armata insieme a K\u00f6vess fu trasferito a Cattaro, poi a Klagenfurt, Bolzano e quindi a Trento, ove la 3\u00aa Armata prese parte nel maggio 1916 all'Offensiva di primavera nota anche come Strafexpedition, partendo dalla Valsugana e spingendosi fino all'altopiano di Asiago occupando anche Asiago il 28 maggio 1916. Con l'inizio dell'Offensiva Brusilov K\u00f6vess dovette partire dal fronte italiano per contrastare con la 3\u00aa Armata l'avanzata russa sul fronte orientale.\nA fine luglio 1916 fu di nuovo in Galizia a Stanislau al comando della nuova formata 3\u00aa Armata dove si rese conto che le sue truppe erano troppo deboli per contrastare l'avanzata dell'esercito imperiale russo. Di conseguenza chiese di essere esonerato dal comando ma la sua richiesta fu respinta dall'Arciduca ed erede al trono Carlo che gli assegno il comando della 7\u00aa Armata comandata finora da Karl von Pflanzer-Baltin.\nPrese il comando della 7\u00aa Armata situato a Maramarossziget il 15 ottobre 1916, continuando ad ogni modo a difendersi strenuamente dagli attacchi russi. Il 10 dicembre 1916 ottenne la medaglia d'oro al valor militare (Gro\u00dfes Signum Laudis) con nastro di guerra. Nel complesso degli alleati dell'Impero durante la guerra, egli ricevette anche la Gran Croce dell'Ordine Militare di Massimiliano Giuseppe di Baviera con spade, oltre alla Gran Croce dell'Ordine della Corona del W\u00fcrttemberg e la medaglia d'oro dell'Ordine di Imtiaz, la Gran croce dell'Ordine bulgaro di Sant'Alessandro con spade e la medaglia d'oro dell'Ordine di Liakat.\nNei primi giorni di agosto del 1917 la 7\u00aa Armata al comando di K\u00f6vess prese Czernowitz e riconquist\u00f2 gran parte della Bucovina occupata precedentemente dai russi. Il 6 agosto 1917 l'Imperatore Carlo I in persona si rec\u00f2 nella citt\u00e0 liberata di Czernowitz e promosse sul campo il generale al grado di Feldmaresciallo, nominandolo anche Commendatore dell'Ordine Militare di Maria Teresa, al quale segu\u00ec la nobilitazione di rango baronale il 17 agosto 1917. Nel gennaio del 1918 prese il comando di una nuova grande unit\u00e0 costituita dalla 1\u00aa e 7\u00aa Armata per occupare la Transilvania rumena appena conquistata, nominata dal suo comandante \"Heeresfront K\u00f6vess\" e rimanendone a capo sino alla firma della Pace di Brest-Litovsk e il Trattato di Bucarest nell'aprile 1918. In quel periodo si rec\u00f2 quindi a Vienna ove ricevette la Gran Croce dell'Ordine Imperiale di Santo Stefano il 26 marzo 1918, ricevendo poi i rami d'alloro per la sua decorazione \"Pour le M\u00e9rite\" prussiana, nonch\u00e9 la Gran Croce dell'Ordine al Merito del Sacro Militare Ordine di Malta.\nDopo il scioglimento della \"Heeresfront K\u00f6vess\" rimase senza incarico fino a settembre 1918 quando assunse il comando del Gruppo d'armate Balcani occidentali (\"Heeresgruppe Westbalkan\") a Belgrado a protezione del confine lungo il Danubio dopo la resa incondizionata della Bulgaria. Il 3 novembre, K\u00f6vess aveva assunto da poco il comando del Gruppo d'armate del Tirolo e si trovava ancora nei Balcani, fu nominato dall'Imperatore in persona comandante supremo delle forze armate dell'Impero austro-ungarico dopo che il Capo di stato maggiore Arz von Straussenburg aveva rifiutato questo incarico. Ricevette l'ordine solo il 5 novembre il giorno dopo che l'armistizio di Villa Giusti era entrato in vigore.\nGli ultimi anni.\nDa Belgrado si port\u00f2 quindi a Neusatz poi a Budapest ed a Vienna risalendo il Danubio. Raggiunse la vecchia capitale dell'Impero il 11 novembre 1918 per assumere l'incarico. Come ultimo comandante supremo si occup\u00f2 dello scioglimento del comando supremo (\"Armeeoberkommando\") che fu sciolto il 20 dicembre 1918.\nDopodich\u00e9 si ritir\u00f2 a vita privata vivendo tra i suoi appartamenti di Budapest e Vienna, citt\u00e0 ove mor\u00ec il 22 settembre 1924 per un'apoplessia cerebrale all'et\u00e0 di 70 anni. Il suo corpo, trasportato a Budapest, godette dei funerali di stato.\nOnorificenze.\nOnorificenze straniere.\nFonte"}
{"id": "2614111", "revid": "287204", "url": "https://it.wikipedia.org/wiki?curid=2614111", "title": "Memphis Grizzlies 2006-2007", "text": "La stagione 2006-07 dei Memphis Grizzlies fu la 12\u00aa nella NBA per la franchigia.\nI Memphis Grizzlies arrivarono quinti nella \"Southwest Division\" della \"Western Conference\" con un record di 22-60, non qualificandosi per i play-off."}
{"id": "2614114", "revid": "31360", "url": "https://it.wikipedia.org/wiki?curid=2614114", "title": "Pershing (missile)", "text": ""}
{"id": "2614127", "revid": "287204", "url": "https://it.wikipedia.org/wiki?curid=2614127", "title": "Internazionali d'Italia 1972", "text": "Gli Internazionali d'Italia 1972 sono stati un torneo di tennis giocato sulla terra rossa. \u00c8 stata la 29\u00aa edizione degli Internazionali d'Italia, che fa parte del Commercial Union Assurance Grand Prix 1972 e del Women's International Grand Prix 1972. Sia che il torneo maschile che quello femminile si sono giocati al Foro Italico di Roma in Italia.\nCampioni.\nSingolare maschile.\n Manuel Orantes ha battuto in finale Jan Kode\u0161 4\u20136, 6\u20131, 7\u20135, 6\u20132\nSingolare femminile.\n Linda Tuero ha battuto in finale Ol'ga Morozova 6\u20134, 6\u20133\nDoppio maschile.\n Ilie N\u0103stase / Ion \u021airiac hanno battuto in finale Lew Hoad / Frew McMillan che si sono ritirati sul punteggio di 3\u20136, 3\u20136, 6\u20134, 6\u20133, 5\u20133\nDoppio femminile.\n Lesley Hunt / Ol'ga Morozova hanno battuto in finale Gail Sherriff Chanfreau / Rosalba Vido 6-3, 6-4"}
{"id": "2614133", "revid": "131358", "url": "https://it.wikipedia.org/wiki?curid=2614133", "title": "Igor Chislenko", "text": ""}
{"id": "2614136", "revid": "287204", "url": "https://it.wikipedia.org/wiki?curid=2614136", "title": "Diaphus metopoclampus", "text": "Il muso lucente (Diaphus metopoclampus) \u00e8 un pesce abissale della famiglia Myctophidae.\nDistribuzione e habitat.\n\u00c8 presente nella fascia subtropicale dell'Oceano Atlantico e nel mar Mediterraneo. Nei mari italiani sembra rara, segnalata solo nel mar Tirreno, in Sardegna ed anche nello stretto di Messina, dove spiaggia di rado, in primavera ed in autunno.\nVive almeno fino ad 800 m di profondit\u00e0 ed ha abitudini pelagiche.\nDescrizione.\nAnche se, come in tutti i pesci lanterna per una corretta identificazione si devono osservare i caratteri dei fotofori, questa specie appare caratteristica per la grande testa e la sagoma tozza. Sul muso \u00e8 presente un grande fotoforo a forma di mezzaluna, formato dai Dn e dai Vn fusi assieme, che lo rende assolutamente inconfondibile. Questo organo luminoso si estende anche sotto il grande occhio. Non ci sono ghiandole luminose sul peduncolo caudale. I fotofori sono divisi in due parti uguali da un setto nero.\nIl colore \u00e8 blu-nero con riflessi metallici, gli occhi sono verdi ed il grande fotoforo frontale \u00e8 biancastro. Pu\u00f2 raggiungere i 10 cm.\nAlimentazione.\nSi ciba di piccoli crostacei planctonici.\nPesca.\nCasuale con reti a strascico pelagiche. Non viene venduta sui mercati."}
{"id": "2614138", "revid": "287204", "url": "https://it.wikipedia.org/wiki?curid=2614138", "title": "Sergej Timofeevi\u010d Aksakov", "text": "Biografia.\nDopo aver frequentato l'Universit\u00e0 di Kazan inizi\u00f2 la sua carriera come traduttore a San Pietroburgo e qualche anno dopo si rec\u00f2 a Mosca. Come scrittore inizi\u00f2 la sua attivit\u00e0 pi\u00f9 tardi quando era diventato quasi cieco. Divent\u00f2 amico di Gogol' (con cui scrisse \"Storia della mia amicizia con Gogol\"' tra il 1830 e il 1840 e che fu pubblicata nel 1890).\nLa critica si accorse dei suoi scritti quando inizi\u00f2 a raccontare della vita patriarcale dei ricchi proprietari terrieri, elevandolo ad uno dei massimi scrittori del tempo, nelle sue opere si ritrova spesso la propria infanzia anche se i nomi utilizzati sono frutto di fantasia.\nSi spos\u00f2 nel 1816 con Olga Zapl\u00e1tina da cui ebbe due figli, Konstantin Sergeevi\u010d e Ivan Sergeevi\u010d Aksakov."}
{"id": "2614139", "revid": "21880", "url": "https://it.wikipedia.org/wiki?curid=2614139", "title": "Heritiera littoralis", "text": "Heritiera littoralis \u00e8 una pianta della famiglia Malvaceae, diffusa nelle foreste costiere dell'oceano Indiano e del Pacifico centro-occidentale, dall'Africa alla Melanesia.\nDistribuzione e habitat.\nLa specie popola le mangrovie dell'Africa orientale (Kenya, Madagascar, Mozambico, Tanzania), dell'Asia sud-orientale (Brunei, Cina meridionale, Taiwan, India, Indonesia, Giappone, Malaysia, Filippine, Singapore, Sri Lanka, Thailandia, Vietnam, Cambogia) e dell'Australasia (Australia settentrionale e orientale, Micronesia, Figi, Guam, Nuova Caledonia, Palau, Papua Nuova Guinea, Isole Salomone, Tonga, Vanuatu)."}
{"id": "2614140", "revid": "124531734", "url": "https://it.wikipedia.org/wiki?curid=2614140", "title": "Fossa del Giappone", "text": "La fossa del Giappone \u00e8 una fossa oceanica, parte della cintura di fuoco, situata nell'oceano Pacifico settentrionale che raggiunge i 8.513 metri di profondit\u00e0. "}
{"id": "2614143", "revid": "287204", "url": "https://it.wikipedia.org/wiki?curid=2614143", "title": "VdB 16", "text": "vdB 16 \u00e8 una piccola nebulosa diffusa, visibile nella costellazione dell'Ariete.\nSi pu\u00f2 individuare partendo dalla stella 41 Arietis, una stella bianco-azzurra di sequenza principale di magnitudine 3,6, e spostandosi di circa 3,5\u00b0 in direzione ENE fino a raggiungere una stella arancione di magnitudine 4,5 che nelle mappe non riporta n\u00e9 una lettera greca n\u00e9 un numero, ma solo la sigla HD 20644; da qui si prosegue nella stessa direzione per circa un grado, fino a raggiungere la nebulosa. vdB\u00a016 \u00e8 ben visibile con un telescopio a forti ingrandimenti ed eventualmente con opportuni filtri; si presenta di colore azzurro e mostra al suo interno una stella di nona magnitudine di classe spettrale F che la illumina, HIP 16170.\nLa regione nebulosa illuminata dalla stella fa parte di un grande complesso nebuloso noto come Nube di Perseo, di cui costituisce l'estremit\u00e0 pi\u00f9 remota e alla latitudine galattica pi\u00f9 elevata; circa un grado a nord \u00e8 ben evidente una grande nebulosa oscura, catalogata come B\u00a0204 (o LDN\u00a01455), a cui \u00e8 connessa un'altra nube (B\u00a0202 o LDN\u00a01451), che mostra a nord una piccola chiazza illuminata, catalogata come vdB 13. Nell'intera regione sono attivi dei fenomeni di formazione stellare, testimoniati dalla presenza di oggetti stellari giovani; la distanza del sistema \u00e8 stimata sui 980 anni luce dal sistema solare."}
{"id": "2614145", "revid": "228587", "url": "https://it.wikipedia.org/wiki?curid=2614145", "title": "Martino da Udine", "text": ""}
{"id": "2614146", "revid": "287204", "url": "https://it.wikipedia.org/wiki?curid=2614146", "title": "Aleksandr Ivanovi\u010d Kuprin", "text": "Biografia.\nFiglio di Liubov' Alekseevna Kuprina, una principessa tatara e di Ivan Ivanovich Kuprin, inizialmente seguiva la carriera militare per poi abbandonarla nel 1894.\nIl suo primo lavoro di successo fu il racconto \"Moloch\" (1896), che ebbe risalto fra la critica. Le sue prime opere, come anche \"Il duello\" del 1905, narrano della vita militare dove giovani ufficiali diventano vittime dei superiori o della realt\u00e0 che li circonda. Per tali temi la critica interpret\u00f2 \"Il duello\" come \"una dura arringa antimilitaristica\". \nNei suoi scritti prendeva spunto da Rudyard Kipling e Jack London. \nFu legato da profonda amicizia col clown italiano Giacomo Cireni \"Giacomino\". Ampio carteggio fra loro, le lettere di Kuprin a Giacomino fanno parte della Collezione Cireni. A Parigi Kuprin in un'intervista a un giornalista italiano dichiar\u00f2 \"Ho avuto un solo vero amico, il clown Giacomino, quando tornate in Italia salutatemelo\".\nIn seguito alla rivoluzione decise di emigrare in Francia, a Parigi soprattutto per curare la salute della figlia Xenia malata di tubercolosi. Vi rimase sino alla primavera del 1937, quando le sue condizioni di salute si erano fatte preoccupanti, per poi morire poco dopo nella sua patria."}
{"id": "2614152", "revid": "281901", "url": "https://it.wikipedia.org/wiki?curid=2614152", "title": "Muso lucente", "text": ""}
{"id": "2614153", "revid": "281901", "url": "https://it.wikipedia.org/wiki?curid=2614153", "title": "Aethoprora metoplocampa", "text": ""}
{"id": "2614157", "revid": "767487", "url": "https://it.wikipedia.org/wiki?curid=2614157", "title": "Igor' \u010cislenko", "text": "Carriera.\nHa giocato gran parte della sua carriera nella Dinamo Mosca, con la quale ha vinto due campionati sovietici ed una Coppa dell'Unione Sovietica.\nHa preso parte con la Nazionale sovietica ai mondiali del 1962 e del 1966, oltre che agli europei del 1964 (secondo posto) e del 1968. Con l'URSS ha giocato 53 partite e segnato 20 gol."}
{"id": "2614158", "revid": "287204", "url": "https://it.wikipedia.org/wiki?curid=2614158", "title": "Badawada", "text": " \nBadawada \u00e8 una suddivisione dell'India, classificata come \"nagar panchayat\", di 7.654 abitanti, situata nel distretto di Ratlam, nello stato federato del Madhya Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 23\u00b0 34' 53 N e 75\u00b0 15' 35 E.\nSociet\u00e0.\nEvoluzione demografica.\nAl censimento del 2001 la popolazione di Badawada assommava a 7.654 persone, delle quali 3.883 maschi e 3.771 femmine. I bambini di et\u00e0 inferiore o uguale ai sei anni assommavano a 1.355, dei quali 700 maschi e 655 femmine. Infine, coloro che erano in grado di saper almeno leggere e scrivere erano 4.164, dei quali 2.583 maschi e 1.581 femmine."}
{"id": "2614160", "revid": "287204", "url": "https://it.wikipedia.org/wiki?curid=2614160", "title": "Dead Man Walking (film)", "text": ""}
{"id": "2614161", "revid": "287204", "url": "https://it.wikipedia.org/wiki?curid=2614161", "title": "Seattle SuperSonics 1970-1971", "text": "La stagione 1970-71 dei Seattle SuperSonics fu la 4\u00aa nella NBA per la franchigia.\nI Seattle SuperSonics arrivarono quarti nella \"Pacific Division\" della \"Western Conference\" con un record di 38-44, non qualificandosi per i play-off."}
{"id": "2614169", "revid": "1342360", "url": "https://it.wikipedia.org/wiki?curid=2614169", "title": "Parkstad Limburg Stadion", "text": "Il Parkstad Limburg Stadion \u00e8 uno stadio di calcio (utilizzato anche per concerti, festival e conferenze) situato nei Paesi Bassi, nel comune di Kerkrade, la cui costruzione \u00e8 stata in parte finanziata dai comuni di Kerkrade e Heerlen. La sua costruzione \u00e8 stata terminata nel 2000 ed ha una capacit\u00e0 di 19500 posti a sedere. Lo stadio \u00e8 situato nel Parkstad Limburg, ed \u00e8 noto soprattutto per essere, a partire dal 2000-2001, lo stadio di casa del Roda JC, che fino ad allora aveva giocato le sue partite al Municipale Sportpark Kaalheide.\nLa prima partita ufficiale nel Parkstad Limburg Stadium \u00e8 stato il match di campionato tra Roda JC e , counclusosi con un 2-2. Nel 2005 lo stadio ospit\u00f2 una semifinale degli Europei di calcio Under 21.\nNome.\nIl Parkstad Limburg Stadion deve il suo nome alla regione dove \u00e8 stato costruito: il Parkstad Limburg.\nProgetti.\nDurante la stagione 1993/1994 fu proposto per la prima volta il progetto per la realizzazione di un nuovo stadio di calcio per il Roda JC: questo sogno era per\u00f2 difficile da realizzare, e la societ\u00e0 si rese conto che la realizzazione del progetto sarebbe andata incontro a molti anni di lavoro. Il Roda JC inizialmente pens\u00f2 di costruire un nuovo stadio entro l'inizio della stagione 1996/1997, ma dopo i disaccordi tra Kerkrade e Heerlen sulla localizzazione dello stadio (Heerlen voleva lo stadio entro i suoi confini comunali), la squadra dovette continuare a giocare le sue partite al Municipale Sportpark Kaalheide, che per\u00f2 non soddisfaceva pi\u00f9 gli standard moderni.\nI progetti del Roda JC prevedevano inizialmente uno stadio con 14000 posti a sedere coperti e diverse centinaia di piazzole, ma non and\u00f2 cos\u00ec perch\u00e9 il comune di Heerlen voleva costruire il nuovo stadio nel territorio su cui voleva edificare anche nuovi palazzi, in modo tale da non realizzare il progetto del Roda JC.\nCostruzione.\nNel 1998 il Roda JC ottenne finalmente dei segnali positivi. Grazie ai capitali forniti dall'industriale Locht si pens\u00f2 che i lavori potessero partire e si previde che i lavori di costruzione dello stadio si sarebbero conclusi durante l'anno, ma, ancora una volta, tutto ritard\u00f2. Dopo il voto del 1999, il Roda JC nel giugno 1999 (sei anni dopo l'inizio dei primi progetti) pu\u00f2 finalmente iniziare il suo lungo atteso sogno.\nI primi pilastri furono montati nel settembre del 1999. Il nuovo stadio da allora \u00e8 stato sostenuto da 852 piloni. Un mese pi\u00f9 tardi il Roda JC pot\u00e9 finalmente tirare un sospiro di sollievo quando furono montati tutti i pilastri per la costruzione dello stadio. La lega, pertanto, stabil\u00ec che, a partire dalla stagione 2000/01, il Roda JC poteva disputare le partite in casa nel nuovo stadio.\nEra gi\u00e0 noto che lo stadio avrebbe dovuto avere 20.000 posti. Il nome dello stadio fu annunciato nel febbraio 2000: il Parkstad Limburg Stadion. Roda JC coron\u00f2 il suo scopo il 15 agosto 2000 con l'inaugurazione del nuovo stadio.\nI primi match.\nIl Parkstad Limburg Stadion fu inaugurato con un incontro amichevole con il . Dopo l'iniziale vantaggio degli spagnoli giunse il pareggio di Samir Ouindi, che fu cos\u00ec il primo giocatore del Roda a segnare nel nuovo stadio. La partita termin\u00f2 2-2.\nIl 9 settembre 2000, il Roda JC ospit\u00f2 nel suo nuovo stadio l' per la prima giornata di campionato. I \"Tukkers\" passarono in vantaggio con Yannis Anastasiou, autore del primo gol segnato nel Parkstad Limburg Stadion durante una partita ufficiale. Anche questa partita fin\u00ec con un 2-2. Cinque giorni pi\u00f9 tardi, il Parkstad Limburg Stadion ospit\u00f2 per la prima volta una competizione internazionale. Nella Coppa Intertoto, contro l'Inter Bratislava, il Roda JC fu sconfitto per 0-2.\nPer tre settimane il Roda JC non vinse un match, finch\u00e9 riusc\u00ec a battere l' per 4-2.\nLa prima sconfitta in campionato del Roda JC al Parkstad Limburg Stadion si ebbe nell'ottobre 2000, quando l'RKC batt\u00e9 gli uomini di Sef Vergoossen per 0-1.\nEventi.\nIl Parkstad Limburg Stadion \u00e8 uno stadio molto all'avanguardia per il calcio europeo. Nella stagione 2001/2002 \u00e8 stato l' a fare di tutto per passare ai quarti di finale della Coppa Uefa contro il Roda. Il Roda JC ha perso nel Parkstad Limburg Stadium 0-1, ma ha vinto a Milano al ritorno per 0-1. L'AC Milan ai rigori pass\u00f2. Anche il Valencia affront\u00f2 il Roda nell'Intertoto nello Stadio Parkstad Limburg. Roda e Valencia rimasero in equilibrio: 0-0. Durante un'amichevole nella stagione 2002/2003, il e il Roda si batterono a lungo con il risultato finale di 3-3.\nEdifici.\nIl Parkstad Limburg Stadion ha servizi per il pubblico in ogni tribuna. La Nord-Tribune comprende anche le sale riunioni, gli spogliatoi del FANSHOP e del Roda JC. La East Stand \u00e8 una tribuna, con all'interno un supermercato. La Tribuna occidentale comprende una palestra. Nella South Stand vi \u00e8 un hotel costruito nell'agosto 2008. In tal modo, otto anni dopo la costruzione dello stadio, il Park Limburg viene considerato uno dei simboli dell'architettura limburghese.\nVendita biglietti.\nIl Parkstad Limburg Stadium fece il tutto esaurito per quattro volte: contro l' nella stagione 2000/01, durante la partita contro l', la partita contro la e il derby contro il VVV-Venlo nella stagione 2007/2008.\nStatistiche.\nStatistiche non ufficiali:\nStatistiche ufficiali:\nSpettatori:"}
{"id": "2614171", "revid": "767487", "url": "https://it.wikipedia.org/wiki?curid=2614171", "title": "Fredrik Nordstr\u00f6m", "text": "Biografia.\nFondatore dello Studio Fredman, un noto studio di registrazione svedese, negli anni novanta Nordstr\u00f6m divenne uno dei principali produttori musicali del genere heavy metal, producendo svariati album per gruppi come gli At the Gates, gli Arch Enemy, i Nightrage, i Dark Tranquillity, gli In Flames, i Soilwork e gli Opeth.\nNel 1999 decise di formare una band per produrre la propria musica e fond\u00f2 cos\u00ec i Dream Evil, che nel corso degli anni hanno pubblicato cinque album e due EP."}
{"id": "2614178", "revid": "287204", "url": "https://it.wikipedia.org/wiki?curid=2614178", "title": "Indiana Pacers 2005-2006", "text": "La stagione 2005-06 degli Indiana Pacers fu la 30\u00aa nella NBA per la franchigia.\nGli Indiana Pacers arrivarono terzi nella \"Central Division\" della \"Eastern Conference\" con un record di 41-41. Nei play-off persero al primo turno con i New Jersey Nets (4-2)."}
{"id": "2614179", "revid": "373458", "url": "https://it.wikipedia.org/wiki?curid=2614179", "title": "Governo centralizzato", "text": ""}
{"id": "2614180", "revid": "1874410", "url": "https://it.wikipedia.org/wiki?curid=2614180", "title": "Membri della Congregazione della missione", "text": "Alcuni componenti della congregazione"}
{"id": "2614183", "revid": "287204", "url": "https://it.wikipedia.org/wiki?curid=2614183", "title": "Philadelphia 76ers 1970-1971", "text": "La stagione 1970-71 dei Philadelphia 76ers fu la 22\u00aa nella NBA per la franchigia.\nI Philadelphia 76ers arrivarono secondi nella \"Atlantic Division\" della \"Eastern Conference\" con un record di 47-35. Nei play-off persero la semifinale di conference con i Baltimore Bullets (4-3)."}
{"id": "2614191", "revid": "287204", "url": "https://it.wikipedia.org/wiki?curid=2614191", "title": "VdB 13", "text": "vdB 13 \u00e8 una piccola nebulosa diffusa, visibile nella costellazione dell'Ariete.\nSi pu\u00f2 individuare partendo dalla stella 41 Arietis, una stella bianco-azzurra di sequenza principale di magnitudine 3,6, e spostandosi di circa 3,5\u00b0 in direzione ENE fino a raggiungere una stella arancione di magnitudine 4,5 che nelle mappe non riporta n\u00e9 una lettera greca n\u00e9 un numero, ma solo la sigla HD 20644; da qui si prosegue verso nordest per poco pi\u00f9 di due gradi, fino a raggiungere la nebulosa. vdB\u00a013 pu\u00f2 essere vista con un telescopio a forti ingrandimenti ed eventualmente con opportuni filtri, anche se nelle fotografie a lunga posa rivela dettagli maggiori; si presenta di colore marcatamente azzurro a causa della riflessione della luce proveniente da HIP 15984, una stella azzurra di classe spettrale B8.\nLa regione nebulosa illuminata dalla stella fa parte di un grande complesso nebuloso noto come Nube di Perseo, di cui costituisce l'estremit\u00e0 pi\u00f9 remota e alla latitudine galattica pi\u00f9 elevata; pochi primi a SSW della stella centrale \u00e8 presente una seconda chiazza luminosa, posta sul bordo di una nebulosa oscura molto densa, nota come B\u00a0203. Circa un grado a sud \u00e8 ben evidente una grande nebulosa oscura, catalogata come B\u00a0202 (o LDN\u00a01451), a cui \u00e8 connessa un'altra nube (B\u00a0204 o LDN\u00a01455), la cui parte meridionale \u00e8 illuminata da una stella bianco-gialla e viene catalogata come vdB 16. Nell'intera regione sono attivi dei fenomeni di formazione stellare, testimoniati dalla presenza di oggetti stellari giovani; la distanza del sistema \u00e8 stimata sui 980 anni luce dal sistema solare."}
{"id": "2614192", "revid": "1776051", "url": "https://it.wikipedia.org/wiki?curid=2614192", "title": "Utopia (Within Temptation)", "text": "Utopia \u00e8 il primo singolo estratto dall'album dal vivo \"An Acoustic Night at the Theatre\" del gruppo musicale symphonic metal olandese Within Temptation."}
{"id": "2614193", "revid": "1677399", "url": "https://it.wikipedia.org/wiki?curid=2614193", "title": "Internazionali d'Italia 1971", "text": "Gli Internazionali d'Italia 1971 sono stati un torneo di tennis giocato sulla terra rossa. \u00c8 stata la 28\u00aa edizione degli Internazionali d'Italia, che fa parte del World Championship Tennis 1971 e dei Tornei di tennis femminili indipendenti nel 1971. Sia il torneo maschile sia quello femminile si sono giocati al Foro Italico di Roma.\nCampioni.\nSingolare maschile.\n Rod Laver ha battuto in finale Jan Kode\u0161 7\u20135, 6\u20133, 6\u20133\nSingolare femminile.\n Virginia Wade ha battuto in finale Helga Niessen Masthoff 6\u20134, 6\u20134\nDoppio maschile.\n John Newcombe / Tony Roche hanno battuto in finale Andr\u00e9s Gimeno / Roger Taylor 6\u20134, 6\u20134\nDoppio femminile.\n Helga Masthoff / Virginia Wade hanno battuto in finale Lesley Turner / Helen Gourlay 5-7, 6-2, 6-2"}
{"id": "2614202", "revid": "287204", "url": "https://it.wikipedia.org/wiki?curid=2614202", "title": "Atlanta Hawks 2003-2004", "text": "La stagione 2003-04 degli Atlanta Hawks fu la 55\u00aa nella NBA per la franchigia.\nGli Atlanta Hawks arrivarono settimi nella \"Central Division\" della \"Eastern Conference\" con un record di 28-54, non qualificandosi per i play-off."}
{"id": "2614203", "revid": "587852", "url": "https://it.wikipedia.org/wiki?curid=2614203", "title": "Lotus 109", "text": "La Lotus 109 \u00e8 una monoposto di Formula 1 utilizzata dal Team Lotus in gran parte del stagione 1994.\nFu l'ultima vettura di Formula 1 della Lotus prima del rientro del marchio nella massima serie nel 2010 con il team Lotus Racing (poi Caterham F1) e successivamente dal 2012 con il Lotus F1 team (ex Renault F1).\nContesto e sviluppo.\nProgettata da Chris Murphy, era un'evoluzione della Lotus 107. La vettura presentava fiancate squadrate, passo pi\u00f9 corto e baricentro pi\u00f9 basso rispetto alla precedente. La 109 era equipaggiata con il motore Mugen-Honda V10, alleggerito e con un regime di rotazione pi\u00f9 elevato rispetto alla specifica di inizio stagione.\nCarriera agonistica.\nLa 109 debutt\u00f2 al Gran Premio di Spagna con la coppia di piloti formata da Johnny Herbert e Alessandro Zanardi, poi sostituiti nel corso della stagione da Philippe Adams, Mika Salo ed \u00c9ric Bernard. Ci furono degli sprazzi di competitivit\u00e0 con Herbert in Belgio e a Monza, ma la mancanza di fondi limit\u00f2 lo sviluppo della vettura. A fine anno il team and\u00f2 in bancarotta, con un debito stimato in 23 miliardi di lire, e si ritir\u00f2 dalle competizioni."}
{"id": "2614205", "revid": "287204", "url": "https://it.wikipedia.org/wiki?curid=2614205", "title": "Utah Jazz 1982-1983", "text": "La stagione 1982-83 degli Utah Jazz fu la 9\u00aa nella NBA per la franchigia.\nGli Utah Jazz arrivarono quinti nella \"Midwest Division\" della \"Western Conference\" con un record di 30-52, non qualificandosi per i play-off."}
{"id": "2614210", "revid": "114591490", "url": "https://it.wikipedia.org/wiki?curid=2614210", "title": "Dominique Manotti", "text": "Biografia.\nNata col nome di Marie-No\u00eblle Thibault il 23 dicembre 1942, ha sempre vissuto a Parigi.\nSpecialista di storia economica moderna e contemporanea, ha insegnato questa disciplina al liceo e all'.\nMilitante politica fin dall'adolescenza, nel periodo della guerra d'Algeria, nel corso degli anni sessanta e settanta ha militato in movimenti e sindacati marxisti e rivoluzionari.\nSi \u00e8 dedicata alla scrittura tardivamente, a cinquant'anni, non tanto per vocazione, quanto per disillusione.\nHa trasposto la sua esperienza professionale di storica, il suo metodo di pensiero e lavoro e la sua passione politica in romanzi polizieschi noir, nei quali ha raccontato la fine delle speranze di trasformazione della societ\u00e0 coltivate dalla sua generazione, dedicandosi in particolare agli anni ottanta e ai primi anni novanta, l'epoca del presidente Fran\u00e7ois Mitterrand."}
{"id": "2614211", "revid": "287204", "url": "https://it.wikipedia.org/wiki?curid=2614211", "title": "Minnesota Timberwolves 2007-2008", "text": "La stagione 2007-08 dei Minnesota Timberwolves fu la 19\u00aa nella NBA per la franchigia.\nI Minnesota Timberwolves arrivarono quarti nella \"Northwest Division\" della \"Western Conference\" con un record di 22-60, non qualificandosi per i play-off."}
{"id": "2614212", "revid": "27393221", "url": "https://it.wikipedia.org/wiki?curid=2614212", "title": "Fabre d'Eglandine", "text": ""}
{"id": "2614213", "revid": "287204", "url": "https://it.wikipedia.org/wiki?curid=2614213", "title": "Portland Trail Blazers 1971-1972", "text": "La stagione 1971-72 dei Portland Trail Blazers fu la 2\u00aa nella NBA per la franchigia.\nI Portland Trail Blazers arrivarono quinti nella \"Pacific Division\" della \"Western Conference\" con un record di 18-64, non qualificandosi per i play-off."}
{"id": "2614214", "revid": "71433", "url": "https://it.wikipedia.org/wiki?curid=2614214", "title": "Nel Regno delle Fiabe", "text": ""}
{"id": "2614216", "revid": "36426", "url": "https://it.wikipedia.org/wiki?curid=2614216", "title": "Maestro di San Francesco", "text": "Caratteristiche.\nCon la denominazione di Maestro di San Francesco si individua un artista attivo in Umbria tra il 1260 e il 1280, autore di alcuni dipinti caratterizzati da modi vivacemente espressivi e talvolta venati di accentuato patetismo. Il nome gli deriva da una tavola con un \"San Francesco e due angeli\" oggi conservata nel Museo di Santa Maria degli Angeli ad Assisi.\nFu il primo pittore ingaggiato nella basilica di San Francesco, dove realizz\u00f2 intorno al 1255-1260 nella navata della Basilica inferiore due cicli di affreschi con \"Storie della vita di san Francesco\" e \"Storie della Passione di Cristo\", purtroppo ampiamente danneggiate dall'apertura delle cappelle laterali.\nPer la Basilica superiore disegn\u00f2 i cartoni delle vetrate (1270 circa).\nStilisticamente mostra la derivazione dai modi di Giunta Pisano, probabile suo maestro, dal quale riprese la finezza compositiva, esasperata per\u00f2 da accentuazione espressive che sono state definite addirittura \"teatrali\". Riferimenti classici vennero filtrati dall'arte bizantina, in particolare dalla sua evoluzione pi\u00f9 moderna per l'epoca, il neoellenismo. Fu tra i maestri che influenzarono lo stile di Cimabue."}
{"id": "2614217", "revid": "27393306", "url": "https://it.wikipedia.org/wiki?curid=2614217", "title": "Scontri di Trieste", "text": ""}
{"id": "2614223", "revid": "287204", "url": "https://it.wikipedia.org/wiki?curid=2614223", "title": "Miami Heat 1991-1992", "text": "La stagione 1991-92 dei Miami Heat fu la 4\u00aa nella NBA per la franchigia.\nI Miami Heat arrivarono quarti nella \"Atlantic Division\" della \"Eastern Conference\" con un record di 38-44. Nei play-off persero al primo turno con i Chicago Bulls (3-0)."}
{"id": "2614227", "revid": "287204", "url": "https://it.wikipedia.org/wiki?curid=2614227", "title": "Charlotte Hornets 1990-1991", "text": "La stagione 1990-91 dei Charlotte Hornets fu la 3\u00aa nella NBA per la franchigia.\nI Charlotte Hornets arrivarono settimi nella \"Central Division\" della \"Eastern Conference\" con un record di 26-56, non qualificandosi per i play-off."}
{"id": "2614228", "revid": "113757", "url": "https://it.wikipedia.org/wiki?curid=2614228", "title": "100% Brumotti", "text": ""}
{"id": "2614229", "revid": "339392", "url": "https://it.wikipedia.org/wiki?curid=2614229", "title": "Polemik\u00f3 Naftik\u00f3", "text": ""}
{"id": "2614233", "revid": "226458", "url": "https://it.wikipedia.org/wiki?curid=2614233", "title": "Stato ambientale dei corsi d'acqua", "text": "Lo stato ambientale dei corsi d'acqua (SACA) \u00e8 un indicatore che sintetizza i dati relativi all'inquinamento chimico-fisico e alle alterazioni dell'ecosistema dei corsi d'acqua.\nViene determinato incrociando lo stato ecologico dei corsi d'acqua (o SECA, un indice dello stato ecologico degli ecosistemi acquatici) con il loro stato chimico, il quale esprime invece l'eventuale presenza nelle acque di sostanze chimiche pericolose, persistenti e/o bioaccumulabili.\nLa classificazione dei corsi d'acqua in base al SACA \u00e8 prevista dalla tabella 9 dell'allegato 1 al D.lgs. numero 152/1999.\nI possibili valori che pu\u00f2 assumere il SACA e i loro significati, anch'essi elencati nell'allegato 1 al D.lgs. 152/1999, sono i seguenti:"}
{"id": "2614235", "revid": "599013", "url": "https://it.wikipedia.org/wiki?curid=2614235", "title": "Rog\u00e9rio Fid\u00e9lis R\u00e9gis", "text": "Caratteristiche tecniche.\nGioca come difensore laterale.\nCarriera.\nClub.\nDebutt\u00f2 nell'Uni\u00e3o S\u00e3o Jo\u00e3o nel Campeonato Brasileiro S\u00e9rie A 1995 con sedici presenze ed una rete segnata; dal club di Araras pass\u00f2 poi al Palmeiras, dove si stabil\u00ec come titolare; dopo stagioni positive, tra cui spicca la vittoria della Coppa Libertadores 1999, nel 2000 si trasfer\u00ec ai rivali del Paulista, con cui aument\u00f2 la sua media realizzativa, arrivando a segnare otto reti nel Campeonato Brasileiro S\u00e9rie A 2003; una volta abbandonata la sponda \"corinthiana\" and\u00f2 in Europa, passando ai portoghesi dello Sporting di Lisbona. Tornato in Brasile, si trasfer\u00ec dallo stato di San Paolo, in cui aveva sempre giocato, a quello di Rio de Janeiro andando a giocare per il Fluminense. Dopo aver disputato il campionato 2006, si \u00e8 trasferito in S\u00e9rie B al Santo Andr\u00e9; dopo l'esperienza al S\u00e3o Caetano \u00e8 rimasto svincolato.\nNazionale.\nHa giocato tre partite con il tra il 1998 e il 1999."}
{"id": "2614236", "revid": "643494", "url": "https://it.wikipedia.org/wiki?curid=2614236", "title": "Chicago Packers 1961-1962", "text": "La stagione 1961-62 dei Chicago Packers fu la 1\u00aa nella NBA per la franchigia.\nI Chicago Packers arrivarono quinti nella \"Western Division\" con un record di 18-62, non qualificandosi per i play-off."}
{"id": "2614240", "revid": "1305772", "url": "https://it.wikipedia.org/wiki?curid=2614240", "title": "Stato ecologico dei corsi d'acqua", "text": "Lo stato ecologico dei corsi d'acqua (SECA) \u00e8 un indicatore sintetico delle alterazioni in atto sugli ecosistemi dei corsi d'acqua.\nViene determinato incrociando, secondo la metodologia prescritta dall'allegato 1 al d.lgs. n.152/99, i valori di LIM (Livello di inquinamento da macrodescrittori), un indice che stima il grado di inquinamento causato da fattori chimici e microbiologici) con quelli di IBE (indice biotico esteso, un indice delle alterazioni nella composizione della comunit\u00e0 di macroinvertebrati del corso d'acqua).\nIl SECA \u00e8 rappresentato in 5 classi, alle quali per convenzione sono associati 5 diversi codici colore:\nLa determinazione del SECA di un corso d'acqua \u00e8 necessaria per consentirne la classificazione in base al SACA, come previsto dal d.lgs. numero 152/1999."}
{"id": "2614244", "revid": "287204", "url": "https://it.wikipedia.org/wiki?curid=2614244", "title": "Internazionali d'Italia 1970", "text": "Gli Internazionali d'Italia 1970 sono stati un torneo di tennis giocato sulla terra rossa. \u00c8 stata la 27\u00aa edizione degli Internazionali d'Italia, che fa parte del Pepsi-Cola Grand Prix 1970. Sia che il torneo maschile che quello femminile si sono giocati al Foro Italico di Roma in Italia dal 10 al 27 aprile 1970.\nCampioni.\nSingolare maschile.\n Ilie N\u0103stase ha battuto in finale Jan Kode\u0161 6\u20133, 1\u20136, 6\u20133, 8\u20136\nSingolare femminile.\n Billie Jean King ha battuto in finale Julie Heldman 6\u20131, 6\u20133\nDoppio maschile.\n Ilie N\u0103stase / Ion \u021airiac hanno battuto in finale William Bowrey / Owen Davidson 0\u20136, 10\u20138, 6\u20133, 6\u20138, 6\u20131\nDoppio femminile.\n Rosemary Casals / Billie Jean King hanno battuto in finale Fran\u00e7oise D\u00fcrr / Virginia Wade 6-2, 3-6, 9-7"}
{"id": "2614249", "revid": "363629", "url": "https://it.wikipedia.org/wiki?curid=2614249", "title": "Alpharetrovirus", "text": "Gli Alpharetrovirus sono un genere della famiglia dei retroviridae.\nInfettano principalmente gli uccelli, selvatici e non, causando sarcomi, tumori, e anemia."}
{"id": "2614251", "revid": "729019", "url": "https://it.wikipedia.org/wiki?curid=2614251", "title": "Strada statale 89 Garganica", "text": "La strada statale 89 Garganica \u00e8 una strada che percorre il periplo del promontorio del Gargano, da San Severo a Foggia.\nPercorso.\nParte da San Severo con un tracciato che si presenta a una sola corsia per senso di marcia e dopo circa 10\u00a0km entra ad Apricena, fungendo quasi da tangenziale. Superata quest'ultima, la strada va verso il territorio di Sannicandro Garganico. Dopo pochi km, la statale comincia a prendere quota e supera la ferrovia con 2 passaggi a livello. Incontra la provinciale per San Marco in Lamis ed entra nel comune di Sannicandro Garganico. Poi segue lo stesso tracciato della ferrovia e dopo alcuni km affianca la superstrada del Gargano, dove si pu\u00f2 collegare con il bivio per Capoiale e il Lago di Varano. Dopo altri 15\u00a0km entra a Cagnano Varano, segue ancora lo stesso tracciato della ferrovia e passa nei pressi del Lago di Varano. Da qui la strada impiegher\u00e0 circa 20\u00a0km per raggiungere Rodi Garganico e diventa una litoranea per collegare Rodi con la rinomata localit\u00e0 balneare San Menaio, frazione di Vico del Gargano in soli 5\u00a0km. Da qui partono altri collegamenti come la SP 144 per arrivare alla superstrada, a Monte Sant'Angelo e a Vico del Gargano. Passa per Peschici e Vieste lasciando a tratti la tratta costiera e dopo Vieste va verso l'interno e arriva addirittura a quote prossime ai 700\u00a0m s.l.m. per poi riscendere sulla costa da Mattinata. Da qui si pu\u00f2 nuovamente raggiungere Monte Sant'Angelo e la strada entra a Manfredonia.\nDa qui, si avranno 2 corsie per carreggiata e la statale assumer\u00e0 caratteristiche di superstrada a 4 corsie complessive in questi ultimi 40\u00a0km passando per l'aeroporto militare di Amendola finendo il suo percorso entrando a Foggia.\nTracciato\nStrada statale 89 Dir. A.\nQuesta breve diramazione \u00e8 stata ceduta alla Regione Puglia con decreto legislativo n. 112 del 1998."}
{"id": "2614252", "revid": "919135", "url": "https://it.wikipedia.org/wiki?curid=2614252", "title": "Teoria degli insiemi di Von Neumann-Bernays-G\u00f6del", "text": "Nello studio dei fondamenti della matematica, la teoria degli insiemi di Von Neumann-Bernays-G\u00f6del (NBG) \u00e8 una teoria assiomatica degli insiemi che costituisce un'estensione conservativa della canonica teoria assiomatica degli insiemi di Zermelo-Fraenkel con l'assioma della scelta (ZFC). Una formula nel linguaggio di ZFC \u00e8 dimostrabile in NBG se e solo se \u00e8 dimostrabile in ZFC. L'ontologia di NBG include le classi proprie, oggetti che possono avere elementi ma che non possono essere elementi a loro volta. Il principio di comprensione di NBG \u00e8 predicativo; le variabili quantificate nella formula possono spaziare solo all'interno di insiemi. Permettere la comprensione impredicativa trasforma NBG nella teoria degli insiemi di Morse-Kelley (MK). NBG, a differenza di ZFC e di MK, pu\u00f2 essere finitamente assiomatizzata.\nOntologia.\nL'aspetto distintivo di NBG \u00e8 la distinzione tra classe propria e insieme. Siano \"a\" e \"s\" due individui. Allora la formula atomica formula_1 \u00e8 definita se \"a\" \u00e8 un insieme ed \"s\" \u00e8 una classe. In altre parole, formula_1 \u00e8 definita a meno che \"a\" sia una classe propria. Una classe propria \u00e8 molto grande; NBG ammette anche \"la classe di tutti gli insiemi\", la classe universale chiamata \"V\". Tale precisione nello stabilire che a sinistra del simbolo formula_3 ci sia un insieme e a destra una classe fa s\u00ec che non sia ammesso definire, ad esempio, l'\"insieme di tutti gli insiemi\" o la \"classe di tutte le classi\".\nSecondo lo schema di assiomi della Comprensione delle Classi di NBG, tutti gli oggetti che soddisfano una data formula nella teoria del primo ordine di NBG formano una classe; se la classe non fosse un insieme in ZFC, allora sarebbe una classe propria di NBG.\nLo sviluppo delle classi rispecchia lo sviluppo della teoria ingenua degli insiemi. Il principio di astrazione \u00e8 dato, e quindi le classi possono essere formate da tutti gli individui che soddisfano una qualunque formula della teoria del primo ordine le cui formule atomiche coinvolgono tutte o la relazione di appartenenza o predicati definibili a partire dalla relazione di appartenenza. Uguaglianza, associazione, sottoclasse, e via dicendo, sono tutte definibili e quindi non hanno bisogno di essere assiomatizzate \u2014 la loro definizione denota una particolare astrazione di una formula.\nGli insiemi sono sviluppati in maniera molto simile a ZF. Si indichi con \"Rp\"(\"A,a\") \"l'insieme \"a\" rappresenta la classe \"A\",\" allora \"Rp\" denota una relazione binaria definita come segue:\nChe significa, \"a\" \"rappresenta\" \"A\" se ogni elemento di \"a\" \u00e8 un elemento di \"A\", e viceversa. Le classi che non hanno rappresentazione, come la classe di tutti gli insiemi che non contengono s\u00e9 stessi (la classe invocata nel paradosso di Russell), sono le classi proprie.\nStoria.\nLa prima variante di NBG, ad opera di John von Neumann negli anni '20, prese funzioni, non insiemi, come primitive. In una serie di articoli pubblicati nel 1937-54, Paul Bernays modific\u00f2 la teoria di Von Neumann in modo tale da rendere gli insiemi e l'appartenenza ad un insieme le primitive. G\u00f6del (1940), mentre lavorava sull'indipendenza dell'ipotesi del continuo, semplific\u00f2 ulteriormente la teoria e scopr\u00ec che poteva essere finitamente assiomatizzata. Montague (1961) mostr\u00f2 che ZFC non pu\u00f2 essere finitamente assiomatizzata.\nAssiomatizzazione NBG.\nNBG \u00e8 qui presentata come una teoria basata su due tipi di oggetti: con lettere minuscole si denotano le variabili che spaziano sugli insiemi, e con lettere maiuscole si denotano le variabili che spaziano sulle classi. Quindi formula_5 si deve leggere come \"l'insieme \"x\" appartiene all'insieme \"y\",\" e formula_6 come \"l'insieme \"x\" appartiene alla classe \"Y\".\" Formule di uguaglianza possono avere la forma formula_7 oppure formula_8. \"a=A\" sta per formula_9 ed \u00e8 un abuso di notazione. NBG pu\u00f2 anche essere presentato come una teoria sulle classi basata su un solo tipo di oggetto, le classi, definendo gli insiemi come quelle classi che sono membri di almeno un'altra classe.\nPer prima cosa assiomatizziamo NBG usando lo schema di assiomi della Comprensione delle Classi. Si pu\u00f2 dimostrare che questo schema \u00e8 equivalente a 9 delle sue istanze finite, definite nella sezione seguente. Quindi questi 9 assiomi finiti possono sostituire la Comprensione delle Classi. Questo \u00e8 il senso preciso in cui NBG pu\u00f2 essere assiomatizzata finitamente.\nCon lo schema della Comprensione delle Classi.\nI 5 seguenti assiomi sono identici alle loro controparti ZFC:\nI rimanenti assiomi hanno iniziale maiuscola perch\u00e9 hanno principalmente a che fare con le classi piuttosto che con gli insiemi. I prossimi due assiomi differiscono dalle loro controparti ZFC solamente perch\u00e9 le variabili quantificate spaziano sulle classi, non sugli insiemi:\nGli ultimi due assiomi sono peculiari di NBG:\nSostituzione della Comprensione delle Classi con finite istanze della stessa.\nUna caratteristica interessante ma un po' misteriosa della NBG \u00e8 che il suo schema di assiomi della Comprensione delle Classi \u00e8 equivalente alla congiunzione di un numero finito delle sue istanze. Gli assiomi in questa sezione possono sostituire gli assiomi della Comprensione delle Classi della precedente sezione. L'assiomatizzazione finita presentata di seguito non somiglia necessariamente ad ogni assiomatizzazione NBG in stampa.\nSviluppiamo la nostra assiomatizzazione considerando la struttura delle formule.\nQuesto assioma, in combinazione con l'assioma dell'esistenza della sezione precedente, assicura l'esistenza di classi fin dall'inizio, e permette di avere formule con parametri di classe.\nSiano formula_17 e formula_18 Allora formula_19 e formula_20 sono sufficienti per generare tutti i connettivi logici, perch\u00e9 \u2227 e \u00ac sono un insieme di connettivi funzionalmente completo.\nCi rivolgiamo ora alla quantificazione. Per poter maneggiare variabili multiple, abbiamo bisogno di poter rappresentare relazioni. Definiamo la coppia ordinata formula_23 come formula_24 come usualmente. Si noti che due applicazioni di accoppiamento a \"a\" e \"b\" assicurano che (\"a\",\"b\") \u00e8 senza dubbio un insieme.\nQuesti assiomi permettono di aggiungere argomenti fittizi, e manipolando l'ordine degli argomenti, in relazioni di ogni ariet\u00e0. La forma peculiare dell'Associazione \u00e8 progettata per rendere possibile prendere qualunque termine in una lista di argomenti in prima posizione (con l'aiuto dell'Inversione). Rappresentiamo la lista di argomenti formula_31 come formula_32 (\u00e8 una coppia con il primo argomento come prima proiezione e la \"coda\" come la seconda proiezione). L'idea \u00e8 di applicare \"Assoc1\" finch\u00e9 l'argomento da portare in prima posizione si trova in seconda, e poi applicare \"Inv1\" o \"Inv2\" in maniera appropriata per portare l'argomento in seconda posizione nella prima, applicare allora \"Assoc2\" finch\u00e9 gli effetti dell'applicazione originale di \"Assoc1\" (che ora si trovano dietro l'argomento spostato) non sono corretti.\nSe formula_33 esiste, allora l'insieme formula_34 \u00e8 semplicemente il codominio del primo insieme, considerato come relazione. Il quantificatore universale pu\u00f2 essere definito in termini del quantificatore esistenziale e della negazione.\nL'assioma precedente pu\u00f2 riordinare gli argomenti di ogni relazione in modo da portare l'argomento desiderato in cima alla lista degli argomenti, dove pu\u00f2 essere quantificato.\nInfine, ogni formula atomica implica l'esistenza di una corrispondente relazione tra classi:\n\"Diagonale\", insieme all'aggiunta di argomenti fittizi ed alla manipolazione degli stessi, pu\u00f2 costruire una relazione affermando l'uguaglianza di due qualunque dei suoi argomenti; in tal modo le variabili ripetute possono essere gestite.\nVarianti di Mendelson.\nMendelson (1997: 230) si riferisce ai suoi assiomi B1-B7 della comprensione delle classi \"assiomi dell'esistenza delle classi.\" Quattro di questi sono identici a quelli menzionati sopra: B1 \u00e8 l'Adesione; B2, l'Intersezione; B3, il Complemento; B5, il Prodotto. B4 \u00e8 il Codominio modificato per affermare l'esistenza del dominio di \"R\" (essenzialmente tramite una quantificazione di \"y\" invece di \"x\"). Gli ultimi due assiomi sono:\nB6 e B7 permettono quello che l'Inversione e l'Associazione permettono: data una qualunque classe \"X\" di triple ordinate, esiste un'altra classe \"Y\" i cui membri sono i membri di \"X\" ognuno ordinato nello stesso modo.\nDiscussione.\nPer una discussione di alcune implicazioni ontologiche ed altre filosofiche di NBG, specialmente confrontate con ZFC e MK, vedi Appendice C di Potter (2004).\nAnche se NBG \u00e8 un'estensione conservativa di ZFC, un teorema pu\u00f2 avere una dimostrazione pi\u00f9 corta ed elegante in NBG che in ZFC (o viceversa). Per una rassegna dei risultati noti di questo tipo, vedi Pudlak (1998).\nTeoria dei modelli.\nZFC, NBG, e MK hanno modelli descrivibili in termini di \"V\", il modello interno di ZFC e l'universo di von Neumann. Ora includano gli elementi di \"V\" il cardinale inaccessibile \u03ba. Inoltre denoti Def(\"X\") i \u03940 definibili sottoinsiemi di \"X\" (vedi universo costruibile). Allora:\nTeoria delle categorie.\nL'ontologia di NBG fornisce gli strumenti per parlare di \"oggetti larghi\" senza il rischio di paradossi. In alcuni sviluppi della teoria delle categorie, per esempio, una \"categoria larga\" \u00e8 definita come una categoria i cui oggetti formino una classe propria, e la stessa cosa vale per i suoi morfismi. Una \"categoria piccola\", invece, \u00e8 una categoria i cui oggetti e morfismi sono membri di qualche insieme. Possiamo cos\u00ec parlare facilmente della \"categoria di tutti gli insiemi\" o \"categoria di tutte le categorie piccole\" senza rischiare paradossi. Queste categoria sono ovviamente categorie larghe. Non esiste una \"categoria di tutte le categorie\" dal momento che dovrebbe contenere la categoria di tutte le categorie piccole, anche se un'altra estensione ontologica pu\u00f2 permetterci di parlare formalmente di questa \"categoria\" (vedi per esempio la \"quasicategoria di tutte le categorie\" di Ad\u00e1mek et al. (1990), i cui oggetti e morfismi formano un \"conglomerato proprio\").\nPer approfondire il problema se un'ontologia che includa classi e set sia adeguata per la teoria delle categorie, vedere Muller (2001)."}
{"id": "2614254", "revid": "22475", "url": "https://it.wikipedia.org/wiki?curid=2614254", "title": "Betaretrovirus", "text": "I Betaretrovirus sono un genere della famiglia dei retroviridae.\nFanno parte dei Betaretrovirus:\nCorrelazione di Betaretrovirus con tumori umani.\nAd inizio agosto 2020 \u00e8 stato pubblicato uno studio a firma di Generoso Bevilacqua, gi\u00e0 professore dell'Universit\u00e0 di Pisa riportante la scoperta di un nuovo virus molto simile al MMTV del topo che sarebbe all'origine del tumore alla mammella nella donna : se la scoperta sar\u00e0 confermata da ulteriori studi indipendenti potrebbe aprire la strada alla creazione di un vaccino in grado di prevenire tale patologia allo stesso modo di quanto \u00e8 stato fatto per il virus HPV e il correlato carcinoma della cervice uterina."}
{"id": "2614255", "revid": "1781667", "url": "https://it.wikipedia.org/wiki?curid=2614255", "title": "S\u00fadovce", "text": "S\u00fadovce (in tedesco \"Sudowatz\", in ungherese \"Sz\u00fad\") \u00e8 un comune della Slovacchia facente parte del distretto di Krupina, nella regione di Bansk\u00e1 Bystrica.\nStoria.\nIl villaggio \u00e8 citato per la prima volta nel 1244."}
{"id": "2614256", "revid": "118615796", "url": "https://it.wikipedia.org/wiki?curid=2614256", "title": "Numeri di Stirling", "text": "In matematica, i numeri di Stirling sono delle quantit\u00e0 che si incontrano in vari campi della combinatoria. Prendono il loro nome dal matematico James Stirling.\nPrima specie.\nI numeri di Stirling di prima specie formula_1 (s minuscola) sono definiti come i coefficienti dello sviluppo polinomiale del fattoriale decrescente di \"x\" con \"n\" fattori:\nI numeri di Stirling di prima specie senza segno sono definiti invece da\ne rappresentano il numero di possibili permutazioni di \"n\" elementi in \"k\" cicli disgiunti.\nSono talvolta scritti con la notazione alternativa formula_4.\nFormula esplicita.\n\"Sorgente: Andr\u00e9 F. Labossi\u00e8re, 2006-03-27, \"A008275\" ( OEIS - The On-Line Encyclopedia of Integer Sequences )\"\nSeconda specie.\nI numeri di Stirling di seconda specie formula_16 (S maiuscola) sono definiti come il numero di possibili \"k\"-partizioni (cio\u00e8 partizioni fatte da \"k\" insiemi) di un insieme di cardinalit\u00e0 \"n.\" Valgono le relazioni:\ne\ndove \"Bn\" \u00e8 l\"'n\"-esimo numero di Bell.\nInoltre, \u00e8 possibile ricavare una formula esplicita per calcolare numeri di Stirling di seconda specie. Si pu\u00f2 infatti osservare che il numero di funzioni suriettive da un insieme di cardinalit\u00e0 \"n\" ad uno di cardinalit\u00e0 \"k\" pu\u00f2 essere individuato partizionando il dominio (di cardinalit\u00e0 \"n)\" in \"k\" blocchi e associando ad ognuno di questi blocchi uno dei \"k\" elementi del codominio (e ci\u00f2 si pu\u00f2 fare in \"k!\" modi). Cos\u00ec si ricava la formula: \nSono talvolta scritti in notazione alternativa come formula_20 o formula_21. Come per la prima specie, l'idea di usare parentesi, in analogia con il coefficiente binomiale, \u00e8 venuta per la prima volta a Jovan Karamata nel 1935 ed \u00e8 stata supportata poi da Donald Knuth; \u00e8 per questo nota come \"notazione Karamata\".\nRelazioni.\ne\ndove formula_24 \u00e8 il delta di Kronecker. Queste relazioni possono essere interpretate come segue: la matrice formula_25 \u00e8 l'inversa della matrice formula_4, e analogamente la matrice formula_27 \u00e8 l'inversa della matrice formula_21. \ne"}
{"id": "2614259", "revid": "254059", "url": "https://it.wikipedia.org/wiki?curid=2614259", "title": "Vincenzo Cimatti", "text": "Vita.\nIl padre era bracciante, la madre tessitrice. Tutti e tre i figli sopravvissuti alla mortalit\u00e0 infantile dell'epoca scelsero la vita consacrata: Luigi e Vincenzo come salesiani, Santina come suora Ospedaliera della Misericordia, con nome di suor Maria Raffaella, beatificata da papa Giovanni Paolo II nel 1996.\nMaturata la sua vocazione tra i salesiani della sua citt\u00e0, fu mandato a Torino dove fu allievo a Valsalice e poi professore incaricato della formazione dei chierici.\nNel 1900 ottenne il diploma di abilitazione all'insegnamento del canto corale al Regio Conservatorio di Musica in Parma. Poi nel 1903 la laurea in scienze naturali alla Regia Universit\u00e0 di Torino (facolt\u00e0 di Agraria), e in filosofia all'Universit\u00e0 di Torino.\nInsegn\u00f2 agraria, pedagogia, canto. Dal 1912 al 1919 fu direttore dell'Oratorio San Luigi, poi fu di nuovo a Valsalice come direttore fino al 1925, anno in cui fu accolta la sua domanda per andare missionario in Giappone.\nA partire dal 1926 don Cimatti svolse per 40 anni in Giappone una intensa attivit\u00e0 pastorale e missionaria secondo il carisma di San Giovanni Bosco; fu direttore per 10 anni (fino all'et\u00e0 di 82 anni) dello Studentato Teologico Salesiano sorto a Ch\u014dfu nel 1950.\nPromosse la fondazione delle Suore di Carit\u00e0 di Miyazaki, fu apostolo della buona stampa, allarg\u00f2 l'opera dei salesiani con scuole professionali ed oratori.\nDal 1928 fu superiore della missione sui iuris di Miyazaki, che nel 1935 papa Pio XI elev\u00f2 a prefettura apostolica. Cimatti ne divenne il prefetto apostolico, con il conseguente titolo di \"monsignore\", che gli rimase per il resto della vita. Da tale carica si dimise nel 1940.\nVersatile, lasci\u00f2 molti scritti di pedagogia, di agraria, di agiografia. Sono state raccolte 6138 sue lettere delle quali \u00e8 in preparazione la pubblicazione in lingua italiana presso la Universit\u00e0 Pontificia Salesiana di Roma.\nDon Vincenzo Cimatti fu musico di una fecondit\u00e0 straordinaria. Sono circa 950 le sue composizioni musicali, tra cui 18 Messe cantate, la prima opera lirica in lingua giapponese \"Hosokawa Grazia\" (in tre atti), e 48 operette.\nMor\u00ec a Tokyo il 6 ottobre 1965.\nDevozione.\nL'allora rettore maggiore dei salesiani, don Renato Ziggiotti, lo port\u00f2 ad esempio come modello di salesianit\u00e0.\nDi lui fu introdotta la Causa di Beatificazione e Canonizzazione. Nel 1977, a 12 anni dalla sua morte, fu fatta la ricognizione della salma e questa fu trovata intatta, morbida e flessibile. I medici dichiarano che \"Non \u00e8 mummificato, n\u00e9 saponificato. La pelle \u00e8 ancora soffice e le articolazioni sono mobili quasi al normale. Scientificamente non sappiamo spiegare questo fenomeno\". Ma la Chiesa non lo considera un miracolo. Nel 1991 fu dichiarato Venerabile da Papa Giovanni Paolo II. Perch\u00e9 sia dichiarato Beato, si richiede un miracolo ottenuto invocando la sua intercessione. Un altro miracolo sar\u00e0 poi necessario perch\u00e9 sia dichiarato Santo.\nIl materiale da lui lasciato \u00e8 raccolto nel \"Cimatti Museum\" di Tokyo. La sua tomba si trova nella cripta della cappella, ed \u00e8 continuamente meta di pellegrinaggi."}
{"id": "2614261", "revid": "124123", "url": "https://it.wikipedia.org/wiki?curid=2614261", "title": "Hideo Yagi", "text": "Biografia.\nNacque nel quartiere Nada di K\u014dbe, in Giappone.\nInsegn\u00f2 presso la facolt\u00e0 di medicina dell'Universit\u00e0 di Okayama e diresse un istituto contro il cancro.\nYagi apprese l'esperanto nel 1914; nel 1919 fond\u00f2 un gruppo esperantista in seno al Terzo collegio nazionale, e nel 1920 inizi\u00f2 a pubblicare la sua rivista, \"Libero\".\nDal 1959 fu membro del consiglio direttivo dell'Associazione universale esperanto (\"Universala Esperanto Asocio\", o \"UEA\"); dal 1962 al 1964, anno in cui mor\u00ec, ne fu presidente.\nIl 50\u00ba Congresso universale di esperanto, che si tenne a Tokyo nel 1965, fu principalmente una sua iniziativa."}
{"id": "2614262", "revid": "260760", "url": "https://it.wikipedia.org/wiki?curid=2614262", "title": "Radio Clash", "text": ""}
{"id": "2614263", "revid": "599013", "url": "https://it.wikipedia.org/wiki?curid=2614263", "title": "Andy Johnson (cestista)", "text": ""}
{"id": "2614264", "revid": "363629", "url": "https://it.wikipedia.org/wiki?curid=2614264", "title": "Gammaretrovirus", "text": "I Gammaretrovirus sono un genere della famiglia dei retroviridae."}
{"id": "2614266", "revid": "339392", "url": "https://it.wikipedia.org/wiki?curid=2614266", "title": "Pok\u00e9Walker", "text": ""}
{"id": "2614267", "revid": "767487", "url": "https://it.wikipedia.org/wiki?curid=2614267", "title": "Jer\u00f3nimo Lobo", "text": "Al ritorno dalla missione, fu rettore del Collegio di Coimbra, citt\u00e0 ove mor\u00ec.\nNel 1659 scrisse la \"Relazione storica d'Abissinia\",che contiene la prefazione del traduttore con le notizie biografiche del Lobo ed i suoi viaggi: il primo viaggio non riuscito, poi la descrizione del secondo viaggio; la \"Relazione dell'impero di Abissinia\", la descrizione del Nilo.\nL'abate Gioachimo Le Grand, che cur\u00f2 la traduzione in francese della \"Relazione storica d'Abissinia\", fece poi delle aggiunte con le \"Dissertazioni sulla storia dell'Abissinia\" del Ludolf, parl\u00f2 dell'Etiopia, del Nilo, del Re d'Abissinia e delle cerimonie relative all'incoronazione, del mar Rosso ed altro.\nLa \"Relazione\" fu stampata a Parigi presso \"Guerin\" nel 1758"}
{"id": "2614269", "revid": "123591847", "url": "https://it.wikipedia.org/wiki?curid=2614269", "title": "Johnson Righeira", "text": "Biografia.\nMusica.\nLa carriera musicale di Stefano Righi prende il via nel 1980 con il singolo \"Bianca surf\", pubblicato come cantante solista, gi\u00e0 con lo pseudonimo di Johnson Righeira. Nel 1983 con Michael Righeira (Stefano Rota) fonda i Righeira, che lo stesso anno pubblicano il loro primo album prodotto dai La Bionda \"Righeira\", da cui viene estratto il singolo \"Vamos a la playa\", che diviene il tormentone dell'estate di quell'anno. Dopo la pubblicazione del singolo, Michael Righeira viene chiamato a prestare il servizio militare di leva. In seguito viene pubblicato il singolo \"No tengo dinero\".\nNel 1985, esce l'album \"Bambini Forever\". L'anno successivo i Righeira partecipano al Festival di Sanremo con la canzone \"Innamoratissimo\". Nel 1987 il duo prende parte allo Zecchino d'Oro con il brano \"Annibale\" e nel 1988 pubblicano il loro ultimo singolo \"Compa\u00f1ero\". , nel 1992 esce l'album \"Uno, zero, centomila\". Nel 1998 il duo si riunisce e nel 2001 pubblica una nuova versione di \"Vamos a la playa\".\nNel 2007 esce l'ultimo album del duo \"Mondovisione\", anticipato dal singolo \"La musica electronica\", . Nell'agosto 2008 su R101 Johnson Righeira \u00e8 impegnato nel programma radiofonico \"L'estate sta finendo\", che riprende il titolo dall'omonima canzone del 1985. Nel 2012 e 2013 collabora dal vivo con il cantante Riz Samaritano. Nel 2014 partecipa come attore al film \"Sexy shop\" di Maria Erica Pacileo e Fernando Maraghini. Nella primavera 2019 Johnson annuncia una nuova collaborazione con il duo La Bionda.\nNel 2018 Johnson Righeira partecipa all'album \"Powerillusi &amp; Friends\" dei Powerillusi; nel disco interpreta il brano \"Che bello sto male\".\nNell'estate 2019 viene pubblicato il singolo \"Formentera\", realizzato assieme ai La Bionda, duo musicale formato dai fratelli Carmelo e Michelangelo La Bionda.\nNel 2021 pubblica una nuova versione di \"L'estate sta finendo\" insieme a Manfredi Simonetti.\nPolitica.\nStefano Righi \u00e8 schierato politicamente a sinistra, vicino al Partito Comunista di Marco Rizzo, a cui ha fatto da testimonial in occasione delle elezioni comunali di Torino nel 2016.\nNel 2021 il semplice sostegno al PC si trasforma in impegno diretto, accettando di candidarsi al consiglio comunale in appoggio della candidata sindaco del partito, ottenendo 8 voti di preferenza senza essere eletto.\nProcesso e assoluzione.\nIl 19 novembre 1993, Johnson venne arrestato, assieme ad altre trentasette persone, per spaccio di stupefacenti. Rimase in carcere per cinque mesi, salvo poi essere prosciolto dalle accuse."}
{"id": "2614270", "revid": "125156195", "url": "https://it.wikipedia.org/wiki?curid=2614270", "title": "Flavia Vento", "text": "Biografia.\nConseguita la maturit\u00e0 linguistica, intraprende l'attivit\u00e0 di modella a Milano e Parigi.\nCarriera.\nLa sua carriera inizia nel mondo degli spot, con la partecipazione nel 1995 a quello della Neutro Roberts e nel 1998 a quello della Ferrero Rocher. La notoriet\u00e0 mediatica le deriva dalla partecipazione alla trasmissione \"Il lotto alle otto\" nel 1999, nella quale interpreta la Fortuna e successivamente grazie a una pubblicit\u00e0 del caff\u00e8 Lavazza (appartenente alla serie di spot ambientati in Paradiso), dove compare insieme a Riccardo Garrone e Tullio Solenghi. Nel maggio dello stesso anno l'edizione italiana di \"Playboy\" le dedicher\u00e0 un servizio e la copertina del numero di maggio.\nSuccessivamente il programma televisivo \"Libero\" la rende nota al pubblico televisivo come \"valletta sotto il tavolo\": in pratica, per quasi tutto il programma, rimane chiusa dentro una gabbia trasparente sotto al tavolino dove Teo Mammucari, il conduttore, appoggia i telefoni che servono per gli scherzi telefonici su cui si basa il programma, uscendo solo per raccontare freddure o cantare in modo stonato. Per alcuni critici questa partecipazione fornisce l'ennesimo esempio di ragazza priva di particolari doti artistiche e dal limitato bagaglio culturale, divenuta famosa solo per la sua avvenenza fisica; altri invece fanno notare come proprio il suo ruolo di \"donna in vetrina\", estremizzato al massimo, sia in realt\u00e0 una critica e/o una presa in giro da parte degli autori del programma nei confronti delle numerose \"vallette\" presenti in moltissimi programmi.\nNell'estate del 2000 conduce la prima edizione di \"Stracult\", programma settimanale sul cinema italiano ideato da Marco Giusti, in onda in seconda serata su Rai 2; come sigla del programma viene usata anche la canzone \"Tequila (Mambo del Giubileo)\" di Piotta, nel cui video Flavia Vento \u00e8 protagonista femminile. Nello stesso anno viene scelta come protagonista per il calendario del mensile \"Boss\", ed \u00e8 anche la protagonista, insieme a Stefania Rocca e Alessia Merz, degli spot per la campagna di privatizzazione dell'Enel. Nell'estate del 2001 recita nella rappresentazione de \"Gli uccelli\" di Aristofane, insieme a Franco Oppini e Nin\u00ec Salerno, per la regia di Renato Giordano. Sempre in questo anno incide il cd singolo Moreno contenente 4 versioni differenti.\nNel 2002 \u00e8 nel cast della fiction di Rai 2 \"Cinecitt\u00e0\" accanto a Barbara De Rossi e Carlo Croccolo. Nel 2003 partecipa al film \"Andata e ritorno\" di Alessandro Paci. Nel 2004 prende parte come concorrente alla prima edizione del reality show \"La fattoria\", condotto da Daria Bignardi su Italia 1, dove si ritira a pochi giorni dall'inizio per incomprensioni con i compagni.\nSi \u00e8 avvicinata al mondo della politica dichiarando inizialmente la propria simpatia per La Margherita, ma alle elezioni regionali del 2005 \u00e8 stata candidata nel Lazio con il nuovo PLI, che ha presentato una lista unitaria al PRI a sostegno della candidatura a presidente di Francesco Storace, ottenendo 34 preferenze. In molti messaggi del suo blog e del suo sito ufficiale si professa amante degli animali, soprattutto cani, e ha cercato con pi\u00f9 iniziative di sensibilizzare i lettori sul problema dei canili troppo affollati e senza fondi.\nIl 16 e 17 maggio 2005 Flavia Vento ha condotto \"Striscia la notizia\" su Canale 5 assieme a Pino Insegno e Pino Campagna. Il 19 giugno 2006 ha partecipato come opinionista alla puntata pilota di \"Grimilde\", in onda su Italia 1, in cui ha suggerito via auricolare alla conduttrice Alba Parietti le domande da porre alle ospiti intervistate. Nello stesso anno \u00e8 assieme ad altri personaggi televisivi minori che avevano ricevuto particolare visibilit\u00e0 in quel periodo (Raffaella Lecciso, Antonio Zequila, Giucas Casella, Karim Capuano) nel cast del film \"Parentesi tonde\", per la regia di Michele Lunella, generalmente ritenuto appartenente al genere trash. \u00c8 stata in seguito coinvolta nello scandalo di \"Vallettopoli\" per un presunto ricatto al bomber ed ex capitano della Roma Francesco Totti, accusa che la soubrette respinge e smentisce.\nNel 2008 la Vento ha partecipato come concorrente alla sesta edizione del reality show di Rai 2 \"L'isola dei famosi\", condotto da Simona Ventura con Filippo Magnini. Si ritira il 29 settembre 2008 per motivi personali, dopo aver ricevuto per due volte la nomination. Nel 2012 \u00e8 tornata a rivestire i panni di naufraga ne \"L'isola dei famosi\", nella nona edizione del programma condotta da Nicola Savino con Vladimir Luxuria. Decider\u00e0 ancora una volta di ritirarsi il 4 febbraio, dopo dieci giorni, per problemi di salute, legati alle numerose punture di zanzara e alle frequenti incomprensioni con i compagni. Terminato il programma ha pubblicato il suo primo libro di poesie, intitolato \"Parole al Vento\". Nell'autunno dello stesso anno ha manifestato la propria vicinanza al Movimento 5 Stelle in alcuni tweet ripresi anche dalla stampa.\nNegli anni successivi prende parte in qualit\u00e0 di ospite e opinionista a puntate di diversi programmi televisivi, fra cui principalmente \"Domenica Live\", \"Pomeriggio Cinque\" e \"Quelli che il calcio\". Nel 2020 torna a recitare partecipando come protagonista insieme a \u00c9va Henger, Giorgio Como e Costantino Vitagliano al cortometraggio \"Il postino sogna sempre due volte\" diretto da Rocco Marino. Nel settembre 2020 entra nella casa della quinta edizione del \"Grande Fratello VIP\", condotta da Alfonso Signorini, come concorrente. Per motivi personali, per\u00f2, decide di ritirarsi dopo circa 24 ore dall'inizio del programma. Nel gennaio 2022 partecipa al programma televisivo Back To School su Italia 1 in qualit\u00e0 di \"ripetente\". Il programma, infatti, mette alla prova degli adulti, sottoposti all'esame di Quinta Elementare."}
{"id": "2614271", "revid": "767487", "url": "https://it.wikipedia.org/wiki?curid=2614271", "title": "I Don't Mind the Buzzcocks", "text": "I Don't Mind the Buzzcocks \u00e8 la terza raccolta della band pop punk Buzzcocks. Il nome storpia volontariamente quello del primo ed unico album dei Sex Pistols, Never Mind the Bollocks, Here's the Sex Pistols.\nLa raccolta \u00e8 stata ripubblicata nel 2002 col nome di \" Ever Fallen in Love?: Buzzcocks Finest\"."}
{"id": "2614275", "revid": "919135", "url": "https://it.wikipedia.org/wiki?curid=2614275", "title": "Settore circolare", "text": "Il settore circolare \u00e8 la parte di un cerchio racchiusa fra un arco e i raggi che hanno un estremo negli estremi dell'arco della circonferenza.\nLa sua area pu\u00f2 essere calcolata come sotto descritto. Inoltre, se formula_1 si riferisce all'angolo al centro espresso in gradi, si pu\u00f2 utilizzare questa formula simile. L'area totale del cerchio corrisponde alla nota formula formula_2 Se formula_1 \u00e8 l'angolo al centro del settore circolare, espresso in radianti, e formula_4 \u00e8 il raggio, l'area del settore circolare pu\u00f2 essere ottenuta moltiplicando l'area del cerchio per il rapporto dell'angolo formula_1 con formula_6 (poich\u00e9 l'area del settore \u00e8 proporzionale all'angolo formula_1 e formula_6 \u00e8 l'angolo dell'intero cerchio)\nInoltre, se formula_1 si riferisce all'angolo al centro espresso in gradi, si pu\u00f2 utilizzare questa formula simile.\nUn altro modo di trovare la formula di cui sopra \u00e8 partire da:\ndove Cs \u00e8 la misura dell'arco che racchiude il settore circolare, e formula_4 \u00e8 il raggio del cerchio. Questa formula viene dalla visione dell'area del settore circolare come un triangolo che ha per base l'arco e per altezza il raggio. Per la definizione di angolo radiante\nda cui si ricava la formula precedente.\nI settori possono godere di speciali relazioni, tra le quali quelle tra i quadranti e gli ottanti."}
{"id": "2614276", "revid": "104485", "url": "https://it.wikipedia.org/wiki?curid=2614276", "title": "Forza centrifuga", "text": "La forza centrifuga \u00e8 una forza d'inerzia che appare come agente su un corpo che si muove di moto circolare, quando tale moto viene analizzato in un sistema di riferimento non inerziale solidale al corpo: pertanto, la forza centrifuga non \u00e8 effettivamente applicata al corpo, poich\u00e9 le forze effettive sono solo centripete; fu Christiaan Huygens, rifacendosi alle analisi sul movimento di Ren\u00e9 Descartes a fornire per primo un'analisi geometrica della natura del moto circolare come risultante dell'equilibrio fra forza centripeta e centrifuga.\nConsiderazioni.\nDi norma, la dinamica effettua l'analisi del moto dei corpi nei sistemi di riferimento inerziali, ovvero i sistemi di riferimento che si muovono di moto rettilineo uniforme gli uni rispetto agli altri. Poich\u00e9 un sistema di riferimento solidale con un corpo in rotazione non rientra tra questi, in esso si manifesteranno delle interazioni apparenti, legate all'inerzia dei corpi, ossia alla loro propensione a non curvare, mantenendo il moto rettilineo uniforme.\nAd esempio, nel caso di un osservatore formula_1 che si trovi su una giostra, rappresentata da una piattaforma girevole, che ruota con velocit\u00e0 angolare costante, un osservatore esterno vede formula_1 compiere un moto circolare uniforme, e osserva quindi applicata su formula_1 un'accelerazione diretta verso il centro di rotazione della giostra. Da parte sua, formula_1 vede se stesso immobile sulla giostra, e se vuole mantenere la validita della seconda legge di Newton (formula_5) deve ritenere che su se stesso non agisca alcuna forza. Sa per\u00f2 anche che su se stesso \u00e8 applicata una forza diretta verso il centro della giostra, la forza del vincolo: per rendere valida la seconda legge di Newton deve ritenere che agisca un'altra forza che bilancia esattamente la forza del vincolo, la forza centrifuga. L'unica forza fisica reale agente su formula_1 \u00e8, in tutti i casi, la reazione vincolare, che determina la traiettoria circolare nel sistema di riferimento della Terra (approssimativamente inerziale).\nFormule.\nPosto che un moto curvilineo ha come causa una forza centripeta, ad esempio la forza di gravit\u00e0, la forza centrifuga pu\u00f2 essere determinata mediante la rotazione di un sistema di riferimento inerziale attorno ad un asse fisso. Cos\u00ec facendo, ci si pone in un sistema rotante, e quindi non inerziale, con velocit\u00e0 angolare formula_7 diretta lungo l'asse di rotazione. Pertanto, rispetto alla forza centripeta, la forza centrifuga ha ugual modulo, ma verso opposto, poich\u00e9 \u00e8 diretta verso l'esterno della traiettoria:\ndove formula_9 la velocit\u00e0 tangenziale.\nDimostrazione.\nData una circonferenza e preso al suo interno un angolo formula_10, compreso tra due raggi di lunghezza formula_11, e l'arco formula_12, sotteso da tale angolo. La velocit\u00e0 angolare, orientata ortogonalmente rispetto al piano della circonferenza, \u00e8 data dalla derivata rispetto al tempo dell'angolo spazzato dal vettore radiale che ruota:\npoi, essendo un generico formula_10 pari al rapporto dell'arco formula_12 sul raggio formula_11, si ha:\nIndicando con l'apice formula_18 i termini riferiti al sistema inerziale e con l'apice formula_19 i termini riferiti al sistema non inerziale e con il pedice formula_20 la proiezione sull'i-esimo asse inerziale; si ha che le equazioni per esprimere una rotazione sono:\nRicavando prima la velocit\u00e0 e poi l'accelerazione nel sistema inerziale, in funzione delle stesse quantit\u00e0 nel sistema rotante, si ottiene l'espressione della forza centripeta.\nPertanto le velocit\u00e0 sono:\nMentre le accelerazioni risultano:\nRicordando che\nper la componente formula_25, ad esempio, si possono esprimere le seguenti quantit\u00e0:\nLa componente formula_25 dell'accelerazione nel sistema inerziale \u00e8 quindi:\nTenendo conto di tutte e tre le componenti, si ottiene:\nPer conservare la validit\u00e0 del secondo principio della dinamica formula_30 nel sistema rotatorio, si spostano gli ultimi due termini dell'equazione precedente e successivamente si moltiplica per la massa, ottenendo cos\u00ec\ndove:"}
{"id": "2614277", "revid": "339392", "url": "https://it.wikipedia.org/wiki?curid=2614277", "title": "Indira Gandhi International Airport", "text": ""}
{"id": "2614280", "revid": "287204", "url": "https://it.wikipedia.org/wiki?curid=2614280", "title": "Morte di Adamo", "text": "La Morte di Adamo \u00e8 un affresco (390x747 cm) di Piero della Francesca, facente parte delle \"Storie della Vera Croce\" nella cappella maggiore della basilica di San Francesco ad Arezzo, databile al 1452-1458. L'affresco fu probabilmente il primo ad essere dipinto da Piero nel ciclo, sicuramente prima del soggiorno romano (1458-1459) ed \u00e8 anche quello da cui iniziano cronologicamente le storie narrate.\nDescrizione e stile.\nLa storia descritta \u00e8 tratta dalla Leggenda Aurea di Jacopo da Varazze ed \u00e8 legata all'Albero della Conoscenza da cui sarebbe stato preso il legno per la Croce della crocifissione di Cristo, della quale si parla nelle altre storie. \nL'affresco occupa l'intera lunetta della parete destra e racconta di come Adamo, ormai anziano, \u00e8 morente (gruppo di destra), assistito dall'anziana Eva e da altri discendenti. Tra questi si riconosce l'uomo anziano usato spesso da modello da Piero, che nello stesso ciclo interpreta anche il Dio Padre dell\"'Annunciazione\" e Cosroe II nella scena della \"Battaglia\"; il giovane ignudo di spalle \u00e8 una citazione classica del \"Pothos\" di Skopas (visto probabilmente in un disegno proveniente da Roma). Sullo sfondo suo figlio Seth \u00e8 a colloquio con l'Arcangelo Michele, per chiedergli l'Olio della Misericordia. Ne riceve invece il germoglio dell'Albero della Conoscenza, che sarebbe cresciuto fino \"ai tempi di Salomone\". \nNella parte centrale avviene la morte di Adamo, con una donna che apre le braccia urlando di disperazione (e richiamando l'attenzione dello spettatore sul centro del dipinto), mentre Seth (quasi completamente cancellato dal cattivo stato di conservazione) sta piantando nella bocca di Adamo il germoglio dell'Albero. La rappresentazione drammatica del lutto, il primo dell'umanit\u00e0, \u00e8 ripresa dalla Maria Maddalena nella \"Crocifissione\" del \"Polittico di Pisa\" di Masaccio. Un'altra citazione da Masaccio \u00e8 quella dell'uomo voltato di schiena nel gruppo centrale, somigliante al gabelliere del \"Tributo\" nella Cappella Brancacci. \nAll'estrema sinistra si trovano due giovani, dei quali uno \u00e8 insolitamente estraneo all'evento e guarda fuori dallo spazio del dipinto, verso il \"Profeta\" sulla parete adiacente. Si tratta forse di una connessione tra l'evento narrato e la profezia della venuta del Salvatore che vincer\u00e0 la morte. \nLa rappresentazione delle figure nude \u00e8 vigorosamente plastica, con un chiaroscuro incisivo, spesso rimandante ad esempi scultorei, accentuato dalla cromia spenta. Notevoli sono gli accenti naturalistici, come la rappresentazione degli anziani, tratti con acutezza dall'osservazione quotidiana."}
{"id": "2614281", "revid": "124123", "url": "https://it.wikipedia.org/wiki?curid=2614281", "title": "Liesl Karlstadt", "text": "Assieme a Karl Valentin form\u00f2 uno dei pi\u00f9 famosi duo di comici del XX secolo in Germania.\nBiografia.\nQuinta di nove figli, Elisabeth Wellano era figlia di un pasticciere di origine italiana nata a Schwabing, un quartiere di Monaco di Baviera.\nUna fontana a Monaco nel mezzo del viktualienmarkt, il mercato di frutta e verdura, la onora."}
{"id": "2614282", "revid": "121547648", "url": "https://it.wikipedia.org/wiki?curid=2614282", "title": "Joe Orton", "text": "In una carriera breve ma prolifica durata dal 1964 fino alla sua morte, ha colpito, indignato e divertito il pubblico con le sue scandalose commedie nere. \"Ortonesque\" \u00e8 diventato un termine per indicare \"scandalosamente macabro\".\nBiografia.\nGli inizi.\nOrton nacque al Causeway Lane Maternity Hospital di Leicester, da una famiglia della classe operaia. Fino all'et\u00e0 di due anni visse al 261 Avenue Road Extension nel Clarendon Park di Leicester. La famiglia poi, si trasfer\u00ec nella tenuta Saffron Lane. Visse col fratello minore, Douglas, e le due sorelle pi\u00f9 piccole, Marilyn e Leonie. I suoi genitori, William e Elsie, si sposarono nel 1931: suo padre lavorava per Leicester Council come giardiniere, mentre la madre lavorava nel settore calzaturiero locale, fino a quando la tubercolosi non le fece perdere un polmone. Orton studi\u00f2 alla Marriots Road Primary School, ma non super\u00f2 l'esame \"eleven plus\" (l'esame di ammissione alla scuola secondaria inglese) a causa di problemi d'asma, e cos\u00ec svolse un corso di segreteria presso il Collegio di Clark a Leicester dal 1945 al 1947. Inizi\u00f2 quindi a lavorare come impiegato junior con uno stipendio di 3 sterline a settimana.\nOrton si interess\u00f2 di teatro intorno al 1949 e si iscrisse ad un certo numero di diverse societ\u00e0 drammatiche, tra cui la prestigiosa Leicester Dramatic Society. Mentre lavorava in produzioni amatoriali decise di migliorare il suo aspetto e il suo fisico: svolse corsi di body-building, prese lezioni di eloquenza e cerc\u00f2 di colmare la sua mancanza di istruzione e cultura. Chiese una borsa di studio alla Royal Academy of Dramatic Art (RADA) nel novembre 1950. Fu accettato e lasci\u00f2 le Midlands Orientali per andare a Londra. Il suo ingresso nel RADA fu ritardato fino a maggio 1951 da un'appendicite. Orton incontr\u00f2 Kenneth Halliwell al RADA nel 1951, e and\u00f2 a vivere in un appartamento di West Hampstead con lui e con altri due studenti nel mese di giugno dello stesso anno. Halliwell aveva sette anni pi\u00f9 di Orton e un patrimonio considerevole. Ben presto tra i due si form\u00f2 un rapporto forte e divennero amanti.\nDopo la laurea, sia Orton che Halliwell partirono con compagnie di repertorio regionale; Orton trascorse quattro mesi a Ipswich come assistente di scena, mentre Halliwell era a Llandudno, nel Galles. Entrambi tornarono a Londra e diventarono scrittori. Collaborarono insieme a una serie di romanzi inediti (spesso imitando Ronald Firbank), avendo per\u00f2 poco successo. Il fallimento della loro grande speranza, \"The Last Days of Sodom\", nel 1957, li port\u00f2 a lavorare da soli. Smisero per un lungo periodo di lavorare dato che sussistevano grazie ai soldi di Halliwell (e dell'indennit\u00e0 di disoccupazione) ma furono costretti a seguire una vita ascetica, al fine di limitare le loro spese a 5 sterline per settimana. Dal 1957 al 1959, lavorarono sei mesi al Cadbury's per raccogliere denaro per un nuovo appartamento, e si trasferirono in un piccolo e austero appartamento sulla Noel Road a Islington nel 1959.\nLa mancanza di un lavoro serio li port\u00f2 a divertirsi con scherzi e burle. Orton cre\u00f2 un alter ego Edna Welthorpe, una anziana snob frequentatrice di teatro, che far\u00e0 rivivere pi\u00f9 avanti per suscitare polemiche relativamente alle sue opere. Orton coni\u00f2 il termine come un'allusione a \"zia Edna\" di Terence Rattigan. In un altro episodio, Orton e Halliwell rubarono alcuni libri dalla biblioteca locale, e modificarono la copertina o la quarta di copertina prima di restituirli alla biblioteca. Un volume di poesie di John Betjeman, per esempio, fu restituito alla biblioteca con una copertina nuova raffigurante una fotografia di un uomo tatuatissimo di mezza et\u00e0 e quasi nudo. La coppia prese molte di queste stampe per decorare il proprio appartamento. Furono per questo scoperti e processati a maggio del 1962. L'incidente fu segnalato al \"Daily Mirror\" come \"Gorilla in the Roses\". Orton e Halliwell furono accusati di cinque capi di furto e danni, ammisero di aver danneggiato pi\u00f9 di 70 libri, e furono incarcerati per sei mesi (uscirono nel settembre 1962) con una multa di \u00a3262. La sentenza fu troppo dura \"perch\u00e9 noi siamo froci\", dissero i due.\nCarriera.\nNei primi anni '60, Orton cominci\u00f2 a scrivere opere teatrali. Scrisse il suo ultimo romanzo, \"Head to Toe\", nel 1959. Nel 1963 complet\u00f2 \"Entertaining Mr. Sloane\", la cui prima fu messa in scena al New Arts Theatre il 6 maggio 1964 sotto la direzione di Michael Codron. Le recensioni variavano dalla lode all'oltraggio. \"Entertaining Mr Sloane\" fece perdere denaro nelle sue prime tre settimane, ma l'apprezzamento da parte del commediografo Terence Rattigan, che invest\u00ec \u00a33.000 nell'opera, ne garant\u00ec la sopravvivenza. L'opera fu trasferita dal Wyndham's Theatre al Teatro del West End alla fine di giugno, e al Teatro della Regina nel mese di ottobre. \"Sloane\" fu classificato al primo porto come miglior dramma dalla rivista Variety. Nell'anno seguente, l'opera venne messa in scena a New York, in Spagna, in Israele e in Australia, oltre a diventare un film e uno spettacolo televisivo.\nIl lavoro successivo di Orton fu \"Loot\". Il primo progetto fu scritto tra giugno e ottobre del 1964 e intitolato \"Funeral Games\", un titolo che Orton scart\u00f2 su suggerimento di Halliwell e che avrebbe riutilizzato in seguito. L'opera \u00e8 una parodia della narrativa poliziesca; Orton si serve della farsa nera e attacca le idee convenzionali su morte, polizia, religione e giustizia. Orton rielabor\u00f2 \"Loot\" con Kenneth Williams nel 1964. Con il successo di \"Sloane\", \"Loot\" and\u00f2 subito in pre-produzione, nonostante i suoi difetti evidenti. Le prove ebbero inizio nel gennaio 1965 con un tour di sei settimane che si concluse col debutto al West End. Orton, in contrasto con il regista Peter Wood sulla sceneggiatura, scrisse 133 pagine di materiale nuovo da sostituire o aggiungere alle 90 iniziali. L'opera ricevette recensioni negative a Brighton, Oxford, Bournemouth, Manchester, e a Wimbledon a met\u00e0 marzo. Scoraggiati, Orton e Halliwell andarono in vacanza per 80 giorni a Tangeri, in Marocco. Nel gennaio del 1966, \"Loot\" fu rilanciato e Orton tagli\u00f2 oltre 600 battute, velocizzando il ritmo e migliorando le interazioni dei personaggi. Diretta da Braham Murray, l'opera raccolse giudizi pi\u00f9 favorevoli. In seguito ad un'altra rielaborazione, l'opera and\u00f2 per la prima volta a Londra il 27 settembre 1966, con recensioni entusiastiche. \"Loot\" and\u00f2 in scena al Criterion Theatre nel mese di novembre, mentre Orton era nel bel mezzo della scrittura di \"What the Butler Saw\". \"Loot\" vinse diversi premi e consolid\u00f2 la fama di Orton.\nAssassinio.\nIl 9 agosto 1967, Halliwell colp\u00ec a morte Orton con nove colpi di martello alla testa, e poi si suicid\u00f2 con una overdose di 22 compresse di Nembutal con succo di pompelmo in scatola. Halliwell lasci\u00f2 un biglietto di addio, informando la polizia che tutto sarebbe stato spiegato leggendo i diari di Orton, \"in particolare l'ultima parte\". I corpi furono scoperti la mattina seguente, quando un autista arriv\u00f2 per accompagnare Orton a una riunione per discutere una sceneggiatura che aveva scritto per i Beatles. Gli investigatori stabilirono che Halliwell mor\u00ec per primo, perch\u00e9 il corpo di Orton era ancora caldo.\nIl 22 novembre 1970 l'edizione di \"The Sunday Times\" rifer\u00ec che il 5 agosto 1967, quattro giorni prima dell'omicidio, Orton era andato al \"pub\" Chelsea Potter in King's Road. Aveva incontrato l'amico Peter Nolan, che in seguito forn\u00ec le prove dell'intervista in cui Orton aveva detto di avere un altro ragazzo, e che voleva porre fine al suo rapporto con Halliwell. L'ultima persona a parlare con Halliwell fu il suo medico, che organizz\u00f2 un incontro con uno psichiatra per Halliwell la mattina seguente. Parl\u00f2 con Halliwell tre volte al telefono. L'ultima chiamata era alle 10. Halliwell prese l'indirizzo dello psichiatra e gli disse: \"Non ti preoccupare, mi sento meglio adesso. Andr\u00f2 a vedere il medico domani mattina\". Halliwell si era sentito sempre pi\u00f9 minacciato e isolato dal successo di Orton, ed era arrivato a prendere antidepressivi e barbiturici.\nOrton fu cremato al Golders Green Crematorium e la sua bara venne introdotta nella cappella ovest su una registrazione della canzone dei Beatles \"A Day in the Life\". L'elogio fu letto da Harold Pinter, che concluse dicendo: \"Era uno scrittore maledettamente meraviglioso\". Secondo le memorie di Dennis Dewsnap le ceneri di Orton e Halliwell furono mescolate e seppellite insieme."}
{"id": "2614283", "revid": "339392", "url": "https://it.wikipedia.org/wiki?curid=2614283", "title": "Albero della Conoscenza", "text": ""}
{"id": "2614284", "revid": "709565", "url": "https://it.wikipedia.org/wiki?curid=2614284", "title": "Masturbazione", "text": "La masturbazione, conosciuta anche come autoerotismo e con il termine medico non comune di cheiroerastia, \u00e8 una pratica autoerotica consistente nella sollecitazione volontaria degli organi sessuali o, pi\u00f9 raramente, di altre parti del corpo, per ottenere piacere sessuale.\nIn riferimento a questa pratica \u00e8 usato impropriamente anche il termine onanismo.\nStoria.\nLa prima testimonianza della masturbazione sembra risalire a 28\u00a0000 anni fa: nel 2005 fu rinvenuto in Germania, nella caverna di Hohle Fels, un fallo di pietra levigata risalente a tale epoca, che \u00e8 stato interpretato come un antichissimo dildo \"ante litteram\".\nPer gli antichi Egizi il dio Atum, masturbandosi, diede vita ai primi esseri viventi con il proprio sperma. Tra gli antichi Greci la masturbazione era considerata un atto naturale. Il filosofo Diogene il Cinico sembra praticasse la masturbazione in luoghi aperti e si narra che avrebbe detto: \u201cRaggiungerei la pace perfetta se potessi soddisfare nello stesso modo con una frizione il mio stomaco quando si lamenta per la fame\u201d. Galeno di Pergamo, invece, consigliava agli uomini di masturbarsi per regolare la produzione dei liquidi corporei e alle donne per curare i disturbi nervosi.\nUna visione fortemente negativa della masturbazione fu diffusa dalla scienza medica fra l'inizio del Settecento e la fine dell'Ottocento. Secondo Thomas Laqueur, alla radice di questa posizione c'\u00e8 la pubblicazione, nel 1712, dell'opuscolo \"Onania: ovvero l'odioso peccato dell'autopolluzione e tutte le spaventose conseguenze per entrambi i sessi, con consigli spirituali e materiali per coloro che si sono gi\u00e0 rovinati con questa pratica abominevole e opportuni avvertimenti ai giovani della nazione di ambo i sessi...\". L'opuscolo anonimo ebbe ampia diffusione, testimoniata dalle numerose ristampe eseguite per tutto il secolo successivo. Secondo Thomas Laqueur, il suo autore sarebbe stato il chirurgo John Marten, desideroso di promuovere la vendita di tinture e polveri curative di sua produzione.\nLa tesi di John Marten fu ripresa da molti altri autori, fra cui lo svizzero Samuel-Auguste Tissot (1728-1797) \u2013 uno dei pi\u00f9 famosi medici europei del suo tempo. Il suo libro \"Onanisme\" (\"L'onanismo, ovvero dissertazioni sopra le malattie cagionate dalle polluzioni volontarie\") fu pubblicato in latino nel 1758, in francese nel 1760 e negli anni successivi fu tradotto nelle principali lingue, fra cui l'italiano (nel 1780 Tissot era stato nominato anche professore di Medicina clinica all'Universit\u00e0 di Pavia). Fra il 1760 e il 1905, l'edizione francese ebbe 63 ristampe. Il suo libello fu alla base di molte superstizioni pseudoscientifiche, perdurate fino a tempi recenti, che hanno collegato la masturbazione alla cecit\u00e0 e all'incurvamento della colonna vertebrale.\nAnche il filosofo tedesco Immanuel Kant condann\u00f2 severamente la masturbazione nella sua \"Metafisica dei costumi\" (1797). Kant sostenne che l'amore del sesso \u00e8 dato dalla natura per la conservazione della specie e che servirsi delle proprie \"facolt\u00e0 sessuali\" senza riguardo per tale scopo costituisce una \"profanazione dell'umanit\u00e0\". \"L'idea stessa di questo vizio\", scrive Kant, \"suscita una tale ripugnanza che \u00e8 persino considerato immorale chiamarlo con il proprio nome\". Kant ammise che non era facile trovare la \"prova razionale\" che dimostrasse l'inammissibilit\u00e0 della masturbazione, e tuttavia ritiene che essa, quale uso di s\u00e9 stessi come mero mezzo per il soddisfacimento di impulsi animali, implicasse la rinuncia \"(quasi buttandola via) alla propria personalit\u00e0\". Jean-Jacques Rousseau torn\u00f2 ripetutamente a occuparsi di masturbazione, per farne una feroce critica.\nPer tutto l'Ottocento la condanna della masturbazione fu molto diffusa. Numerosi scienziati attribuirono alla masturbazione e alle polluzioni indotte ogni sorta di malattia: febbri, orrende pustole, cecit\u00e0, e perfino l'epilessia e la tubercolosi spinale. \u00abL'onanismo era divenuto malattia mortale da curare con ogni mezzo. E a elaborare sistemi di cura e di repressione si applicarono in molti, gareggiando\u00a0\u2013 loro, gli addetti alla cura\u00a0\u2013 in fantasiose perversioni, che risuonano di strane assonanze con le mortificazioni cui si sottoponevano i monaci medievali: mani legate dietro alla testata del letto o costrette in una specie di camicia di forza durante la notte; apparati genitali stretti in cinture di castit\u00e0; canali dell'uretra cauterizzati e mantenuti in uno stato di costante infiammazione cos\u00ec da rendere dolorosissimo ogni toccamento; amputazioni della clitoride; applicazione agli uomini di congegni con allarme elettrico in caso di erezione; utilizzo di anelli provvisti di punte acuminate pronte a conficcarsi nel membro eretto\u00bb.\nSolo all'inizio del Novecento, con la nascita della sessuologia, questo atteggiamento negativo fu abbandonato. Uno dei primi studi che contest\u00f2 le tesi di Tissot fu \"Studies in the Psychology of Sex\", pubblicato nel 1897 da Havelock Ellis. La \"normalit\u00e0\" della pratica masturbatoria nella sessualit\u00e0 umana fu molto propagandata negli anni quaranta e cinquanta dal famoso sessuologo Alfred Kinsey.\nTerminologia.\nIl termine \"masturbazione\" deriva probabilmente dal latino \"masturbari\", ma la questione \u00e8 controversa. Per alcuni deriva da \"manu stuprare\", composto di \"manu\" (ablativo di \"manus\", mano) e \"stuprare\" (disonorare, violare: forse da mettere in relazione con \"stupere\", restare stordito, stupefatto).\nAltri sostengono che \"masturbare\" derivi dall'espressione \"manu turbare\" (agitare con la mano). Ma se il dizionario \"Devoto-Oli\", accoglie questa origine, la smentisce invece il \"Vocabolario Etimologico della Lingua Italiana\" di Ottorino Pianigiani. Un'altra origine possibile \u00e8 il greco \u03bc\u03b5\u03b6\u03b5\u03b1 (organi genitali) in unione con il latino \"turbare\".\nIl termine \u00e8 comunemente usato per definire la stimolazione erotica degli organi sessuali, come il pene e i testicoli nell'uomo e la clitoride e la vulva nelle donne, e di altre aree sensibili del corpo come i capezzoli e l'ano, effettuata con le mani, con l'acqua o con oggetti, utilizzati anche solo per una semplice pressione. Tale stimolazione pu\u00f2 essere effettuata su s\u00e9 stessi o su un'altra persona (come nel \"petting\").\nNel linguaggio colloquiale, il termine \"masturbarsi\" \u00e8 spesso sostituito da espressioni figurative, per lo pi\u00f9 non legate al sesso. Al maschile, la pi\u00f9 comune \u00e8 \"farsi una sega\", che ricorda il movimento dell'uso della sega per tagliare la legna. Altre espressioni sono \"pugnetta\" (che il dizionario Zingarelli accosta all'equivalente spagnolo \"pu\u00f1eta\", e che fa riferimento alla mano chiusa a pugno per compiere l'atto), \"pipa\" o, regionalmente, \"pippa\" (in alcuni dialetti indica anche il membro virile), \"raspa\" (termine usato per motivi analoghi a quelli di \"sega\"), \"uno contro cinque\" (masturbazione come metaforica lotta tra uno, il pene, e cinque, le dita della mano). Al femminile, i termini in uso sono meno numerosi: le parole pi\u00f9 usate sono \"ditalino\" (o \"ditale\"), con riferimento al dito usualmente impiegato nella masturbazione (con la variante \"ditalano\" se si tratta di stimolazione anale) e \"sgrillettamento\", che denota in particolare la stimolazione clitoridea.\nNel linguaggio comune il termine \"masturbazione intellettuale\" (o \"farsi le seghe mentali\") \u00e8 talvolta usato per indicare un'attivit\u00e0 mentale considerata sterile, del tutto inutile e infeconda. Karl Marx vedeva la filosofia come una masturbazione intellettuale: \"La filosofia e lo studio del mondo reale sono nello stesso rapporto come l'onanismo e l'amore sessuale.\"\nAnatomia e fisiologia.\nLa masturbazione, intesa come autoerotismo, \u00e8 una pratica che riguarda adolescenti e adulti, e secondo Bryan Strong, Christine DeVault e Barbara Werner Sayad talvolta anche bambini.\nSul piano fisico, dal punto di vista dell'anatomia, della fisiologia e dell'endocrinologia la masturbazione \u00e8 collegata a mutate condizioni ormonali, alla maturazione dei genitali e alla curiosit\u00e0 per questo nuovo aspetto del proprio corpo tipica degli adolescenti. Tale curiosit\u00e0 in genere \u00e8 influenzata, oltre che da fattori culturali, anche dalla diversa struttura degli organi genitali nel maschio e nella femmina: i genitali del maschio sono per lo pi\u00f9 esterni e possono essere esplorati facilmente; gli organi genitali femminili sono per lo pi\u00f9 interni e quindi la loro osservazione \u00e8 meno immediata.\nPer quanto riguarda le funzionalit\u00e0 dei rispettivi apparati genitali, fra i due sessi vi sono profonde differenze, ma anche analogie:\nPsicologia.\nSul piano psicologico la pratica della masturbazione \u00e8 collegata a cambiamenti profondi nella percezione del s\u00e9, con particolare riguardo, anche se non esclusivamente, alla psicologia dell'et\u00e0 evolutiva. Le modalit\u00e0 che spingono alla ricerca del piacere legato alla masturbazione, quasi sempre solitario, sono diverse, e occorre quindi affrontare il problema specifico sotto i vari aspetti.\nAdolescenti.\nPartendo dal caso degli adolescenti, cio\u00e8 di ragazzi e ragazze che cominciano a vivere psicologicamente il peso di grandi cambiamenti emotivi, psicologici e sociali, l'approccio deve essere molto attento.\nIl passaggio dalla scoperta e osservazione del proprio apparato sessuale alla masturbazione vera e propria pu\u00f2 essere naturale e consequenziale per alcuni, oppure casuale per altri, che vengono in contatto con esperienze o informazioni che fanno maturare il desiderio di sperimentarle su s\u00e9 stessi. La masturbazione comunque \u00e8 genericamente considerata, nella fase della pubert\u00e0, un mezzo per prendere confidenza con i cambiamenti del proprio corpo e acquisire familiarit\u00e0 e coscienza di s\u00e9\u00a0\u2013 oltre che, ovviamente, un modo per ricavare piacere.\nTale pratica, se limitata a quanto descritto, e se non arriva a comportamenti esagerati per frequenza e partecipazione emotiva, come nel caso della masturbazione compulsiva, rientra perfettamente nei limiti della fisiologia, e non ha nulla di patologico: fa parte delle manifestazioni primarie della sessualit\u00e0 adolescenziale.\nAdulti.\nDopo i primi anni dell'adolescenza, tuttavia, diminuisce la frequenza della masturbazione, e a questa viene generalmente preferito il rapporto con un'altra persona.\nQuindi la pratica della masturbazione solitaria lascia il campo alle prime esperienze di scoperta dell'altro, che possono portare pure al \"petting\" e alla masturbazione reciproca. In questa situazione, la masturbazione assume un significato diverso dal caso precedente, perch\u00e9 il singolo mette in atto una fase di crescita condivisa, sia sul piano emotivo sia psicologico. Tale pratica masturbatoria condivisa poi pu\u00f2 proseguire per tutta la vita della coppia\u00a0\u2013 ed \u00e8 una pratica perfettamente fisiologica \u2013 perch\u00e9 presuppone un approccio sincero e comune alla sessualit\u00e0. La conoscenza di s\u00e9 e dell'altro derivante dalla masturbazione reciproca o condivisa pu\u00f2 costituire una seria base per ottenere una maggiore soddisfazione nei rapporti con il partner, e rendere quindi il rapporto pi\u00f9 maturo e solido.\nTuttavia quasi sempre in una coppia i componenti, pur avendo una diminuzione notevole della frequenza con cui praticano l'autoerotismo, non smettono mai di praticarlo, poich\u00e9 questo consente loro di vivere una sessualit\u00e0 libera dai condizionamenti dati dalla coppia e di continuare a conoscere il proprio corpo, e, a differenza di quanto a volte si pensi, non vi \u00e8 nulla di patologico o di anomalo in ci\u00f2. Oltretutto l'autoerotismo spesso sostituisce il rapporto sessuale in caso di momentanea lontananza del partner.\nA volte succede che i componenti di una coppia protagonista di un rapporto che dura da molti anni (e quindi si tratta talvolta di persone anziane), pur sentendo ancora forti legami, perde interesse sessuale reciproco; in questa situazione si verifica un nuovo aumento della frequenza della pratica masturbatoria, perch\u00e9 il rapporto sessuale dentro la coppia diventa meno soddisfacente e si cerca una soddisfazione solitaria senza far ricorso a elementi terzi, esterni alla coppia stessa. La masturbazione, in questa situazione, pu\u00f2 essere l'alternativa alla ricerca di altri partner (amanti) o al ricorso alla prostituzione.\nTecniche.\nCome gi\u00e0 detto precedentemente, masturbarsi significa sollecitarsi gli organi genitali, ma anche altre parti sensibili del corpo, con le mani o con oggetti. Ad esempio, le prime esperienze possono nascere dalla pressione del proprio membro contro un oggetto. Pu\u00f2 avvenire stimolando il pene, la vulva, la clitoride o l'ano in vari modi e inoltre toccando i propri capezzoli o altre zone durante la masturbazione stessa. Si usano a volte strumenti erotici come vibratori, palline vaginali, vagine artificiali e lubrificanti intimi. La masturbazione che segue l'eccitazione viene sempre innescata da processi nervosi, che hanno sede nella corteccia e che passano per l'ipotalamo: quindi \u00e8 pratica diffusa utilizzare materiale erotico o pornografico o seguire fantasie sessuali prima o durante tale attivit\u00e0, specialmente se solitaria. L'attivit\u00e0 masturbatoria pu\u00f2 essere in alcuni casi ritualizzata, e si pu\u00f2 arrivare alla parafilia. In alcuni casi si fa ricorso a tecniche estreme per rendere pi\u00f9 intenso ed elaborato il piacere, in questo caso, per\u00f2, c'\u00e8 il rischio di seri danni per la salute.\nFemmina.\nTra le tecniche femminili in uso, frequente \u00e8 lo sfiorare o lo strofinare la clitoride con il dito indice o medio; oppure comprimere le gambe, stringendo le cosce, anche interponendo le mani. L'inserimento di anulare e medio, per stimolare la parete interna-anteriore della vagina, consente di comprimere la palma della mano sulla clitoride. A volte vengono usati vibratori (o dildo) e palline vaginali, o dispositivi particolari come il Sybian.\nCon la masturbazione una donna impiega mediamente tre minuti per raggiungere l'orgasmo, anche se ovviamente il tempo varia da donna a donna. A volte si cerca di prolungare il piacere ritardando l'orgasmo e alcune donne, dopo averlo raggiunto, proseguono la stimolazione (vaginale o clitoridea) in modo da avere orgasmi multipli.\nAlcune donne, durante la fase orgasmica o in prossimit\u00e0 di essa, espellono repentinamente un liquido dalla vagina, che viene considerato un'eiaculazione femminile.\nVi \u00e8 inoltre la possibilit\u00e0 di attuare una masturbazione che non prevede l'utilizzo delle mani, n\u00e9 di oggetti, ma che avviene semplicemente contraendo volontariamente i muscoli del pavimento pelvico. In questi casi per\u00f2, affinch\u00e9 si riesca a raggiungere l'orgasmo, \u00e8 necessaria una \"buona dose di concentrazione\". Questa pratica \u00e8 conosciuta con il nome di esercizi di Kegel ed \u00e8 utile anche per avere una maggiore sensibilit\u00e0 durante il coito e favorisce il raggiungimento di orgasmi multipli.\nPer alcune donne la masturbazione \u00e8 un'attivit\u00e0 secondaria e \"sostitutiva\" del coito. Molte altre invece, unitamente a psicologi e a sessuologi, la ritengono una pratica che unisce il piacere erotico alla scoperta del proprio corpo. Le donne che riescono a raggiungere l'orgasmo attraverso la masturbazione anche nel rapporto con il partner spesso usano tale tecnica come ulteriore stimolo. Raggiungere l'orgasmo con la masturbazione infatti spesso \u00e8 pi\u00f9 facile che con la penetrazione, e spesso \u00e8 lo stesso partner a collaborare.\nLa masturbazione effettuata dal partner pu\u00f2 essere praticata in vari modi: con una stimolazione clitoridea, con una stimolazione vaginale (quindi inserendo le dita all'interno della vagina), oppure con doppie stimolazioni simultanee (clitoridea e vaginale, vaginale e anale, ecc.). Vi \u00e8 inoltre il sesso orale con il quale il partner lecca (o bacia) la vulva, in modo particolare la clitoride, e contemporaneamente c'\u00e8 la possibilit\u00e0 per il partner di penetrare la vagina con uno o pi\u00f9 dita e stimolare la parete interna-anteriore. La masturbazione femminile \u00e8 chiamata volgarmente \"ditalino\", e un tempo \"clitorismo\".\nMaschio.\nComunemente, l'uomo tiene il pene in erezione fra le dita, che possono essere chiuse a pugno, e muove ritmicamente la mano lungo l'asta del pene fino a raggiungere l'orgasmo.\nIn entrambi i casi spesso si cerca di evitare l'attrito, che pu\u00f2 comportare una sensazione di fastidio, usando un lubrificante.\nIl pene \u00e8 molto sensibile al tatto, sia per il gran numero di terminazioni nervose presenti, sia per la sottigliezza ed elasticit\u00e0 della pelle che lo ricopre (dello spessore di pochi decimi di millimetro).\nLe tecniche usate possono variare da individuo a individuo. A volte si fa uso anche di simulacri del corpo umano, ad esempio di una vagina artificiale o una bambola sessuale. Frequente \u00e8 la tecnica di rallentare o sospendere la stimolazione un attimo prima del raggiungimento dell'orgasmo, e riprenderla subito dopo, allo scopo di prolungare il \"plateau\" di piacere fisico (tecnica detta dello \"stop and go\"). Dopo l'eiaculazione, si ha il periodo refrattario, pi\u00f9 o meno lungo a seconda degli individui e dell'et\u00e0.\nLa masturbazione effettuata dal partner pu\u00f2 essere praticata con diverse parti del corpo: con mani, piedi (\"footjob\"), cosce, oralmente (sesso orale) e, quando il partner \u00e8 di sesso femminile, con l'ausilio del seno (in questo caso \u00e8 chiamata volgarmente \"spagnola\"); una variante consiste nell'inserire il pene nel foro di una parete in un gioco erotico chiamato \"glory hole\".\nFrequenza e comportamenti compulsivi.\nFrequenza.\nLa masturbazione pu\u00f2 avvenire sin dalla prima infanzia \u2013 quando il bambino e la bambina scoprono che l'area genitale, se stimolata, fornisce piacere \u2013 e viene cercata ancor di pi\u00f9 a partire dalla pubert\u00e0, mentre pu\u00f2 diventare meno frequente dopo i primi rapporti con un partner o con l'avanzare dell'et\u00e0. \u00c8 una pratica che accompagna molti individui per tutta la vita.\nPoich\u00e9 tale pratica investe la sfera privata, ogni valutazione sulla sua frequenza e diffusione appare necessariamente legata a sondaggi su base volontaria, che non sempre fotografano la realt\u00e0 del fenomeno.\nUno di questi sondaggi, organizzato in rete della rivista \"NOW\" di Toronto, ha ricevuto migliaia di risposte. Da tale ricerca risulterebbe che una schiacciante maggioranza di maschi\u00a0\u2013 l'81% del campione\u00a0\u2013 avrebbe cominciato a masturbarsi consapevolmente fra i 10 e i 15 anni. Tra le femmine, la stessa fascia di et\u00e0 mostrerebbe una pi\u00f9 modesta maggioranza del 55%. Non \u00e8 insolito tuttavia cominciare molto prima, cosa che sarebbe pi\u00f9 comune fra le ragazze: il 18% di esse infatti comincerebbe a masturbarsi prima dei 10 anni contro solo il 7% dei i maschi mentre per la fascia d'et\u00e0 che va dai 10 ai 12 anni la scoperta della masturbazione avverrebbe in percentuali analoghe per maschi e femmine (14%).\nLa frequenza della masturbazione diminuirebbe dopo i 17 anni di et\u00e0: questo declino sarebbe pi\u00f9 netto fra le ragazze e pi\u00f9 graduale fra i ragazzi. Mentre le ragazze fra i 13 e i 17 anni si masturberebbero in media almeno una volta al giorno (quasi altrettanto spesso dei loro coetanei maschi), le donne adulte lo farebbero solo 8 o 9 volte al mese, contro le 18-22 degli uomini di pari et\u00e0.\nLa capacit\u00e0 di masturbarsi declina con l'et\u00e0: gli adolescenti dichiarano di potersi masturbare anche sei o pi\u00f9 volte al giorno, mentre gli uomini di mezza et\u00e0 fanno fatica a eiaculare anche una volta al giorno soltanto.\nEsisterebbe, nei maschi, una connessione fra la circoncisione e la frequenza della masturbazione, secondo un sondaggio condotto su 1\u00a0410 uomini nel 1992 negli Stati Uniti dagli studiosi E.O. Laumann, C.M. Masi ed E.W. Zuckerman: \u00abIl 49% degli uomini circoncisi riferisce di masturbarsi almeno una volta al mese, contro il 34% riportato dai non circoncisi\u00bb.\nComportamenti compulsivi.\nSecondo Freud, un aspetto centrale della psiconevrosi \u00e8 la comparsa durante l'adolescenza del senso di colpa legato alla masturbazione. Il senso di colpa \u00e8 inconscio, nel senso che \u00e8 causato da un fatto che l'adolescente non riesce a ricordare, e tenta di attribuire a una causa che non \u00e8 quella reale (divieti religiosi, esperienze scolastiche negative). Il senso di colpa \u00e8 dovuto al ricordo della masturbazione genitale, non durante la pubert\u00e0, ma in et\u00e0 infantile (prima dei 6 anni) e delle fantasie edipiche incestuose dimenticate.\nNon vi \u00e8 alcuna prova scientifica di una relazione causale tra la masturbazione e qualsiasi forma di disturbo mentale; il comportamento sessuale eccessivo o compulsivo \u00e8 generalmente inteso come un sintomo piuttosto che una causa.\nLa masturbazione tra gli adolescenti contribuisce a sviluppare in loro un senso di padronanza dei propri impulsi sessuali e ha un ruolo primario nello sviluppo fisico ed emotivo durante la pubert\u00e0 e la preadolescenza. Nonostante ci\u00f2, al pari di ogni altra esperienza umana, anche la masturbazione pu\u00f2 consolidarsi in un comportamento dipendente.\nNei casi in cui si sospetta una frequenza eccessiva, o in presenza di fenomeni di masturbazione in pubblico, possono essere utilizzati i criteri diagnostici delle dipendenze suggeriti dal \"Manuale diagnostico e statistico dei disturbi mentali\" per diagnosticare o meno l'effettiva dipendenza dalla masturbazione \u2013 masturbazione ossessiva o compulsiva. Questi casi sono solitamente derivanti da traumi psichici.\nNon vi \u00e8 per\u00f2 alcun accordo tra gli esperti su che cosa effettivamente sia definibile come \"dipendenza sessuale\", n\u00e9 se questa esista davvero. La cosiddetta masturbazione compulsiva \u00e8 considerato come uno dei sintomi della dipendenza sessuale solamente da parte dei sostenitori di tale concetto.\nEffetti.\nIn gran parte delle culture riguardo a questa pratica esistono molte voci e leggende, che possono essere dirette a incoraggiarla (si pensi ai riti di alcune popolazioni africane che pensano di rendere pi\u00f9 fertile la terra spargendovi sopra il proprio seme) o a scoraggiarla. Per le indicazioni per quest'ultimo senso non c'\u00e8 fondamento scientifico oggettivo: non \u00e8 mai stata provata infatti alcuna influenza negativa della masturbazione sulla salute fisica, purch\u00e9 non si cada nel caso della masturbazione compulsiva.\nDa uno studio condotto da un gruppo di ricerca australiano (guidato da Graham Giles, presso il \"Cancer Council Victoria\" di Melbourne), e pubblicato il 16 luglio 2003 sul \"British Journal of Urology\", \u00e8 invece emerso che eiaculare frequentemente, soprattutto in giovane et\u00e0, porta a una riduzione del rischio di cancro alla prostata fino a un terzo. Lo studio ha suggerito inoltre che le eiaculazioni raggiunte tramite masturbazione sarebbero pi\u00f9 efficaci per la prevenzione rispetto a quelle raggiunte in seguito alla penetrazione, perch\u00e9 in caso di frequente promiscuit\u00e0 l'effetto benefico potrebbe essere cancellato dalla trasmissione di malattie che aumentano il rischio di cancro. Altri studi, tuttavia, sembrano indicare risultati opposti per la fascia d'et\u00e0 compresa fra i 20 e i 40 anni.\nInoltre, recenti studi condotti presso l\"'University of Maryland Medical Center\", hanno verificato che nelle donne una regolare attivit\u00e0 di masturbazione aiuta a combattere la dismenorrea, e la sindrome premestruale.\nAspetti etico-religiosi.\nLa masturbazione, correlata alle grandi questioni umane del sesso e della generazione della vita, ha interessato le grandi religioni monoteiste; nella Bibbia, tuttavia, non vi sono riferimenti espliciti (si parla invece di onanismo come tecnica anti-concezionale). Nell'ebraismo, nel cristianesimo e nell'islamismo, la masturbazione ha \nEventi e pratiche culturali.\nCon il termine \"Masturbate-a-thon\" si indica la \"maratona della masturbazione\"; un evento globale svolto in un ambiente solidale, dove la masturbazione pu\u00f2 essere eseguita in pubblico tra giovani e vecchi senza alcun imbarazzo: i partecipanti possono qui parlare apertamente con gli spettatori mentre si masturbano per condividerne le tecniche e descrivere il piacere e i benefici ottenuti. I Masturbate-a-thons sono spesso eventi di beneficenza che sono destinati a incoraggiare le persone a esplorare il sesso sicuro, parlare di masturbazione e sollevare i tab\u00f9 che ancora circondano il soggetto.\nNell'arte e nella cultura di massa.\nLa masturbazione \u00e8 stata citata molto spesso nella cultura di massa, nelle arti figurative, nel cinema, nella fotografia, nei fumetti, nella letteratura, nella musica.\nAnimali.\nLa pratica della masturbazione \u00e8 stata osservata anche in molti animali quali ad esempio: orsi bianchi e orsi bruni, cavalli, asini, buoi, cervi, elefanti, pappagalli, trichechi, delfini, le scimmie antropomorfe, i cani e i gatti."}
{"id": "2614290", "revid": "125859957", "url": "https://it.wikipedia.org/wiki?curid=2614290", "title": "Peter Weiss", "text": "Con la sua opera, che si situa sulla strada aperta da Bertolt Brecht, il teatro si fa documento ed atto di accusa della brutalit\u00e0 e della crudelt\u00e0 umana.\nBiografia.\nIl padre era un commerciante ungherese ebreo convertitosi al protestantesimo, la madre era cattolica. Weiss nacque a Nowawes, oggi quartiere di Potsdam, l'8 novembre 1916. Nel 1918, a due anni, segu\u00ec la famiglia nel trasferimento a Brema. Nello stesso anno, in seguito alla dissoluzione dell'Impero austro-ungarico, il padre ottenne la cittadinanza ceca, acquisita dallo stesso Weiss. Nel 1929 un altro trasferimento mobilit\u00f2 la famiglia Weiss, stavolta a Berlino. Qui il giovane Peter si inizi\u00f2 alla lettura di nuovi autori e condusse esperienze significative che troveranno eco nelle pubblicazioni successive.\nNel 1934, per sfuggire all'antisemitismo che si manifestava in forme sempre pi\u00f9 evidenti, la famiglia si rifugi\u00f2 a Londra, dove il giovane Weiss si dedic\u00f2 alla pittura, allestendo una mostra personale all'interno di un garage, e studi\u00f2 fotografia al Politecnico di Fotografia dell'Universit\u00e0 di Westminster. Nel 1936, mentre la famiglia si trasferisce a Warnsdorf, in Boemia, Weiss si stabilisce a Praga, dove viene accolto all'Accademia di Belle Arti. Lo stile pittorico di questo periodo risent\u00ec molto dell'influenza dei pittori Pieter Bruegel e Hieronymus Bosch. In questo periodo prende inoltre contatti epistolari con lo scrittore Hermann Hesse dopo averne letto \"Il lupo della steppa\". Hesse lo raccomand\u00f2 per l'accettazione all'Accademia tramite la figura del giornalista e scrittore Max Barth, socialista, rifugiato a Praga a causa delle persecuzioni naziste contro gli oppositori politici. L'anno successivo Weiss and\u00f2 in visita da Hesse, che risiedeva a Montagnola, in Svizzera. Incoraggiato dallo scrittore che ne appoggiava l'operato, nel 1938 trov\u00f2 rifugio nella casa di questi e illustr\u00f2 per lui la favola \"L'infanzia del mago\".\nNel frattempo i familiari di Weiss avevano trovato riparo in Svezia, dove Peter li raggiunse nel 1939 per accertarsi della loro incolumit\u00e0. Dopo pochi mesi si separ\u00f2 da loro per andare a Stoccolma, da Barth, dove si un\u00ec ad un gruppo di socialdemocratici composto da un gran numero di rifugiati di diversa provenienza sia ideologica che geografica. Qui Weiss strinse amicizia con il medico Max Julius, che ricorder\u00e0 in scritti successivi come \"Punto di fuga\" e \"Estetica della resistenza\". Weiss avrebbe vissuto a Stoccolma per il resto della sua vita, ottenendo la cittadinanza svedese nel 1946.\nNel 1943 si sposa con l'artista Helga Henschen, da cui avr\u00e0 una figlia, ma il matrimonio finir\u00e0 dopo soli quattro anni. Weiss ebbe altre due mogli: Carlota Dethorey, da cui divorzi\u00f2 nel 1949, e Gunilla Palmstierna, sua consorte fino alla morte. Nel 1946, un anno prima del divorzio dalla prima moglie, Weiss pubblica il suo primo scritto, illustrato da lui stesso, dal titolo in svedese: \"Di isola in isola\" (\"Fr\u00e5n \u00f6 till \u00f6\"). La raccolta di poesie riceve una buona accoglienza da parte della critica.\nA partire dagli anni cinquanta, lo stile artistico di Weiss tende ad orientarsi sempre pi\u00f9 verso il surrealismo, sia fuori che dentro l'ambito pittorico. Nel 1952, assecondando questo cambiamento di direzione, Weiss si unisce allo Studio di Cinema Sperimentale di Svezia, dove dirige alcuni cortometraggi cinematografici di carattere sperimentale e alcuni minidocumentari a sfondo sociale. Nel 1959 diriger\u00e0 il primo lungometraggio della sua carriera, \"H\u00e4gringen (Scomparsa).\"\nIl 1947 si configura come un anno importante del suo percorso esistenziale. Terminato il matrimonio, Weiss si reca a fine marzo in visita a Parigi, dove, maturando l'idea di non avere futuro nella pittura, abbandona quest'arte a favore della letteratura come nuovo mezzo espressivo, recuperando l'importanza della lingua tedesca come espressione della propria identit\u00e0 individuale. Nel 1948 scrive ancora in lingua svedese il radiodramma \"Der Turm (La torre)\", incentrato sulla figura di un artista che vive all'interno di una particolare torre-circo intenzionato ad eseguire un numero chiamato \"scioglimento da legami\", e nel 1951 un ultimo testo nella stessa lingua: \"Duellen\" (\"Il duello)\". Nel 1952 Weiss scrive due opere in tedesco: il dramma \"L'assicurazione\" (\"Die Versicherung\") e il romanzo breve \"L'ombra del corpo del cocchiere\" (\"Der Schatten des K\u00f6rpers des Kutschers\"), che rester\u00e0 inedito fin quasi agli anni sessanta.\nSempre nel 1947 Weiss fa ritorno a Berlino, un evento che, dal suo punto di vista di esule in terra straniera, costituisce un vero e proprio trauma culturale, al punto da fargli provare la sensazione distaccata di essere uno straniero nella sua stessa patria. Ad acuire tale sensazione contribuisce anche l'incarico assegnatogli dal quotidiano svedese Stockholms-Tidningen di redigere una serie di articoli-reportage sulle condizioni della capitale tedesca nell'immediato dopoguerra. L'ultimo di questi articoli, \"La letteratura delle tenebre\", fornisce un resoconto dei primi tentativi della letteratura tedesca di fare i conti col passato scabroso del regime nazista. Sul versante letterario, si rivela invece decisivo l'incontro berlinese con l'editore Peter Suhrkamp che lo aiuter\u00e0 poi a pubblicare diverse opere.\nNonostante l'interesse per la letteratura e l'attivit\u00e0 di scrittore, gli scarsi risultati fecero s\u00ec che Weiss si dedicasse alla saggistica sul cinema, per il quale l'artista nutr\u00ec sempre un profondo amore. Pubblica nel 1955 \"Avantgarde Film\" e nel 1960 \"Il grosso sogno del postino Cheval\" (\"Der grosse Traum des Brieftr\u00e4gers Cheval\") e \"Diario di Copenaghen\" (\"Aus dem Kopenhagener Journal\").\nScrive due opere autobiografiche (\"Congedo dai genitori\", 1961 e \"Punto di fuga\", 1962) che lo rendono noto al grande pubblico. Oltre alla fama acquisita con queste opere, accolte positivamente da pubblico e addetti ai lavori, l'adesione al Gruppo 47 e le letture svolte nell'ambito degli incontri che l'associazione promuoveva permisero a Weiss di divulgare maggiormente le sue idee sull'arte e sulla letteratura.\nIl 1964 segna il suo passo decisivo nell'ambito teatrale, con la pubblicazione de \"La persecuzione e l'assassinio di Jean-Paul Marat\". L'opera, che riscosse grande successo, permise a Weiss di porre il pubblico nella condizione di giudice e critico anzich\u00e9 di passivo spettatore, sulla scia del teatro didattico di Bertolt Brecht: scopo dichiarato di Weiss \u00e8 costringere lo spettatore a confrontarsi con verit\u00e0 spesso sepolte e scomode, sfruttando l'ambientazione e l'atmosfera grottesca della rappresentazione.\nNel 1965 inscenando \"L'istruttoria\" contemporaneamente in 14 teatri della Germania dell'Est e dell'Ovest, Weiss porta in scena gli stessi personaggi e le stesse parole che da un anno risuonavano al processo di Auschwitz nelle aule del tribunale di Francoforte, e riesce a stabilire con il pubblico un rapporto stimolante e provocatorio. Procedendo oltre la denuncia dei crimini, Weiss accusa l'intero sistema capitalista di avere permesso alla Germania nazista di produrre i campi di concentramento. La suddivisione del dramma in undici canti \u00e8 testimonianza della profonda influenza esercitata dalla Divina Commedia sull'opera di Weiss, e in particolar modo dall'Inferno. La profonda differenza con quest'opera risiede tuttavia negli abitatori dell'inferno weissiano, che patiscono sofferenze indicibili senza essersi macchiati di alcuna colpa. I veri carnefici, anch'essi presenti nell'opera, non soffrono, bens\u00ec creano e plasmano questo inferno in terra.\nGli anni sessanta videro un intensificarsi del radicalismo politico di Weiss. Attivo politicamente nel Partito della Sinistra, nel 1967 partecipa alle manifestazioni indette da Bertrand Russell contro la guerra in Vietnam. Negli stessi anni, la sua accusa si estende al colonialismo ed al razzismo nella \"Cantata del fantoccio lusitano\", prendendo spunto dall'operato dei portoghesi in Angola. Il fantoccio rappresenta il dittatore del Portogallo novecentesco, Salazar. Nel 1968 allarga ancora la sua problematica inscenando un \"Discorso sul progresso della prolungata guerra di liberazione del Vietnam e gli eventi che hanno portato a essa come illustrazione della necessit\u00e0 della resistenza armata contro l'oppressione e sui tentativi degli Stati Uniti d'America di distruggere le fondamenta della rivoluzione\". Come si pu\u00f2 evincere dal titolo stesso, il conflitto vietnamita assurge nell'ottica di Weiss a emblema delle controrivoluzioni novecentesche e ad atto d'accusa contro l'intervento americano nelle lotte di liberazione. Le opere successive, \"Trotskij in esilio\" e \"H\u00f6lderlin\", si concentrano sul ruolo svolto da intellettuali e scrittori nei periodi rivoluzionari.\nNel 1970 Weiss \u00e8 vittima di un attacco cardiaco che per poco non gli costa la vita. A partire dall'anno seguente, si dedica alla stesura di un monumentale romanzo autobiografico a sfondo saggistico in tre volumi, \"L'estetica della resistenza\", in cui l'analisi estetica di alcune opere d'arte novecentesche e la cronaca storica vanno a integrare e arricchire lo sfondo della resistenza tedesca al regime hitleriano. A quest'opera imponente, seguono due diversi adattamenti teatrali del romanzo kafkiano \"Il processo\".\nWeiss muore per crisi cardiaca a Stoccolma il 10 maggio 1982."}
{"id": "2614291", "revid": "38120", "url": "https://it.wikipedia.org/wiki?curid=2614291", "title": "Laurieann Gibson", "text": "Biografia.\nCresciuta a Toronto, in Canada, interpreta la parte della \"fly girl\" (termine femminile che designa i ballerini di break dance) nello sketch americano \"In Living Color\" (1990-1994). In seguito, Ann firma un contratto con l'etichetta discografica Bad Boy Records per il quale ha curato diverse coreografie cinematografiche o musicali. Al grande pubblico \u00e8 nota per il reality show in onda su MTV \"Making the Band\".\nOltre ad aver lavorato nel film \"Honey\" (2003) per il quale ha progettato tutte le scene di danza, ha coreografato i videoclip dei maggiori artisti messi sotto contratto dalla Bad Boy: Sean Combs, Danity Kane, JoJo, Corbin Bleu, Brandy Norwood, Day26 e Jordin Sparks.\nLavoro con Lady Gaga.\nFamoso \u00e8 il suo sodalizio artistico con la cantante Lady Gaga, iniziato il 3 ottobre 2008, quando si \u00e8 occupata della coreografia del video musicale di \"Poker Face\", che la cantante ha ripreso nelle sue esecuzioni live. \u00c8 tornata a lavorare con quest'ultima il 9 gennaio 2009, dirigendo il ballo di \"LoveGame\" e infine, il 13 aprile dello stesso anno, quello di \"Paparazzi.\" Nel 2011 ha lavorato di nuovo con Lady Gaga per le coreografie di \"Judas\", \"Born This Way\" e \"The Edge of Glory.\" Il 15 novembre 2011 viene ufficializzato il suo licenziamento da parte di Lady Gaga."}
{"id": "2614295", "revid": "339392", "url": "https://it.wikipedia.org/wiki?curid=2614295", "title": "Trinciastocchi-sarmenti", "text": ""}
{"id": "2614296", "revid": "991694", "url": "https://it.wikipedia.org/wiki?curid=2614296", "title": "OR Tambo International Airport", "text": ""}
{"id": "2614297", "revid": "118031", "url": "https://it.wikipedia.org/wiki?curid=2614297", "title": "In incerta battaglia", "text": ""}
{"id": "2614299", "revid": "1428919", "url": "https://it.wikipedia.org/wiki?curid=2614299", "title": "Franklin Sumner Earle", "text": ""}
{"id": "2614302", "revid": "767487", "url": "https://it.wikipedia.org/wiki?curid=2614302", "title": "F\u00e9lix Sarriugarte", "text": "Carriera.\nGiocatore.\nDopo essere cresciuto nella cantera dell'Athletic Club, debutta con il Bilbao Athletic, la squadra riserve, nella stagione 1982-1983. Dopo tre anni passa alla prima squadra, esordendo nella Primera Divisi\u00f3n il 9 settembre 1984 nella partita Siviglia-Athletic Club 3-0.\nMilita con i baschi fino alla stagione 1988-89, collezionando un totale di 83 partite (68 nella Liga) e 18 gol, per passare poi al Real Oviedo, sempre in prima divisione. Qui disputa cinque stagioni, al termine delle quali viene acquistato dal Las Palmas, che l'estate seguente lo gira al Barakaldo. Nel corso della stessa stagione passa al Gramenet, dove termina la carriera.\nAllenatore.\nDopo aver terminato la carriera di calciatore, si dedic\u00f2 al ruolo di allenatore.\nCominci\u00f2 con la guida del Baskonia nella stagione 2003-2004, venendo poi promosso al Bilbao Athletic nel 2005-06.\nL'anno successivo prende il posto del dimissionario Javier Clemente sulla panchina dell'Athletic Bilbao, dove resta soltanto per 12 giornate, al termine delle quali viene esonerato.\nDal 2012 \u00e8 il allenatore del Real Oviedo."}
{"id": "2614304", "revid": "37401", "url": "https://it.wikipedia.org/wiki?curid=2614304", "title": "Alla romana", "text": "Alla romana \u00e8 un'espressione idiomatica della lingua italiana, frequente nelle locuzioni \"pagare alla romana\" o \"fare alla romana\". Il senso dell'espressione registrato con maggiore frequenza \u00e8 quello di dividere in parti uguali una spesa comune (tipicamente, il conto fra i commensali in occasione di una cena).\nLa locuzione ha avuto storicamente anche altri significati: il \"Grande dizionario della lingua italiana\" della UTET registra un uso letterario dell'espressione nel senso di \"alla chetichella\" (\"partire alla romana\": cos\u00ec o similmente in Carlo Goldoni, Gasparo Gozzi, Ippolito Nievo). L'espressione viene riferita anche alle vivande, se messe in comune dai commensali: in questo senso, essa \u00e8 attestata nella letteratura ottocentesca.\nLa connotazione tipicamente romanesca \u00e8 forse spiegabile con il riferimento alle \"romanate\", termine in disuso che indica le tipiche merende fuori porta d'antica tradizione locale.\nIl \"Grande dizionario\" UTET segnala anche il senso moderno, senza indicare per\u00f2 riferimenti in letteratura, il che fa pensare a una tradizione orale e popolare.\nEsiste comunque una \"tradizione\" opposta, secondo cui \"pagare alla romana\" significherebbe, al contrario, pagare nella misura delle vivande consumate (considerando ancora l'esempio della cena). Questa interpretazione \u00e8 molto diffusa quanto poco verificabile: se \u00e8 vero che in molte lingue esistono espressioni analoghe che indicano un pagamento in parti diverse (cio\u00e8 proporzionate al consumo), come l'inglese \"Dutch Treat\" (\"invito all'olandese\"; ma anche \"Going Dutch\", il cui senso \u00e8 \"fare all'olandese\"), in italiano \u00e8 presente l'espressione \"pagare alla genovese\", che significa, forse sulla base del pregiudizio secondo cui i genovesi siano tirchi, \"pagare ognuno per conto suo\"."}
{"id": "2614306", "revid": "767487", "url": "https://it.wikipedia.org/wiki?curid=2614306", "title": "Maykel Galindo", "text": "Carriera.\nClub.\nDurante la sua carriera ha giocato con Villa Clara, Seattle Sounders e Chivas USA. Si trasfer\u00ec negli USA per cercare di fare fortuna con il calcio.\nNazionale.\nHa rappresentato pi\u00f9 volte la Nazionale cubana. Durante la CONCACAF Gold Cup 2005 fugg\u00ec dal ritiro della Nazionale per stabilirsi negli Stati Uniti d'America.."}
{"id": "2614309", "revid": "7", "url": "https://it.wikipedia.org/wiki?curid=2614309", "title": "The First Noel", "text": ""}
{"id": "2614311", "revid": "125778524", "url": "https://it.wikipedia.org/wiki?curid=2614311", "title": "Pagine gialle", "text": "Le Pagine Gialle sono una tipologia di elenco telefonico, che comprende gli abbonati che operano in ambito economico, suddivisi in categorie.\nIl concetto di \"pagine gialle\" \u00e8 nato nel 1883, quando uno stampatore di Cheyenne, nello Wyoming, non disponendo di fogli bianchi per realizzare un annuario, us\u00f2 carta gialla.\nCon l'avvento di internet in molti paesi del mondo l'edizione cartacea \u00e8 stata affiancata ad una sul web.\nLe pagine gialle in Italia.\nIn Italia, grazie alla liberalizzazione dell'utilizzo dei dati delle utenze telefoniche esistono e sono esistiti diversi servizi concorrenti: l'omonimo prodotto della Seat, le Pagine Utili, l'Elenco S\u00ec, tutti che utilizzano (o hanno utilizzato) per le proprie pubblicazioni i dati contenuti nel Database Unico delle Utenze Telefoniche.\nPagine Gialle Italiaonline.\nLe \"Pagine Gialle\" sono il primo prodotto italiano: la prima edizione si ha nel 1965, dal 1976 sono differenziate a seconda del destinatario: per i privati ci sono le \"Pagine Gialle Casa\", per gli operatori economici le \"Pagine Gialle Lavoro\".\nAttualmente vengono stampate da Italiaonline, che ha tramite una fusione per incorporazione ha acquistato nel 2015 Seat Pagine Gialle. \nOltre che in forma cartacea sono consultabili attraverso i seguenti mezzi:\nIn occasione del 40\u00ba anniversario della nascita delle PagineGialle \u00e8 stata stretta una partnership con l'Associazione per il Disegno Industriale e con la Fondazione ADI per il Design Italiano. Inoltre, per celebrare lo stesso anniversario, le PagineGialle sono uscite nell'edizione 2008 con uno speciale logo a forma di 40.\nPagine Utili.\nPagine Utili sono state la seconda directory nazionale per quota di mercato sin dalla loro prima edizione nel 1996, opera di Sorit, editrice e distributrice controllata da Mondadori, e Pagine Italia, concessionaria della pubblicit\u00e0, controllata da Fininvest. L\u2019anno successivo Pagine Utili sono state cedute interamente a Pagine Italia che le ha traghettate sotto Fininvest fino al 2005, anno in cui il controllo \u00e8 passato a Millennium Partecipazioni per una quota pari al 55%, divenuta il 100% nel 2008. Pagine Utili srl \u00e8 poi stata messa in liquidazione nel dicembre dello stesso anno. Pagine Utili \u00e8 ancora oggi un marchio del settore pubblicit\u00e0 (classe di Nizza 35), propriet\u00e0 di Daniele Liberatori, Consulente SEO.\nTuttoCitt\u00e0 Italiaonline.\nLe Pagine Gialle edizione Casa sono state in passato abbinate a TuttoCitt\u00e0, uno stradario che conteneva le mappe delle citt\u00e0 italiane.\nIn 37 province, in genere quelle che necessitano di una guida pi\u00f9 grande, TuttoCitt\u00e0 fino al 2014 veniva distribuito a parte, mentre nelle altre era una sezione del volume delle Pagine Gialle fin dalla fine degli anni novanta; ora invece \u00e8 in tutte le edizioni locali all'interno delle Pagine Gialle.\nDal 2005 le copertine dei volumi contengono le foto vincitrici di un concorso fotografico digitale aperto a tutti i fotografi (professionisti e dilettanti), che vengono votate direttamente dal pubblico attraverso un concorso.\nTuttocitt\u00e0 ha anche un proprio sito web nel quale \u00e8 possibile calcolare percorsi e cercare informazioni sulla citt\u00e0. Il servizio offre anche mappe stradali ed aeree e, in un numero crescente di citt\u00e0, fotografie a livello stradale esplorabili a circa 360 gradi come il pi\u00f9 noto e diffuso Google Street View.\nAltri prodotti.\nL'Elenco S\u00ec \u00e8 un prodotto che contiene sia l'elenco abbonati classico (pagine bianche), che l'elenco degli operatori economici. Per il momento non copre tutte le province italiane. \u00c8 realizzato da Pagine Si! Spa, societ\u00e0 di Terni che opera nell'ambito dell'annuaristica telefonica. Ha anche l'edizione online.\nUn elenco completo delle principali aziende italiane \u00e8 Elencopi\u00f9.\nCuriosit\u00e0.\nIl nome pi\u00f9 diffuso per le pagine gialle nel mondo, ovvero Yellow Pages (Pagine Gialle in inglese), \u00e8 in Italia un marchio registrato per il settore pubblicit\u00e0 (classe di Nizza 35) appartenente a Daniele Liberatori, un professionista del settore che lo usa per i suoi servizi SEO.\nLe pagine gialle in Svizzera.\nIn Svizzera, le pagine gialle ufficiali sono incluse nella versione cartacea degli elenchi telefonici (\"Local Guide\") e sono disponibili in Internet sulla piattaforma di ricerca \"local.ch\" e relativa applicazione mobile. Gli elenchi contengono i recapiti pubblici di aziende e utenti privati; gli indirizzi degli utenti e le eventuali variazioni vengono fornite dai principali gestori di telefonia o dagli stessi clienti.\nPagine gialle degli altri paesi.\nNella maggior parte degli stati il nome dell'elenco telefonico degli operatori economici \u00e8 \"Pagine Gialle\". Tuttavia in alcuni paesi il nome \u00e8 un altro (ad esempio Pagine d'Oro in Irlanda). Qui segue un elenco dei nomi delle pagine gialle nei vari paesi del mondo."}
{"id": "2614313", "revid": "1677399", "url": "https://it.wikipedia.org/wiki?curid=2614313", "title": "Internazionali d'Italia 1969", "text": "Gli Internazionali d'Italia 1969 sono stati un torneo di tennis giocato sulla terra rossa. \u00c8 stata la 26\u00aa edizione degli Internazionali d'Italia, la 1a dell'Era Open. Sia il torneo maschile sia quello femminile si sono giocati al Foro Italico di Roma in Italia. Il torneo ha avuto un montepremi di $14,900.\nCampioni.\nSingolare maschile.\n John Newcombe ha battuto in finale Tony Roche 6\u20133, 4\u20136, 6\u20132, 5\u20137, 6\u20133\nSingolare femminile.\n Julie Heldman ha battuto in finale Kerry Melville 7\u20135, 6\u20133\nDoppio maschile.\nLa finale tra Tom Okker / Marty Riessen e John Newcombe / Tony Roche \u00e8 stata sospesa sul punteggio di 4\u20136, 6\u20131\nDoppio femminile.\n Fran\u00e7oise D\u00fcrr / Ann Haydon-Jones hanno battuto in finale Rosemary Casals / Billie Jean King 6-3, 3-6, 6-2"}
{"id": "2614315", "revid": "712828", "url": "https://it.wikipedia.org/wiki?curid=2614315", "title": "Esgaroth", "text": ""}
{"id": "2614317", "revid": "729019", "url": "https://it.wikipedia.org/wiki?curid=2614317", "title": "Aeroporto Internazionale di Seul-Incheon", "text": "L'Aeroporto Internazionale di Seul-Incheon (IATA: ICN, ICAO: RKSI) (in coreano: \uc778\ucc9c \uad6d\uc81c \uacf5\ud56d) \u00e8 un aeroporto internazionale e intercontinentale situato a 70 km da Seul, la capitale della Corea del Sud.\n\u00c8 il pi\u00f9 grande aeroporto in Corea del Sud, l'aeroporto principale che serve l'area di Seul e uno degli aeroporti pi\u00f9 grandi e trafficati del mondo. Per sette anni consecutivi (2005-2012), \u00e8 stato valutato il migliore aeroporto mondiale dalla Airports Council International. L'aeroporto dispone di un campo da golf, un centro benessere, camere da letto private, pista di pattinaggio, un casin\u00f2, giardini interni e un Museo della cultura coreana. Ci vogliono solo 16 minuti per la partenza e 12 minuti per il processo di arrivo, che \u00e8 molto al di sopra degli standard globali di 60 e 45 minuti rispettivamente. Il suo duty-free \u00e8 stato valutato il migliore del mondo per tre anni di fila dal 2012 da chi viaggia per affari.\nSituato a 70 km a ovest di Seoul, la capitale e citt\u00e0 pi\u00f9 grande della Corea del Sud, l'aeroporto \u00e8 il principale hub per Korean Air, Asiana Airlines, Jeju Air e Polar Air Cargo. L'aeroporto serve come un hub per il trasporto internazionale civile di aerei e il traffico merci in Asia Orientale. Incheon International Airport \u00e8 attualmente l'ottavo aeroporto pi\u00f9 trafficato in Asia in termini di passeggeri, il quarto aeroporto pi\u00f9 trafficato del mondo da parte del traffico merci, e l'ottavo aeroporto pi\u00f9 trafficato del mondo in termini di passeggeri internazionali nel 2010. Nel 2011 l'aeroporto ha gestito 35.062.376 passeggeri.\nL'aeroporto ha aperto i battenti all'inizio del 2001, sostituendo il vecchio Gimpo International Airport, che ora serve principalmente destinazioni nazionali pi\u00f9 voli navetta per aeroporti alternativi in Cina, Giappone e Taiwan.\nIncheon International Airport si trova ad ovest del centro di Incheon, su un pezzo creato artificialmente di terra tra Yeongjong e le isole Yongyu. Le due isole erano originariamente separate da mare poco profondo. Quella zona tra le due isole \u00e8 stata recuperata per il progetto di costruzione, collegando in maniera efficace una volta separata Yeongjong e le isole Yongyu. La cassa di colmata e le due isole sono tutti parte di Jung-gu, un distretto amministrativo di Incheon.\n\u00c8 collegata alla terraferma dall'Expressway Incheon International Airport (Expressway 130), di cui una parte \u00e8 Yeongjong Bridge. La superstrada collega anche Gimpo International Airport per fornire connessioni tra servizi di volo interno con il traffico aereo internazionale, un vantaggio che rende molto pi\u00f9 facile per viaggiare da regioni del sud coreano ad Incheon, e poi per gli aeroporti di tutto il mondo. Incheon Bridge serve come secondo percorso per la parte meridionale della citt\u00e0 di Incheon a partire da ottobre 2009. L'aeroporto \u00e8 servito da un servizio di autobus da tutte le parti della Corea del Sud e dal servizio di traghetto tradizionale tra il molo Yeongjong e Incheon. Le limousine dell'aeroporto funzionano tutto il giorno da Seoul a Incheon, e diversi autobus autostradali di trasportano persone da luoghi dentro e fuori Seoul.\nLa ferrovia collega l'Aeroporto internazionale di Incheon al Gimpo International Airport e alla Linea 5 e Linea 9 della Metropolitana di Seul, che ha aperto 23 marzo 2007. Un'ulteriore proroga nel dicembre del 2010 collega l'aeroporto alla Linea 2, Linea 4 e Linea 6.\nAll'aeroporto \u00e8 stato assegnato il premio Best in servizio nella classe alla 1\u00aa Conferenza internazionale sulla qualit\u00e0 e servizio aeroportuale dalla IATA e dal Consiglio internazionale degli aeroporti (ACI), e al secondo posto in tutto il mondo Best Airport, dietro a Hong Kong International Airport. \u00c8 stato anche classificato n\u00ba1 al mondo dal (ACI).\nIl Terminal di Seoul Incheon International Airport dispone di 74 porte d'imbarco in tutto, con 44 nel terminal principale e 30 nel Concourse A.\nStoria.\nLo scalo ha iniziato l'operativit\u00e0 commerciale nel 2001 andando a sostituire il vecchio Aeroporto Internazionale di Seul-Gimpo, che rimane dedicato ai voli domestici oltre a qualche volo verso la Cina, il Giappone e il Taiwan. Skytrax assegna un rating di 5 stelle all'aeroporto nel 2009.\nDopo le Olimpiadi di Seoul del 1988, il traffico aereo internazionale in Corea \u00e8 aumentato. Nel 1990, \u00e8 emerso che Gimpo International Airport non poteva far fronte all'aumento del traffico aereo. Per ridurre il carico sul Gimpo International Airport, la costruzione dell'aeroporto di Incheon ha avuto inizio nel novembre 1992. \u00c8 stato costruito su un terreno bonificato tra Yeongjong Island e Youngyu Island, e ci sono voluti otto anni per costruire, con altri sei mesi di tempo per testare. L'aeroporto \u00e8 stato inaugurato nel marzo 2001.\nInizialmente ci sono stati numerosi problemi, per lo pi\u00f9 coinvolsero la gestione dei bagagli, la quale ha richiesto il sistema semiautomatico. La maggior parte dei problemi sono stati risolti entro un mese, e l'aeroporto ha iniziato ad operare normalmente.\nIl traffico aereo \u00e8 aumentato notevolmente e all'inizio del 2002 \u00e8 emerso che l'aeroporto sarebbe risultato saturo entro il 2006. Come risultato nel febbraio 2002, la costruzione della seconda fase \u00e8 stato avviata. In origine la costruzione doveva essere finita entro dicembre 2008. A causa delle Olimpiadi di Pechino del 2008, tuttavia, il programma di costruzione \u00e8 stato modificato per consentire alla costruzione di essere finita entro luglio 2008.\nIl 15 novembre 2006 l'Airbus A380 \u00e8 atterrato all'aeroporto nell'ambito della prima tappa del suo viaggio di certificazione. I test sulle piste, taxi-way e rampe hanno dimostrato che l'aeroporto \u00e8 in grado di gestire l'aeromobile.\nPer aggiornare ulteriormente Incheon la grande impresa logistica coreana Hanjin Corporation (societ\u00e0 madre della compagnia di bandiera coreana Korean Air) ha concordato il 10 gennaio 2008 di costruire un ospedale di nove piani nei pressi dell'aeroporto. Una volta che la costruzione \u00e8 stata completa nel 2011, il Centro Medico Yeongjong serve i residenti nelle vicinanze e circa 30.000 turisti medici annuali.\nCollegamenti con Seul.\nL'aeroporto \u00e8 collegato con la terraferma grazie a due ponti, che garantiscono il collegamento per mezzo di auto private, taxi e bus. Il 29 dicembre 2010 \u00e8 stata definitivamente attivata la Linea AREX che collega l'aeroporto con la citt\u00e0 di Seul fino alla stazione centrale."}
{"id": "2614319", "revid": "339392", "url": "https://it.wikipedia.org/wiki?curid=2614319", "title": "Incheon International Airport", "text": ""}
{"id": "2614323", "revid": "339392", "url": "https://it.wikipedia.org/wiki?curid=2614323", "title": "Aeroporto di Seoul-Incheon", "text": ""}
{"id": "2614324", "revid": "110157", "url": "https://it.wikipedia.org/wiki?curid=2614324", "title": "Chiesa di Santa Maria Annunziata (Roccaverano)", "text": "La chiesa Santa Maria Annunziata si trova nel comune di Roccaverano, in provincia di Asti e diocesi di Acqui.\nStoria.\nL'edificio rappresenta una tappa importante nella ricerca architettonica rinascimentale del primo Cinquecento.\nIl progetto, almeno per quel che riguarda la facciata, \u00e8 attribuito a Bramante. L'impegno dell'anziano architetto del papa, per la chiesa parrocchiale di questo piccolo centro dell'astigiano, sembra doversi al vescovo Enrico Bruno, vescovo di Taranto, nativo di Roccaverano ed amico del Bramante, funzionario di spicco nella corte papale di Giulio II.\nUna lapide posta sulla facciata ricorda questa committenza e la data di inizio lavori nell'anno 1509: la consacrazione della chiesa avvenne poi nel 1516, ad opera di Giovanni Francesco Bruno, vescovo di Nola e nipote di Enrico Bruno.\nCaratteri stilistici.\nLa facciata dell'edificio, progettato intorno al 1509, \u00e8 caratterizzata dal sovrapporsi sullo stesso piano di due schemi templari: uno relativo alla sola navata centrale, delimitato alla sommit\u00e0 da un timpano completo e l'altro esteso all'intera larghezza della facciata, concluso sulla proiezione delle navate laterali con due semitimpani.\nL'edificio si presentava in origine con una pianta a croce greca che per\u00f2 venne modificato ai primi dell'800 con la costruzione di un profondo coro absidato nella parete opposta all'ingresso principale. \nBramante affronta in questo edificio il difficile problema di come adattare il disegno della facciata del tempio classico al consueto organismo basilicale delle chiese con navate a diverse altezze che aveva impegnato gli architetti del Rinascimento, a partire da Leon Battista Alberti, anche in relazione alle riflessioni sull'opera vitruviana ed in particolare sulle ipotetiche ricostruzioni della Basilica di Fano.\nLa soluzione proposta ricerca un'integrazione tra esterno e interno e risulta costituita da ordini intersecati con diversa altezza e sar\u00e0 ripresa dell'allievo Baldassarre Peruzzi intorno al 1515 nella Sagra di Carpi e, pur con sensibili varianti, da Palladio nella chiesa del Redentore, nella basilica di San Giorgio Maggiore e nella facciata di San Francesco della Vigna."}
{"id": "2614325", "revid": "339392", "url": "https://it.wikipedia.org/wiki?curid=2614325", "title": "Aeroporto internazionale di Seoul-Incheon", "text": ""}
{"id": "2614328", "revid": "339392", "url": "https://it.wikipedia.org/wiki?curid=2614328", "title": "Aeroporto Internazionale di Incheon", "text": ""}
{"id": "2614333", "revid": "478814", "url": "https://it.wikipedia.org/wiki?curid=2614333", "title": "Earthquake Weather", "text": "Earthquake Weather \u00e8 l'unico album solista dell'ex cantante e chitarrista dei Clash Joe Strummer pubblicato nel 1989 da Epic Records. Nel 1987 l'artista aveva pubblicato \"Walker\", colonna sonora del film omonimo.\nIl disco.\nPur essendo stato accolto positivamente dalla critica, l'album vendette poche copie.\nTracce.\nTutte le tracce sono state scritte da Joe Strummer, eccetto dove indicato."}
{"id": "2614338", "revid": "291201", "url": "https://it.wikipedia.org/wiki?curid=2614338", "title": "Narn i H\u00een H\u00farin", "text": ""}
{"id": "2614339", "revid": "69683859", "url": "https://it.wikipedia.org/wiki?curid=2614339", "title": "Narn i Ch\u00een H\u00farin", "text": ""}
{"id": "2614340", "revid": "287204", "url": "https://it.wikipedia.org/wiki?curid=2614340", "title": "Anne-Marie Meyer", "text": "Biografia.\nFiglia di agiati ebrei berlinesi, Anne-Marie Meyer, dopo che i genitori avevano sciolto il loro matrimonio, segu\u00ec suo padre Wilhelm (Willy, Francoforte sul Meno, 3 marzo 1882 - Londra, 18 ottobre 1954) trasferitosi a Londra nel 1933, insieme ai due fratelli pi\u00f9 giovani: Peter, di cinque anni pi\u00f9 piccolo, futuro regista di documentari noto col nome di Peter Morley, e Thomas (Tommy Frank Morley), che aveva tre anni in meno di lei. \nStudi e formazione culturale.\nStabilitasi col padre in Inghilterra dal 1933, Anne-Marie Meyer complet\u00f2 gli studi secondari nel Kent, presso la \"Bunce Court School\", istituzione scolastica privata tedesca fondata a Ulma da Anna Essinger ma trasferitasi oltremanica a causa delle politiche di persecuzione razziale e anti-ebraica nella Germania nazista di Adolf Hitler. Nel 1936, appena terminati gli studi alla \"Bunce Court School\" si trasfer\u00ec dal Kent a Londra, andando a vivere in camere in affitto in Clarendon Road, nei pressi di Holland Park, dove sarebbe stata raggiunta dal fratello Thomas nel 1938. Tuttavia, non potendo mantenersi ulteriormente agli studi, si vide precluso l'accesso a una formazione accademica superiore. Ripieg\u00f2, quindi, sulla frequenza di un corso da segretaria, una scelta che metter\u00e0 a frutto nel 1937, quando sar\u00e0 assunta come impiegata del Warburg Institute.\nNonostante il suo curriculum di studi, irregolare e forzatamente interrotto, Anne-Marie Meyer era portatrice di una cultura profonda e di alto livello accademico, acquisita al di fuori di regolari percorsi di studio. A questo bagaglio culturale, la Meyer poteva aggiungere particolari abilit\u00e0 poliglotte, che le donavano familiarit\u00e0 con quattro lingue moderne, da lei padroneggiate in maniera fluente sia nello scritto sia nel parlato.\nWarburg Institute.\nNel 1937 entr\u00f2 come impiegata amministrativa al Warburg Institute che, da poco traslocato da Amburgo, si trovava in una situazione precaria e senza una sede sicura. Al Warburg, la Meyer ritrov\u00f2 Fritz Saxl, gi\u00e0 suo professore al college e che nel frattempo era divenuto direttore dell'Istituto. Di Fritz Saxl divenne, da allora, devota collaboratrice. \nLa sua formazione culturale e la sua poliglottia fecero in breve tempo di lei un \u00abpilastro del Warburg Institute\u00bb, istituzione alla quale si dedic\u00f2 con trasporto e per la quale svolse un ruolo enorme nella redazione del \"Journal of the Warburg and Courtauld Institutes\" e delle monografie pubblicate dall'istituto. \nLa strettissima collaborazione con gli autori delle monografie edite dal Warburg, ne fa quasi una \u00abcoautrice\u00bb di tutti i volumi passati per le sue mani durante l'edizione a stampa presso l'istituto, come i sette monumentali volumi dell'\"Iter Italicum\" di Paul Oskar Kristeller, o come la mole degli studi di Arnaldo Momigliano, \u00able cui pubblicazioni devono molto alla sua esigenza di precisione e completezza, sia in vita, sia come esecutrice letteraria dopo la sua morte\u00bb. \nDel Warburg Anne Meyer divenne segretaria e \"Registrar\" dal 1939 fino al pensionamento, avvenuto nel 1984. Dopo tale data, la Meyer fu ammessa come \"Honorary Fellow\" dell'istituto.\nRuolo di \u00abambasciatrice\u00bb del Warburg Institute.\nCon i suoi viaggi in Europa divenne l'ambasciatrice del Warburg e fin\u00ec per rappresentarne in maniera efficace l'immagine esterna. Ebbe strette frequentazioni con intellettuali e studiosi di tutto il mondo, che ella avvicin\u00f2 al Warburg e con i quali strinse un'amicizia personale. \nIl sodalizio intellettuale con Arnaldo Momigliano.\nFra le amicizie intellettuali coltivate da Anne-Marie Meyer va ricordato, per importanza, l'intenso rapporto culturale stabilito con un altro transfuga, l'esule Arnaldo Momigliano, storico dell'antichit\u00e0 inserito nei ranghi accademici dell'Universit\u00e0 di Oxford dopo essere riparato in Inghilterra dall'Italia per sfuggire anch'egli alle persecuzioni razziali della politica fascista verso gli Ebrei. \nDi Momigliano, dopo la morte, Meyer fu anche esecutrice letteraria, incaricata della gestione e della pubblicazione del \"corpus\" delle sue opere inedite. Alla sua attivit\u00e0 editoriale si deve la pubblicazione della monumentale opera postuma di Momigliano."}
{"id": "2614342", "revid": "27394864", "url": "https://it.wikipedia.org/wiki?curid=2614342", "title": "Settimana Catalana del Ciclismo", "text": ""}
{"id": "2614350", "revid": "767487", "url": "https://it.wikipedia.org/wiki?curid=2614350", "title": "Siria (gruppo musicale)", "text": "Siria \u00e8 un duo musicale composto dalla cantante dei Cascada Natalie Horler e da uno dei suoi dj e producer DJ Manian. Il progetto Siria ha presentato due singoli in Germania e in Canada venduti con la voce di Natalie Horler. Il 3 luglio 2008 la reinterpretazione della canzone \"Desenchantee\" di Kate Ryan \u00e8 stata pubblicata dalla Zooland Records con una nuova cantante.\nCarriera.\n\"Endless Summer\".\n\"Endless Summer\" fu il primo singolo presentato dal progetto Siria. Quando \u00e8 stato presentato nella prima versione per dj nel dicembre 2004 ha introdotto lo stile musicale che si sarebbe rivelato un grande successo per il progetto Cascada con \"Everytime We Touch\" nel 2005. Inizialmente, i fan dei Cascada pensarono che il gruppo aveva cambiato il proprio nome in Siria a causa di problemi legali con il nome Cascada (prima erano stati chiamati a Cascade finch\u00e9 il dj americano Kaskade aveva minacciato una causa), anche se si \u00e8 ben presto capito che questo era solo un progetto parallelo di Manuel Reuter (DJ Manian) e Natalie Horler, senza Yanou.\n\"I Will Believe It\".\nAgli inizi del 2005, Siria ha presentato \"I Will Believe It\" nel vinile \"Endless Summer\"/\"I Will Believe It\" 12\". In esso ci sono due mix delle canzoni. La prima \u00e8 una versione euro trance che \u00e8 simine al singolo \"Reason\" di DJ Manian and Natalie, presentato da un loro altro progetto Diamond. L'altro remix \u00e8 il \"Cascada Remix\" che ha uno stile scuro ma simile a \"Everytime We Touch\". Negli Stati Uniti il singolo ha otto mixing con DJ Lenny B, Solar City ed \u00e8 disponibile attraverso la Marian Records Inc. Il singolo ha raggiunto la posizione 23 nella Billboard's Hot Dance Club Play chart\n\"Desenchantee\".\nIl nome Siria \u00e8 stato usato ancora una volta per un nuovo singolo con una nuova cantante, per una reinterpretazione della canzone \"Desenchantee\" della cantante belga Myl\u00e8ne Farmer ed \u00e8 stato presentato dalla Zooland Records in Germania il 3 luglio 2008.\nLe canzoni di Siria vengono spesso confuse con quelle dei Cascada, in quanto gli stili sono molto simili e anche perch\u00e9 il progetto \u00e8 formato da una parte dei Cascada.\nFuturo.\nCon l'immenso successo mondiale dei Cascada, Dj Manian aveva annunciato che non aveva pianificato nuovi singoli per i Siria per il vicino futuro. In Gran Bretagna entrambe le canzoni dei Siria erano state pubblicate sotto il nome Cascada nel loro secondo album, Perfect Day, entrambe in forma leggermente modificata nel 2007. A causa di entrambe le canzoni pubblicate in precedenza negli Stati Uniti dalla Marian Records con il nome di Siria, \"I Will Believe It\" e \"Endless Summer\" non sono state incluse nella versione americana di Perfect Day, che sono inizialmente state canzoni esclusive inizialmente non disponibili in altri mercati.\nNel 2008 il nome Siria \u00e8 stato rimesso in uso con il singolo \"Desenchantee\", senza per\u00f2 Natalie Horler come cantante."}
{"id": "2614357", "revid": "1540383", "url": "https://it.wikipedia.org/wiki?curid=2614357", "title": "Scuderia Milano", "text": "La Scuderia Milano \u00e8 stata un'azienda operante nel campo delle competizioni automobilistiche, fondata dai fratelli Ruggeri (o Ruggieri), che corse con la Maserati negli anni successivi alla seconda guerra mondiale . Prese parte al campionato del , del e del ; solo in occasione del la scuderia partecip\u00f2 come costruttore, mentre il fu l'ultimo anno in cui partecip\u00f2 un motore Milano, montato in questo caso su una Maserati 4CLT/50.\nRisultati in Formula 1.\nSegue un elenco dei risultati della Scuderia Milano in Formula 1."}
{"id": "2614360", "revid": "767487", "url": "https://it.wikipedia.org/wiki?curid=2614360", "title": "Alex Valencia", "text": "Caratteristiche tecniche.\nViene schierato come centrocampista di fascia destra, ma sporadicamente \u00e8 utilizzato come attaccante. Nel suo momento di massimo splendore, era veloce e molto bravo tecnicamente, oltre che divertente da veder giocare. La sua instabilit\u00e0 non gli ha permesso di esprimere tutto il suo potenziale.\nCarriera.\nClub.\n\u00c5sane e Brann.\nValencia inizi\u00f2 a giocare con la maglia dello \u00c5sane, formazione per cui debutt\u00f2 nella 1. divisjon. La squadra retrocesse per\u00f2 nella 2. divisjon e il centrocampista vide aumentare il suo spazio: totalizz\u00f2 cos\u00ec 11 apparizioni in campionato. Fu poi ingaggiato dal Brann, potendo cos\u00ec esordire nell'Eliteserien il 7 maggio 1998, subentrando a Thorstein Helstad nella sconfitta per 1-0 in casa del Troms\u00f8. Nelle prime due stagioni al club, il suo spazio fu limitato, ma le cose iniziarono a cambiare con il campionato 2000; in questa annata, infatti, Valencia fu autore del primo gol nella massima divisione norvegese, che permise il successo del Brann per 0-1 in casa del V\u00e5lerenga, in data 20 agosto 2000. Nei successivi due anni fu titolare, per poi perdere il posto nel campionato 2003.\nStart.\nValencia lasci\u00f2 quindi il Brann al termine di questa stagione, accordandosi con lo Start, formazione militante nella 1. divisjon. Il 12 aprile 2004 debutt\u00f2 allora con questa maglia, quando fu titolare nel successo casalingo per 4-0 sul Pors Grenland. Il 9 maggio realizz\u00f2 la prima rete, contribuendo alla vittoria della sua squadra per 2-1 sul Raufoss. Valencia collezion\u00f2 22 presenze e 2 reti in campionato, in quella stagione, contribuendo cos\u00ec alla promozione dello Start, che si aggiudic\u00f2 il primo posto in classifica. Rimase in squadra per altre due stagioni e mezza, sempre nell'Eliteserien, riuscendo a fornire un buon rendimento.\nAarhus e Odd Grenland.\nIl calciatore si trasfer\u00ec poi ai danesi dello Aarhus, club militante nella Superligaen. Il primo incontro in squadra fu datato 18 luglio 2007, quando fu schierato titolare nella sconfitta casalinga per 1-2 contro lo Horsens. Il 22 settembre arriv\u00f2 la prima rete, sebbene inutile ai fini del risultato: l'Aarhus fu infatti sconfitto per 1-2 dal Nordsj\u00e6lland. Lo Aarhus termin\u00f2 la stagione al 10\u00ba posto finale, raggiungendo la salvezza; Valencia segn\u00f2 2 reti nel corso di 23 incontri. All'inizio del campionato successivo, lasci\u00f2 la squadra.\nIl 25 luglio 2008 fu ufficializzato il suo trasferimento all'Odd Grenland, compagine di 1. divisjon a cui si leg\u00f2 con un contratto dalla durata di tre anni e mezzo. Esord\u00ec con questa maglia il 2 agosto 2008, sostituendo Bentley nella vittoria per 5-1 sul Nybergsund-Trysil. Contribu\u00ec in 9 incontri alla promozione della squadra nell'Eliteserien. Rimase all'Odd Grenland fino a met\u00e0 della stagione seguente.\nFredrikstad.\nIl 31 agosto 2009 fu ufficializzato il suo trasferimento a titolo definitivo al Fredrikstad, formazione con cui firm\u00f2 un contrattato della durata di tre anni e mezzo. Il 12 settembre debutt\u00f2 in squadra, quando fu schierato titolare nel successo per 3-1 sul V\u00e5lerenga. Il 1\u00ba novembre dello stesso anno segn\u00f2 la prima rete, nel successo per 0-5 in casa del Lyn Oslo. Il club retrocesse in 1. divisjon dopo aver perso gli incontri di qualificazione all'Eliteserien successiva; si riguadagn\u00f2 per\u00f2 immediatamente la promozione, sempre attraverso le qualificazioni. Nel campionato 2011, le presenze di Valencia si limitarono a 9. Si svincol\u00f2 alla fine del 2012.\nRitorno allo \u00c5sane.\nIl 20 marzo 2013 firm\u00f2 un contratto con lo \u00c5sane.\nNazionale.\nValencia conta 8 presenze per la . Debutt\u00f2 il 27 febbraio 2001, subentrando a Trond Fredrik Ludvigsen nel successo per 0-3 sulla . Il 24 marzo dello stesso anno, sigl\u00f2 la prima rete: fu autore del gol norvegese in occasione della sconfitta per 1-2 contro la . Il 15 agosto 2001 arriv\u00f2 poi l'esordio per la Nazionale maggiore: sostitu\u00ec Jan-Derek S\u00f8rensen nel pareggio in amichevole per 1-1 contro la . Conta 5 presenze per la Norvegia.\nCalcio a 5.\nValencia disput\u00f2 anche 8 incontri per la Nazionale norvegese di futsal, segnando 5 reti e partecipando al Campionato mondiale AMF 2003 in Paraguay.\nStatistiche.\nPresenze e reti nei club.\n\"Statistiche aggiornate al 25 marzo 2014.\""}
{"id": "2614362", "revid": "767487", "url": "https://it.wikipedia.org/wiki?curid=2614362", "title": "Bayasgalan Garidmagnai", "text": "Carriera.\nClub.\nGioca dal 2003 al 2007 all'Ulaanbatar Mazaalai. Nel 2007 passa all'Erchim. Nel 2011 gioca all'Ulaanbatar Mazaalai. Nel 2012 si trasferisce all'Erchim. Nel 2014 viene acquistato dal Khoromkhon. Nel 2015 passa al Selenge Press\nNazionale.\nDal 2003 ha raccolto varie presenze con la Nazionale mongola di cui \u00e8 uno dei calciatori pi\u00f9 rappresentativi."}
{"id": "2614365", "revid": "767487", "url": "https://it.wikipedia.org/wiki?curid=2614365", "title": "Martijn Westerholt", "text": "Biografia.\nMartijn \u00e8 il fratello minore di Robert Westerholt, fondatore e chitarrista ritmico dei Within Temptation, nei quali lo stesso Martijn milit\u00f2 dal 1996 al 2001. Con la band del fratello, Martijn pubblic\u00f2 l'album \"Enter\" (di cui co-scrisse la canzone \"Restless\", primo singolo della band), l'EP \"The Dance\" e il secondo full-length \"Mother Earth\". Nel giugno 2001, poco dopo la pubblicazione del singolo \"Ice Queen\", gli venne diagnosticata una mononucleosi infettiva, che lo costrinse a lasciare il gruppo. L'anno successivo fond\u00f2 i Delain, dal sound simile a quello dei Within Temptation, in cui milita tuttora.\nNel 2005 apparve come \"guest\" nel live dei Within Temptation \"The Silent Force Tour\", eseguendo il brano \"Candles\" (da \"Enter\") insieme agli ex-membri Michiel Papenhove e Ivar de Graaf, riunendo quindi la formazione originale di \"Enter\". Nel 2012 si esib\u00ec nuovamente con la band nel medesimo brano, insieme a Papenhove e George Oosthoek; questa performance fu pubblicata due anni dopo nel doppio album \"Let Us Burn - Elements &amp; Hydra Live in Concert\".\nEquipaggiamento.\nMartijn utilizza tastiere Roland XV88, Korg Triton e Schecter Hellraiser."}
{"id": "2614368", "revid": "124829373", "url": "https://it.wikipedia.org/wiki?curid=2614368", "title": "Til Schweiger", "text": "Biografia.\n\u00c8 noto soprattutto per aver interpretato Cynric nel film \"King Arthur\" di Antoine Fuqua e Hugo Stiglitz in \"Bastardi senza gloria\" di Quentin Tarantino. Nel 2007 Til e le sue figlie, attrici come lui, hanno recitato insieme in \"300 ore per innamorarsi\", film da lui diretto. Ha diretto e sceneggiato alcune pellicole, tra cui \"Honig im Kopf\" (2014) e il suo remake hollywoodiano \"Un viaggio indimenticabile\" (2018). In quest'ultima ha riunito un cast di primordine, comprendente Nick Nolte, Matt Dillon, Jacqueline Bisset, Eric Roberts, Claire Forlani, Greta Scacchi.\nVita privata.\nIl 19 giugno 1995 ha sposato la modella statunitense Dana Carlson, dalla quale si \u00e8 separato nel 2005; i due hanno divorziato nel 2014. Dal matrimonio sono nati quattro figli: Valentin Florian (nato nel 1995), Luna Marie (nata nel 1997), Lilli Camille (nata nel 1998) ed Emma Tiger (nata nel 2002)."}
{"id": "2614370", "revid": "729019", "url": "https://it.wikipedia.org/wiki?curid=2614370", "title": "Banca per l'Economia per l'Istria, Fiume e il Littorale Sloveno", "text": "La Banca per l'Economia per l'Istria, Fiume e il Littorale Sloveno (in sloveno \"Gospodarska Banka za Istro, Reko in Slovensko Primorje\", in croato \"Gospodardarska za Istru, Rijeku i Slovensko Primorje\") era la banca centrale creata dal governo d'occupazione della Jugoslavia nel 1945 per la Zona B della Venezia Giulia. La sede della banca era a Capodistria.\nLa banca non viene mai riconosciuta dagli Alleati, ma immise sul mercato la jugolira, sostituendo la ex filiale della Banca d'Italia.\nCon la firma del trattato di pace del 1947, il suo ambito amministrativo si ridusse alla Zona B del Territorio Libero di Trieste, mentre altrove si passava al dinaro jugoslavo. Nel dicembre 1949 venne sciolta e le sedi della Banca per l'Economia per l'Istria, Fiume e il Littorale Sloveno divennero filiali della Banca Nazionale della Jugoslavia."}
{"id": "2614372", "revid": "112038007", "url": "https://it.wikipedia.org/wiki?curid=2614372", "title": "Mercedes-Benz M272", "text": "La sigla Mercedes-Benz M272 indica una famiglia di motori a scoppio prodotto dal 2004 al 2013 dalla Casa tedesca Mercedes-Benz.\nCaratteristiche e versioni.\nSi tratta di una famiglia di motori V6 che va ad affiancare ed in seguito a sostituire i precedenti V6 M112, ed \u00e8 proprio sui motori M112 che i V6 M272 si basano, costituendone quindi un'evoluzione, sia pur molto sostanziosa e profonda. Inoltre, i motori \"M272\" sono anche strettamente imparentati con i pi\u00f9 grossi motori M273, che invece sono dei V8.&lt;br&gt;\nLe caratteristiche dei motori \"M272\" sono le seguenti:\nNonostante derivino quindi dai motori \"M112\", i motori \"M272\" presentano numerose e significative differenze, fra cui la testata a 4 valvole per cilindro anzich\u00e9 tre e l'accensione a singola candela anzich\u00e9 a doppia candela.&lt;br&gt;\nTra le altre novit\u00e0 non ancora menzionate, vale la pena di ricordare il dispositivo elettronico di gestione del flusso del liquido refrigerante. Tale dispositivo va a rimpiazzare il tradizionale termostato.&lt;br&gt;\nPer quanto riguarda l'alimentazione, essa era in genere ad iniezione indiretta, ma alcune varianti dei tre motori costituenti la famiglia \"M272\" proponevano invece l'iniezione diretta.&lt;br&gt;\nDi seguito vengono mostrate pi\u00f9 in dettaglio le tre versioni dei motori \"272\".\nM272E25.\nIl motore M272E25 \u00e8 la versione di base della famiglia \"M272\", quella di cilindrata pi\u00f9 bassa. Dalle sue misure di alesaggio e corsa, pari ad 88x68,4 mm, deriva una cilindrata di 2496 cm\u00b3. Tale motore va a sostituire il 2.6 \"M112\", rispetto al quale riesce ad essere sensibilmente pi\u00f9 potente. Con un rapporto di compressione pari ad 11,2:1, questo motore riesce ad erogare fino a 204 CV di potenza massima a 6200 giri/min ed una coppia massima di 245 N m pressoch\u00e9 costanti tra 2900 e 5500 giri/min.&lt;br&gt;\nLe applicazioni del 2.5 \"M272\" comprendono:\nM272E30.\nLa sigla M272E30 indica la versione da 3 litri dei motori \"M272\". Tale versione \u00e8 caratterizzata da una cilindrata di 2996 cm\u00b3, data dalle misure di alesaggio e corsa pari ad 88x82 mm, nonch\u00e9 da un rapporto di compressione pari ad 11,3:1.&lt;br&gt;\nLa potenza massima raggiunge 231 CV a 6000 giri/min, mentre la coppia massima \u00e8 di 300 N m costanti tra 2500 e 5000 giri/min.&lt;br&gt;\nTale motore \u00e8 stato montato su:\nUna sottovariante di tale motore erogava 245 CV a 6000 giri/min, mentre la coppia massima era rimasta intatta: in tale configurazione, questo motore \u00e8 stato montato sotto il cofano della \"Mercedes-Benz S300L W221\" prevista per alcuni mercati asiatici tra il 2011 ed il 2013.\nM272E35.\nLa versione da 3,5 litri \u00e8 la pi\u00f9 variegata, poich\u00e9 ne esistono quattro versioni differenti, di cui una ad iniezione diretta ed una addirittura ibrida. \u00c8 anche la versione che vanta il pi\u00f9 alto numero di modelli che ne usufruiscono nella gamma Mercedes-Benz. Il 3.5 \"M272\" \u00e8 caratterizzato da misure di alesaggio e corsa pari a 92.9x86 mm, per una cilindrata totale di 3498 cm\u00b3. L'unica variante ad iniezione diretta porta la sigla M272DE35 (dove \"DE\" sta per \"Direkteinspritzung\"), mentre le altre tre ad iniezione indiretta sono siglate come M272KE35 (\"KE\" = \"Kanaleinspritzung\"). Oltre che dal tipo di alimentazione adottata, i quattro livelli di prestazioni ottenute sono dovuti al differente rapporto di compressione.\nVarianti ed applicazioni.\nLa seguente tabella mostra le caratteristiche delle quattro varianti del 3.5 \"M272\", con relative applicazioni."}
{"id": "2614373", "revid": "767487", "url": "https://it.wikipedia.org/wiki?curid=2614373", "title": "Oxiracetam", "text": "L'oxiracetam \u00e8 un farmaco nootropo che si \u00e8 dimostrato in grado di migliorare le capacit\u00e0 cognitive, aumentando il microcircolo e l'ossigenazione del sistema nervoso centrale.\nLe prove condotte hanno dimostrato che Oxiracetam \u00e8 un farmaco sicuro che presenta bassi livelli di tossicit\u00e0 ed pochi effetti avversi. In pi\u00f9 si \u00e8 dimostrato tollerabile anche ad alti dosaggi. Il reale meccanismo di funzionamento \u00e8 ancora oggetto di studio."}
{"id": "2614374", "revid": "110157", "url": "https://it.wikipedia.org/wiki?curid=2614374", "title": "Major League Baseball 1959", "text": "Durante la stagione 1959 della Major League Baseball (MLB) si disputarono due All-Star Game: il primo ebbe luogo il 7 luglio al Forbes Field di Oakland e vide imporsi la squadra della National League 5-4, il secondo si svolse il 3 agosto al Los Angeles Memorial Coliseum e fu vinto dall'American League 5-3.\nLe World Series 1959 si svolsero dal 1\u00ba all'8 ottobre e videro prevalere i Los Angeles Dodgers sui Chicago White Sox."}
{"id": "2614375", "revid": "121495975", "url": "https://it.wikipedia.org/wiki?curid=2614375", "title": "Monte Carlo Open 1989", "text": "Il Monte Carlo Open 1989 \u00e8 stato un torneo di tennis giocato sulla terra rossa. \u00c8 stata l'83\u00aa edizione del Monte Carlo Open, che fa parte del Nabisco Grand Prix 1989. Si \u00e8 giocato al Monte Carlo Country Club di Roquebrune-Cap-Martin in Francia vicino a Monte Carlo, dal 24 al 30 aprile 1989.\nCampioni.\nSingolare.\n Alberto Mancini ha battuto in finale Boris Becker 7\u20135, 2\u20136, 7\u20136, 7\u20135\nDoppio.\n Tom\u00e1\u0161 \u0160m\u00edd / Mark Woodforde hanno battuto in finale Paolo Can\u00e8 / Diego Nargiso 1-6, 6-4, 6-2"}
{"id": "2614378", "revid": "599013", "url": "https://it.wikipedia.org/wiki?curid=2614378", "title": "Martin Rowlands", "text": ""}
{"id": "2614379", "revid": "547034", "url": "https://it.wikipedia.org/wiki?curid=2614379", "title": "MM (societ\u00e0 di ingegneria)", "text": "MM S.p.A. \u00e8 una societ\u00e0 di ingegneria italiana, fondata nel 1955 per progettare e realizzare la metropolitana di Milano (da cui la sigla, che sta appunto per \"Metropolitana Milanese\").\nAzienda pubblica, ha successivamente assunto anche la gestione del servizio idrico integrato (dal 2003) e delle case popolari (dal 2014) della citt\u00e0 di Milano.\nDescrizione.\nMetropolitana Milanese \u00e8 una societ\u00e0 per azioni controllata dal Comune di Milano. Creata con decreto ministeriale n. 5207 del 14 gennaio 1955 per progettare e realizzare linee di metropolitana a Milano, \u00e8 divenuta leader in Italia nel settore dell'ingegneria civile, degli impianti e delle linee metropolitane, tranviarie e ferroviarie, urbane ed extraurbane.\nMetropolitana Milanese ha realizzato chiavi in mano l'intera rete metropolitana del capoluogo lombardo con le sue 103 stazioni e le quattro linee, per uno sviluppo complessivo di oltre 94,5\u00a0km.\nDal giugno 2003 Metropolitana Milanese gestisce il servizio idrico integrato della citt\u00e0 di Milano. Per tutto il territorio di Milano la societ\u00e0 cura la captazione, il trattamento, la distribuzione e la depurazione delle acque. Nel gennaio 2009 sono state costituite due nuove Societ\u00e0: Metro Engineering e Napoli Metro Engineering. \nDal dicembre 2012 ha creato il marchio MilanoBlu e il relativo portale web, il sito dell'acqua di Milano.\nDal dicembre 2014 MM gestisce le case popolari del Comune di Milano.\nLa societ\u00e0 \u00e8 organizzata nelle quattro divisioni Ingegneria, Servizio idrico, Reti e patrimonio e Casa. Direttore Generale \u00e8 Stefano Cetti.\nLa societ\u00e0 \u00e8 presieduta da Simone Dragone, succeduto a Davide Corritore nel giugno del 2019."}
{"id": "2614380", "revid": "121495957", "url": "https://it.wikipedia.org/wiki?curid=2614380", "title": "Monte Carlo Open 1988", "text": "Il Monte Carlo Open 1988 \u00e8 stato un torneo di tennis giocato sulla terra rossa. \u00c8 stata l'82\u00aa edizione del Monte Carlo Open, che fa parte del Nabisco Grand Prix 1988. Si \u00e8 giocato al Monte Carlo Country Club di Roquebrune-Cap-Martin in Francia vicino a Monte Carlo, dal 18 al 24 aprile 1988.\nCampioni.\nSingolare.\n Ivan Lendl ha battuto in finale Mart\u00edn Jaite 5\u20137, 6\u20134, 7\u20135, 6\u20133\nDoppio.\n Sergio Casal / Emilio S\u00e1nchez hanno battuto in finale Henri Leconte / Ivan Lendl 6-1, 6-3"}
{"id": "2614383", "revid": "1718925", "url": "https://it.wikipedia.org/wiki?curid=2614383", "title": "Unbeatable Banzuke", "text": " \u00e8 una trasmissione giapponese in onda a cadenza settimanale e trasmesso in versione originale dal 1995 al 2002. La trasmissione \u00e8 stata diffusa anche in Italia sul canale GXT.\nLo spettacolo comprende una ventina di sfide ardue da superare. Il vincitore della sfida viene \"inserito\" nell'albo dei campioni legato a quella sfida, chiamato proprio \"Banzuke\"."}
{"id": "2614386", "revid": "767487", "url": "https://it.wikipedia.org/wiki?curid=2614386", "title": "LiveAndWell.com", "text": "LiveAndWell.com \u00e8 un album live di David Bowie del 1999, pubblicato in edizione limitata.\n\u00c8 stato distribuito via Internet tramite iscrizione al sito ufficiale del cantante;\nl'album \u00e8 composto da tracce registrate durante L'Earthling Tour, nel quale Bowie esegu\u00ec canzoni dai precedenti album \"Earthling\" e \"1.Outside\".\nUna versione successiva del 2002 \u00e8 stata distribuita con quattro nuovi remix."}
{"id": "2614409", "revid": "253269", "url": "https://it.wikipedia.org/wiki?curid=2614409", "title": "Yaphet Kotto", "text": "Biografia.\nAfroamericano di New York, nacque nel 1939, figlio di Avraham Kotto e Gladys Marie; i suoi genitori divorziarono quando lui aveva 3 anni.\nKotto si form\u00f2 artisticamente sui palcoscenici teatrali e inizi\u00f2 negli anni sessanta a ottenere ruoli cinematografici di personaggi problematici e negativi.\nFigura imponente e scattante, ebbe successo come nemesi di James Bond in \"Agente 007 - Vivi e lascia morire\" (1973), e nei panni del dittatore ugandese Idi Amin Dada nel film d'azione \"I leoni della guerra\" (1977), dopodich\u00e9 ebbe l'occasione di interpretare ruoli pi\u00f9 complessi, come quello dell'operaio che smaschera le malefatte sindacali nella sua fabbrica nel film di denuncia \"Tuta blu\" (1978) di Paul Schrader. \nDivenne noto anche per altri ruoli cinematografici come quello del meccanico Parker dell'astronave Nostromo in \"Alien\" (1979) di Ridley Scott, dell'agente F.B.I. Alonzo Mosely in \"Prima di mezzanotte\" (1988) e del ribelle William Laughlin nel thriller di fantascienza \"L'implacabile\" (1987).\nDurante la sua carriera prese parte anche a numerose serie televisive, a iniziare dagli anni sessanta con il ruolo di un carcerato in un episodio del serial \"La grande vallata\", per poi apparire in \"Law &amp; Order\" e \"\".\nVita privata.\nSi spos\u00f2 tre volte: la prima dal 1962 al 1975 con Rita Ingrid Dittman, da cui ebbe tre figli. Nel 1975 convol\u00f2 a nuove nozze con Antoinette Pettyjohn, da cui ebbe altri due figli; il loro matrimonio fin\u00ec con un divorzio. Dal 12 luglio 1998 era sposato con Tessie Sinahon."}
{"id": "2614411", "revid": "392652", "url": "https://it.wikipedia.org/wiki?curid=2614411", "title": "GOM Player", "text": "GOM Player (acronimo di Gretech Online Movie Player) \u00e8 un lettore multimediale \"freeware\", disponibile solo per sistemi operativi Microsoft Windows. Molto diffuso in Corea del Sud, \u00e8 ritenuto un buon \"player\" in quanto riesce a riprodurre molti tipi di file senza bisogno di scaricarne i codec e perch\u00e9 pu\u00f2 anche riprodurre alcuni tipi di file danneggiati o incompleti.\nUn'altra caratteristica significativa di GOM Player \u00e8 che se non pu\u00f2 riprodurre in modo nativo l'audio o il video di un file multimediale, cerca tramite internet un codec adeguato alla riproduzione, eventualmente indirizzando l'utente ad una pagina web dove il codec potr\u00e0 essere scaricato ed installato."}
{"id": "2614416", "revid": "729019", "url": "https://it.wikipedia.org/wiki?curid=2614416", "title": "Aeroporto di Rieti", "text": "L'Aeroporto di Rieti (ICAO: LIQN), \u201cGiuseppe Ciuffelli\u201d, \u00e8 un aeroporto di aviazione generale situato nella citt\u00e0 di Rieti.\nStoria.\nLa prima proposta per la costruzione di un aeroporto a Rieti fu avanzata agli inizi degli anni Trenta dal generale Giulio Costanzi, consigliere di stato all'aeronautica, ma non and\u00f2 in porto per via dell'opposizione dei proprietari dei terreni dove sarebbe dovuto sorgere.\nUna seconda opportunit\u00e0 si ebbe nel 1935, quando il direttore tecnico della societ\u00e0 milanese Caproni manifest\u00f2 l'intenzione di impiantare delle officine aeronautiche a Rieti. L'iniziativa fu accolta con entusiasmo dal podest\u00e0 Alfredo Iacoboni, e a luglio di quell'anno la societ\u00e0 fu ufficialmente costituita con il nome di Officine Reatine Lavorazioni Aeronautiche (ORLA). Le esigenze delle officine, stanziate inizialmente nei capannoni di un ex mobilificio fuori Porta Conca, portarono in pochi anni alla costruzione di un campo di volo e, nelle immediate vicinanze, di uno stabilimento pi\u00f9 ampio.\nPer la loro costruzione fu scelta un'area all'epoca esterna alla citt\u00e0, lungo la strada statale per Terni, tra il quartiere operaio di Madonna del Cuore e la frazione di Tre Strade. La progettazione dell'aeroporto venne avviata nel 1936, e l'inaugurazione si tenne il 27 marzo 1938. Fu intitolato a Giuseppe Ciuffelli (detto \"Geppi\"), tenente dell'Aeronautica e figlio dell'allora ministro dei Lavori Pubblici Augusto Ciuffelli, che perse la vita nella prima guerra mondiale, il 25 ottobre 1917, per l'abbattimento del suo mezzo a Santa Lucia d'Isonzo.\nNel 1940 l'ORLA acquista nove ettari di terreno a fianco dell'aeroporto, sul lato opposto della strada, e vi stabilisce il nuovo stabilimento per la produzione di aerei di media dimensione, che si estende per oltre \u00a0m\u00b2 e occupa oltre 1000 operai.\nCon la costruzione dell'aeroporto ebbe inizio il traffico aereo militare, e durante la seconda guerra mondiale la struttura divenne sede strategica per i mezzi aerei della Regia Aeronautica (fu punto di partenza anche per delle azioni oltre le linee nemiche).\nPer tale ragione, nel corso 1944, l'aeroporto e l'adiacente stabilimento ORLA furono bombardati e completamente distrutti dagli Alleati. Nei pressi dell'aeroporto, nello stesso anno, avvenne l'eccidio delle Fosse Reatine.\nLa ricostruzione.\nNell'immediato dopoguerra l'aeroporto si trovava in pessime condizioni: le piste erano impraticabili per le buche provocate dallo scoppio delle bombe, hangar e magazzini erano in gran parte crollati e l'area era disseminata di carcasse di aerei e automezzi distrutti. Dal 1944 l'unico presidio all'interno della struttura era un custode, inviato dall'Aeronautica Militare per sorvegliare il sedime aeroportuale.\nTuttavia, mentre lo stabilimento ORLA venne abbandonato senza essere riattivato, l'aeroporto fu invece ripristinato. I lavori ebbero inizio grazie alla volont\u00e0 del generale Mario Stanzani, che intorno al 1946 fond\u00f2 l'Aero Club Rieti e guid\u00f2 una squadra di volontari nelle operazioni di ricostruzione.\nLo scalo torn\u00f2 nuovamente in funzione nel 1952. L'aeroporto torn\u00f2 quindi sotto la gestione dell'Aeronautica Militare e divenne sede del 12\u00b0 Deposito Centrale della stessa. Al ritorno del traffico aereo militare si aggiunse, grazie alla nascita dell'Aero Club reatino, la comparsa dell'aviazione sportiva e pi\u00f9 tardi del volo a vela.\nIl 10 gennaio 1997, con l'entrata in funzione del nuovo distaccamento aeroportuale di Rieti, la gestione della torre di controllo pass\u00f2 dall'Aeronautica Militare all'ENAV, che fornisce il servizio informazioni volo sulla frequenza 123.050 MHz.\nStrutture e impianti.\nL'aeroporto si trova all'interno della Piana Reatina, a 390\u00a0metri sul livello del mare, alla periferia nord della citt\u00e0 di Rieti. \u00c8 circondato a nord dalla frazione di \"Quattro Strade\" e a sud-est dai quartieri residenziali di Madonna del Cuore e Micioccoli. L'aeroporto \u00e8 delimitato ad est da viale Marco Curio Dentato (la vecchia strada statale di collegamento con Terni) e ad ovest da via Celestino Rosatelli.\nLo scalo possiede due piste con superficie in erba: quella principale (16R/34L) misura 809 metri \u00d7 50 metri ed \u00e8 usata dagli aerei a motore; quella secondaria (16L/34R) misura 809 metri \u00d7 40 metri ed \u00e8 usata per gli alianti.\nAll'interno della struttura si trova la stazione meteorologica di Rieti Aeroporto, ufficialmente riconosciuta dall'Organizzazione Meteorologica Mondiale, gestita dall'ENAV ed afferente al Servizio Meteorologico dell'Aeronautica Militare.\nLe correnti ascensionali della Piana Reatina sono particolarmente favorevoli per il volo a vela e offrono le migliori condizioni per praticarlo, pertanto l'aeroporto \u00e8 conosciuto e frequentato dai piloti di aliante di tutto il mondo; al suo interno si sono svolte le edizioni 1985 e 2008 dei campionati mondiali assoluti di volo a vela organizzati dalla FAI, l'edizione 2007 del mondiale juniores FAI, nonch\u00e9 le edizioni 1982, 1994 e 2015 dei campionati europei.\nIn un'area dell'aeroporto si trovano inoltre alcune strutture utilizzate dagli allievi della \"Scuola Interforze per la Difesa NBC\" delle forze armate (che ha sede presso la Caserma Attilio Verdirosi di Rieti): si tratta del poligono di tiro e del centro di addestramento \"NUBICH\", una vera e propria cittadella dove vengono riprodotti a scopo esercitativo scenari di contaminazione di una citt\u00e0 con armi nucleari, batteriologiche o chimiche.\nL'aeroporto ospita inoltre un eliporto nel quale, fino al 2016, si trovava un Centro operativo aereo (COA) del Corpo forestale dello Stato, una delle sette sedi fisse del Reparto Volo presenti nel territorio nazionale. In seguito alla soppressione del Corpo Forestale, la base \u00e8 passata all'Arma dei Carabinieri e oggi ospita il 16\u00ba nucleo elicotteri Carabinieri. L'aeroporto dal 1\u00ba gennaio 2017 ospita anche il Centro di Addestramento della Scuola Forestale Carabinieri (ex sede distaccata della Scuola del Corpo forestale dello Stato).\nInfine, presso l'aeroporto ha sede l'Aero Club di Rieti \"Alberto Bianchetti\", che gestisce una scuola di volo a motore e una scuola di volo a vela, l'unica autorizzata dall'ENAC a svolgere seminari di aggiornamento per istruttori e ad organizzare corsi per il conseguimento dell'abilitazione di istruttore di aliante."}
{"id": "2614418", "revid": "124674501", "url": "https://it.wikipedia.org/wiki?curid=2614418", "title": "Episodi di Ghost Whisperer - Presenze (quinta stagione)", "text": "La quinta ed ultima stagione della serie televisiva Ghost Whisperer - Presenze \u00e8 stata trasmessa negli Stati Uniti dal 25 settembre 2009 al 21 maggio 2010; mentre in Italia \u00e8 stata trasmessa in prima visione dall'11 marzo al 20 settembre 2010 sul canale satellitare Fox Life. In chiaro la stagione \u00e8 trasmessa da Rai 2 a partire dal 7 marzo 2011 al 25 aprile 2011.\nI compleanni di Aiden.\nTrama.\nIl 25 settembre, data indicata sul \"Libro dei cambiamenti\", Melinda decide di andare in ospedale e d\u00e0 alla luce un maschietto, ma il piccolo non respira. Dopo vari tentativi, alle 23.48 il tempo si ferma per un istante e il bambino riprende a respirare.\nLei e Sam/Jim decidono di chiamarlo Aiden (il nome del padre di Jim) Lucas (il cognome di Sam) in omaggio a due persone a loro molto care.\nCinque anni dopo, il 25 settembre, Melinda \u00e8 preoccupata perch\u00e9 durante ogni festa di compleanno di suo figlio succede sempre qualcosa di spiacevole: durante la festa, infatti, vede suo figlio parlare con un fantasma e insieme a Eli comincia a indagare per scoprire di chi si tratta.\nSi tratta di Amber, una donna morta di parto lo stesso giorno della nascita di Aiden, e si presenta a ogni suo compleanno per parlare al piccolo convinta che l'anima di suo figlio, morto con lei, viva proprio nel corpo di Aiden.\nMelinda, spaventata da questa possibilit\u00e0, consulta i vecchi registri anagrafici con Eli, ma scopre che il bambino \u00e8 vivo ed \u00e8 stato adottato dal padre naturale e da sua moglie.\nNel frattempo Jim porta Aiden alla sala giochi, dove per fatalit\u00e0 c'\u00e8 la festa di compleanno di Tyler, il figlioletto di Amber, il quale vede uno spirito che continua a ripetergli, terrorizzandolo, di essere sua madre. Tyler scappa spaventato, ma il piccolo Aiden, che ha visto tutto, lo insegue. Il figlio del fantasma si nasconde tra gli ingranaggi della macchina per i birilli del bowling, rischiando di essere schiacciato.\nMelinda accorre, scopre che anche suo figlio non si trova, va a cercarlo e ha una breve conversazione con Carl, il \"custode\", che le dice che Aiden \u00e8 al sicuro ma lo stesso non sar\u00e0 per l'altro bambino. Melinda chiede telepaticamente al figlio di non muoversi ed egli riesce incredibilmente a sentire le parole di sua madre e a salvare anche il coetaneo.\nTornata a casa, Melinda aiuta lo spirito di Amber a chiarirsi con il padre di suo figlio e con sua moglie, che ha deciso di adottarlo nonostante sapesse che il piccolo fosse il frutto del tradimento del marito. Amber ha finalmente pace e pu\u00f2 passare oltre.\nA quel punto Aiden chiede spiegazioni, ma Melinda non gli risponde perch\u00e9 desidera che il piccolo passi la sua infanzia come un comune bambino. \nChi diffonde il male.\nTrama.\nGwen, un'amica della fidanzata di Ned, muore in circostanze tragiche e torna a manifestarsi dall'aldil\u00e0, inviando inquietanti catene di e-mail a tutti i suoi amici e chiunque spezza la catena \u00e8 destinato a una tragica fine per mano sua, poich\u00e9 dopo averla eliminata lei e sua madre hanno avuto l'incidente stradale in cui lei stessa \u00e8 morta e che ha lasciato sua madre in condizioni critiche in ospedale. Melinda inizia ad avere terribili visioni in cui alcune persone le cuciono occhi e bocca, come erano soliti fare i \"Puritani\" nel Settecento a chi infrangeva le loro regole. Melinda riesce a scoprire che l'incidente stradale non \u00e8 stato provocato dalla maledizione della mail e che la madre di Gwen ha avuto una paralisi causata da un male che l'affliggeva ormai da tempo e cos\u00ec entrambe riescono a passare oltre. Melinda ed Eli scoprono che l'e-mail \u00e8 stata spedita per la prima volta da una bambina di nome Julia malata di leucemia che vive in ospedale, la quale chiede di non avere visitatori e parla con il fantasma di una ragazza con gli occhi e la bocca cuciti. Ella chiede se \u00e8 stata brava a fare quello che il fantasma le ha chiesto, la ragazza le risponde di s\u00ec e le dice che ora devono solo aspettare. Nell'episodio si scopre che il piccolo Aiden trasmette alla madre non soltanto i propri pensieri ma anche i sogni.\nIl cuore va dove vuole.\nTrama.\nIl padre di Eli muore a causa di un attacco cardiaco e il giovane trova conforto in Casey, la figlia dei soci in affari del padre. Lo spirito della madre di Eli, Eveline, morta ormai da molti anni, chiede a Melinda di far passare oltre il marito senza dire niente a Eli. Melinda non comprende perch\u00e9 non sia ancora passata oltre e, nonostante le rimostranze di Eveline, decide d'indagare sul passato delle loro vite. Decide d'incontrare i genitori di Casey e nel loro negozio ha una visione che le fa sospettare che il padre di Eli e la madre di Casey avessero una relazione. Il sospetto sembra confermarsi dall'atteggiamento che il padre di Eli aveva nei confronti di Casey e suo figlio: aveva sempre cercato di dividere i due ragazzi, temendo forse che fossero fratelli.\nMelinda confida i suoi dubbi a Eli, che da quel momento evita Casey. Continuando a scavare nel passato delle due coppie, aiutati dal padre di Eli, scoprono che era sua madre ad avere una relazione con il padre di Casey. Lo spirito di suo padre lo perseguita perch\u00e9 pensa che la moglie voglia attendere lui per passare oltre insieme e tenta pi\u00f9 volte di ucciderlo per vendicarsi. Grazie a un disegno di Aiden, Melinda vede nuovamente la scena della morte di Eveline; grazie al disegno comprende che Eveline era insieme a qualcuno quando mor\u00ec per aneurisma e sospetta che si sia trattato di omicidio. Interrompendo il funerale di Ray, Melinda, Eli con gli spiriti dei suoi genitori e Casey con i suoi genitori si incontrano e si chiariscono. In realt\u00e0 erano le due madri ad avere una relazione: quando aveva avuto l'aneurisma, Eveline stava aspettando la madre di Casey e quest'ultima trovandola gi\u00e0 morta aveva deciso di cancellare ogni prova che potesse far arrivare a lei. Il padre di Eli perdona la moglie e vuole ricominciare daccapo, ma la moglie lo convince a passare oltre, lei rester\u00e0 a badare a Eli. Come i genitori di Eli, anche i genitori di Casey decidono di ricominciare e Casey, avendo scoperto il segreto di Eli, lo lascia.\nSeconda opportunit\u00e0.\nTrama.\nUn ragazzo per superare una prova di coraggio s'introduce nell'obitorio dell'ospedale di Grandview, ma rimane bloccato in una delle celle in balia di un fantasma. Salvato, Paul racconter\u00e0 tutto l'accaduto alla polizia, mettendo in apprensione il personale dell'ospedale. Il giorno dopo Jim porta a casa uno strumento chirurgico utilizzato circa 50 anni prima, ma da quel momento Melinda ha, grazie all'empatia di Aiden e sempre alla stessa ora, la visione di un medico che opera un ragazzo al cuore: il ragazzo dopo poco va in arresto cardiaco, il chirurgo sentendosi terribilmente in colpa per l'accaduto si sente male.\nDelia comincia a uscire con Roger, che si dimostra in seguito a una discussione con un cameriere, prepotente e burbero. Dopo quel momento inizia a ricevere strani biglietti d'amore.\nIntanto, nell'obitorio dell'ospedale, succedono cose strane: i cadaveri all'improvviso si animano terrorizzando il personale. Melinda decide di andare con Jim all'obitorio e l\u00ec le appare un ragazzo che dice di essere molto arrabbiato con il chirurgo che l'ha operato e vuole vendicarsi e vendicare tutti quelli che sono morti a causa sua. Melinda crede che quel ragazzo sia lo stesso morto per arresto cardiaco durante l'operazione della sua visione. Ogni visione che ha dell'operazione completa un tassello del puzzle, riesce a capire che il ragazzo \u00e8 William Jett e, grazie a Jim, che il chirurgo che l'oper\u00f2 mor\u00ec lo stesso giorno in cui aveva svolto quell'operazione. Melinda, notando il cognome, chiede al ragazzo che era stato intrappolato nel loculo se conosce questa persona e lui le risponde che Bill Jett \u00e8 suo nonno e che vive con lui. Presentandola a Bill, questi le racconta che durante l'operazione \u00e8 morto solo per tre minuti, il tempo necessario affinch\u00e9 il suo spirito, distaccatosi dal corpo, vedesse il chirurgo accasciarsi e morire d'infarto. Da quel momento si era sempre sentito molto in colpa, ma aveva fatto il possibile per vivere una vita piena e felice. Melinda, insieme a William e a suo nipote, riesce ad aiutare il chirurgo, che passa nella luce. Delia scopre finalmente che la persona che le invia biglietti e cerca di dimostrarle in ogni modo il suo amore non \u00e8 Roger, ma il cameriere del ristorante del suo appuntamento. Melinda e Jim, finalmente insieme, davanti al caminetto cercano un po' d'intimit\u00e0, ma mentre si stanno per baciare a Melinda viene in mente un particolare: \"Ma se non \u00e8 William Jett il fantasma dell'obitorio allora...chi \u00e8?\". Fuori dall'episodio, \u00e8 stato poi teorizzato che il fantasma dell'obitorio sia una parte dell'anima di William Jett che si \u00e8 staccata dopo che \u00e8 morto per qualche minuto.\nPaure.\nTrama.\nEli ha in cura un importante paziente, in quanto \u00e8 il proprietario di una famosa software house con problemi di paranoia e ansia dovute a un tragico evento accaduto durante l'adolescenza, sua sorella minore era stata rapita e uccisa perch\u00e9 non aveva chiuso bene la porta d'entrata della loro casa. Nathan, il paziente, si ritrova a essere ossessionato dalle misure di sicurezza. Una sera, quegli stessi sistemi che dovrebbero metterlo al sicuro, impazziscono senza apparente motivo: una strana scia trasparente compare davanti alle telecamere a circuito chiuso, facendo scattare ogni allarme. Melinda, che \u00e8 riuscita a sapere chi \u00e8 il paziente di Eli grazie all'empatia di Aiden, scopre che il fantasma che perseguita Nathan \u00e8 Amy non \u00e8 sua sorella ma la sua ex fidanzata, la quale le spiega che quando lei e Nathan si erano lasciati non aveva rivelato al suo ormai ex fidanzato di essere incinta. Dopo qualche tempo aveva scoperto di essere gravemente malata e non avendo grandi disponibilit\u00e0 finanziarie che potessero sopperire al costo delle cure mor\u00ec di tumore. Il figlio, Garret, incolp\u00f2 da quel momento il padre, mai presente nella sua vita e che non li aveva mai aiutati economicamente della morte di sua madre.\nMelinda rivela ogni cosa a Nathan, che non era a conoscenza n\u00e9 di avere un figlio, n\u00e9 delle condizioni di salute di Amy, avrebbe fatto qualunque cosa per loro. Dietro suggerimento di Melinda, controllano l'elenco del personale perch\u00e9 Garret, sotto falso nome, si \u00e8 fatto assumere nella sua societ\u00e0 probabilmente per vendicarsi.\nMentre stanno cercando informazioni nella stanza blindata Garret, che stava mettendo on-line gratuitamente il nuovo software prodotto da suo padre, rendendosi conto che \u00e8 stato scoperto sabota i circuiti di sicurezza, isolando Melinda e Nathan, ma a causa di una sua disattenzione, si sviluppa un incendio e i fumi tossici sprigionati, rischiano di soffocarli.\nMelinda, mandando Amy a chiedere aiuto a Eli riesce a salvare la situazione e successivamente chiarisce ogni cosa facendo da tramite per Amy con Nathan e Garret, aiutandola a passare oltre.\nIn serata, mentre mette a letto suo figlio, scopre che Aiden parla con delle entit\u00e0 che lui solo pu\u00f2 vedere, entit\u00e0 che luccicano.\nIl cavaliere di Sleepy Hollow.\nTrama.\nIl cavaliere senza testa della leggenda di Sleepy Hollow inizia a tormentare Melinda, che comincia a preoccuparsi per la sicurezza di Aiden.\nLa donna inizia a comprendere meglio la situazione quando la maestra di Aiden, Caroline, porta nel suo negozio di antiquariato moltissimi oggetti appartenuti a suo padre, il quale \u00e8 morto qualche mese prima. Mentre tocca uno dei tanti vestiti in maschera, contenuti in uno scatolone, ha la visione di una delle feste in maschera che la famiglia di Caroline era solita dare.\nSupponendo che il fantasma senza testa dev'essere legato alla maestra di suo figlio, Melinda decide d'indagare: va nella casa, ormai quasi in vendita, della famiglia di Caroline e incontra Dana, la sorella minore della maestra. Scopre cos\u00ec che il padre delle due era malato di Alzheimer, era ossessionato dai cavalli e aveva inquietanti e numerose allucinazioni. Mentre parla con Dana, Melinda ha una visione in cui il padre di Caroline viene terrorizzato dal fantasma senza testa.\nProseguendo con le sue indagini scopre che il fantasma \u00e8 Sean, lo stalliere assunto dalla famiglia di Caroline, morto 8 anni prima per le conseguenze di una caduta da cavallo. Riesce a comprendere, grazie alle visioni di una festa in maschera e grazie ai racconti di Caroline, che Sean aveva una relazione con lei che veniva ostacolata proprio da suo padre, che credeva il ragazzo soltanto una \"testa calda\" e non adatto alla figlia. Durante la festa in maschera un amico di Caroline aveva sentito Sean parlarle della loro fuga per sposarsi e l'aveva riferito al padre di lei, che indossando un lungo mantello aveva inscenato il furto dei gioielli della famiglia utilizzando la piccola Dana come involontaria testimone. Il padre di Caroline aveva poi incolpato Sean, il quale scapp\u00f2 a cavallo ed ebbe il terribile incidente.\nSean riesce a far pace con Caroline, ancora innamorata di lui, passa oltre e racconta a Melinda che il padre di Caroline se n'\u00e8 andato e che una parte del suo spirito \u00e8 andata nella luce e una parte \u00e8 rimasta.\nRisolta la situazione Melinda, preoccupata per la profezia scritta vicino al nome di Aiden nel \"Libro dei cambiamenti\", decide di far parlare suo figlio con Eli, per chiarire chi sono gli amici luccicanti che dice di vedere.\nIl piccolo racconta che gli esseri che vede sono luccicanti perch\u00e9 non hanno volto e sono fatti di luce e che temono le ombre poich\u00e9 queste ultime potrebbero far loro del male. Che le anime prima di passare oltre si spezzino lasciando una parte di se stesse in questo mondo come Sean aveva riferito poco prima a Melinda?\nIl patto del diavolo.\nTrama.\nJim durante un'operazione sostenuta insieme al medico che gli aveva fatto da insegnante all'universit\u00e0 perde una paziente (una ragazza giovane) a cui si era affezionato e il medico lo rimprovera perch\u00e9 un buon medico non dovrebbe mai legare coi pazienti, ma nello stesso momento le porte degli armadietti si aprono e la luce va e viene. Intanto Eli si arrabbia col rettore dell'universit\u00e0 perch\u00e9 lo odia e lui non ne capisce il motivo. Jim parla a Melinda del fantasma e che pensa che sia la ragazza morta durante l'operazione. Melinda, preoccupata anche per Aiden e i suoi \"amici\" parla con Carl, il guardiano, e lui le dice che non ha mai visto la ragazza e che non deve temere quello che non riesce a vedere. Intanto Melinda ha una visione toccando l'armadietto del medico insegnante di Jim e vede lui con una ragazza bionda e lei e Jim scoprono che la ragazza era la sua amante e che \u00e8 morta dopo che \u00e8 stata mandata via dal rettore dell'universit\u00e0. Il medico e l'attuale rettore allora concorrevano alla carica di rettori. Prima di farla passare oltre, Melinda si fa spiegare dalla ragazza perch\u00e9 vuole tanto restare per proteggere il rettore e il medico e lei risponde che li vuole proteggere dalle ombre. Melinda la convince dicendole che se loro non sapranno non potranno essere in pericolo. Eli cerca il rettore e questi gli spiega che le ombre lo manipolano da quando era in carica per diventare rettore: infatti lo hanno fatto eleggere a patto che avrebbe dato loro informazioni su Melinda ed Eli. Alla fine il rettore va a trovare sua madre in coma all'ospedale e lei viene posseduta e dice che in ogni momento pu\u00f2 suicidarsi con una morte lenta e dolorosa perch\u00e9 lui ha svelato a Eli i loro segreti, il rettore non fa in tempo a dire loro di lasciare in pace la madre che i monitor della sala segnalano che il cuore non batte e mentre il rettore corre a chiamare un'infermiera si vede un'ombra scura dileguarsi dal letto della madre.\nFiducia tradita.\nTrama.\nMelinda viene guidata da un fantasma in giacca e cravatta al suo cadavere e poi incolpa la moglie di averlo ucciso. Insieme a Delia, Melinda scopre che l'uomo si chiamava Kurk ed era proprietario di un'agenzia immobiliare molto famosa, per cui era molto ricco. Intanto vengono fuori sempre nuovi dettagli riguardo alla morte di Kurk e lui \u00e8 sempre pi\u00f9 convinto che sia stata la moglie a ucciderlo anche se non sa spiegare n\u00e9 come n\u00e9 perch\u00e9, per questo Melinda dubita di questa sua versione. Nel frattempo Aiden vuole imparare trucchi di magia per essere come i suoi coetanei e per questo Jim gli compra una scatola di trucchi magici prima che stesse per rivelare che vede i fantasmi. Melinda intanto scopre che sia Kurk che sua moglie avevano un rapporto competitivo e che si facevano \"scherzi\" a vicenda per rovinare la carriera a entrambi. Quando Melinda informa la moglie di Kurk del fatto che riesce ancora a vederlo, lei si infuria e lo invita a farsi sotto per aprire la guerra. Dopo la distruzione di tutti i trofei di Kurk da parte di sua moglie, lei muore fulminata e Melinda la trova il giorno dopo; insieme chiariscono che il palazzo dove Kurk \u00e8 morto era stato comprato dalla moglie per costruirci una panetteria perch\u00e9 il loro sogno era sempre stato quello di aprirne una insieme e Kurk nella targhetta di un trofeo prestigioso aveva fatto aggiungere il nome della moglie, cos\u00ec insieme passano oltre. A casa Melinda spiega ad Aiden che non \u00e8 giusto farsi aiutare dai fantasmi a fare trucchi magici speciali perch\u00e9 \u00e8 come dire le bugie e quindi non \u00e8 bello e lui le promette che non lo far\u00e0 pi\u00f9. Alla fine Aiden apre il suo armadio dove \u00e8 nascosta una bambina dai capelli biondi, Aiden le spiega che non vuole dire bugie, ma lei insiste dicendo che \u00e8 necessario altrimenti accadr\u00e0 una cosa molto brutta.\nSmarriti nelle ombre.\nTrama.\nMelinda scopre che il fantasma che Aiden nasconde nell'armadio \u00e8 Julia, una bambina malata di leucemia che \u00e8 morta e con cui aveva gi\u00e0 avuto a che fare nell'episodio \"Chi Diffonde il Male\" della medesima stagione; ella tormenta suo figlio e per placarla Melinda tenta di parlarle, ma lei la evita e dice ad Aiden che non vuole vederla. L'antiquaria decide di contattare i genitori di Julia, i quali le credono e le assicurano che nel caso in cui scoprissero qualcosa sar\u00e0 la prima a saperlo. Durante la notte Melinda ha una visione in cui avvelena Aiden e terrorizzata va in camera di suo figlio, ma lui non c'\u00e8. Insieme a Jim inizia a cercarlo per tutta la casa, ma Aiden \u00e8 sparito e Melinda \u00e8 sempre pi\u00f9 convinta che sia stata Julia a portarlo via. Confida alla poliziotta amica di Eli che vede i fantasmi e iniziano le ricerche per tutta la citt\u00e0. Julia, intanto, fa prendere un autobus ad Aiden: arrivano in un bosco e la piccola lo aiuta a evitare volanti e controlli della polizia, portandolo in una vecchia stazione abbandonata. Racconta ad Aiden che le ombre sono orribili perch\u00e9 fanno rivivere alle persone tutti i propri errori, facendo provare loro un forte senso di colpa. Eli fuori dalla casa di Melinda vede il rettore della sua universit\u00e0 e gli chiede spiegazioni: questi \u00e8 molto spaventato e gli dice che le ombre non c'entrano con la scomparsa di Aiden, ma se Melinda insiste a voler far passare oltre Julia allora si presenteranno. Durante questo lasso di tempo Melinda interroga Carl, che non pu\u00f2 fare molto per lei perch\u00e9 ogni volta che cerca d'indagare sul conto delle ombre tutti gli errori del suo passato lo fanno sentire in colpa, ma riesce a farle sapere che alle ombre piacciono i bambini e Melinda comprende che le ombre vogliono far morire Aiden. Jim intanto, guidato dall'autista dell'autobus che aveva preso Aiden, arriva nel bosco e trova \"tracce luccicanti\" lasciate l\u00ec dagli sfavilli. Aiden, fattosi sera, vuole tornare a casa, ma Julia tenta di convincerlo a restare dicendogli che sua madre gli ha mentito su molte cose. Intanto entrano in un capannone e l\u00ec le ombre assalgono Julia facendola sentire in colpa, inizia a girare la testa vorticosamente come il ragazzo dell'obitorio nell'episodio \"Seconda Opportunit\u00e0\". Aiden riesce a cacciare le ombre puntando contro di loro la luce di una torcia, anche se gli sfavilli sono fuggiti per paura. Poco dopo Jim e Melinda trovano Aiden e lo portano a casa, dove il giorno dopo Julia passa oltre grazie all'aiuto dei suoi genitori.\nAlla fine Melinda e Jim spiegano ad Aiden che \u00e8 giusto che loro abbiano dei segreti con lui perch\u00e9 sono grandi e possono proteggerlo, lui invece non deve averne con loro perch\u00e9 non pu\u00f2 proteggersi da solo.\nRapporti difficili.\nTrama.\nEli viene fermato per un fanalino dell'auto rotto da un agente e Melinda vede nella sua auto un fantasma di un ragazzo che le dice di non ascoltare l'agente perch\u00e9 \u00e8 un assassino in uniforme; da allora Melinda tenta d'informarsi sull'agente, che per\u00f2 appena lei scopre qualcosa la ripaga facendo portare via la sua auto o facendola perquisire sospettando che traffichi droga. All'inizio Melinda ed Eli pensano che il fantasma sia un uomo morto durante una sparatoria dove l'agente era coinvolto ma poi Melinda fa conoscenza con la figlia, Anne-Marie, che sembra odiare il padre. Dopo aver sentito lo psicologo della scuola scoprono che il fantasma si chiama Dylan e frequentava il liceo con Anne-Marie e Jake, un ragazzo modello a scuola e nello sport. Dopo che Melinda parla con Anne-Marie, suo padre si arrabbia con lei e dopo lei non va a scuola per due giorni. Melinda va a chiedere spiegazioni all'agente, il quale per\u00f2 la manda via in modo sgarbato, anche se \u00e8 andato a ritirare gli oggetti personali di Dylan quando \u00e8 andato in ospedale. Dopo aver scoperto che Jake era con Dylan all'ospedale, Melinda va a parlare con sua madre e scopre che Dylan era andato a vivere da Jake perch\u00e9 era scappato di casa dopo che sua madre era morta poich\u00e9 suo padre era violento con lui. Jake, dopo aver visto Melinda parlare con sua madre, corre da Anne-Marie. Melinda capisce che Jake e Anne-Marie erano insieme e sospetta che Dylan non sia morto per un incidente con lo skateboard come ha detto Jake all'ospedale, ma perch\u00e9 Jake, per gelosia verso Anne Marie e Dylan, abbia colpito quest'ultimo con una mazza da baseball. Intanto il padre di Anne-Marie tornando a casa trova la figlia con Jake e vede che hanno una mazza sporca di sangue, cos\u00ec comincia a rimproverarli e Jake perde la pazienza e comincia ad agitare la mazza verso l'agente, intanto arriva Melinda e insieme convincono Jake a calmarsi. Tutti e cinque parlano e chiariscono che Dylan, Jake e Anne-Marie volevano rompere la cassetta dell'agente perch\u00e9 teneva troppo sotto controllo Anne-Marie, Jake per\u00f2 dopo aver colpito la cassetta, siccome era troppo dura, ha colpito anche Dylan sulla testa perch\u00e9 la mazza ha rimbalzato, cos\u00ec Dylan va nella luce e Anne-Marie e suo padre si chiariscono e si abbracciano. A casa anche Melinda abbraccia Aiden e gli promette che quando sar\u00e0 il momento lo lascer\u00e0 andare.\nFantasmi alla radio.\nTrama.\nNed lavora insieme a un suo amico Noah e alla sua ragazza TJ a una radio acquistata dall'universit\u00e0. A Delia per\u00f2 non piace il fatto che alla radio il programma di maggiore successo sia quello di telefonate di mariti o mogli che si lasciano per telefono. Una sera Delia va a farla sentire a Melinda e a Jim, contemporaneamente alla radio dopo quella telefonata arriva una donna sconvolta che accusa Ned e i suoi amici di averle rovinato il matrimonio con questo \"gioco\" che loro trovano divertente, dopo Ned e gli altri non si riescono a spiegare come sia venuta fuori quella telefonata visto che risale a otto anni prima, all'improvviso le luci vanno e vengono, dalle orecchie di Noah comincia a uscire sangue e al computer parte la canzone \"In My Place\" dei Coldplay e sullo schermo appare la scritta KILLERS (assassini). Ned informa Melinda e insieme a Eli va a far visita al vecchio DJ della radio che \u00e8 andato a vivere in un roulotte in mezzo al bosco, senza elettricit\u00e0 perch\u00e9 dovunque andasse c'era sempre la canzone \"In My Place\" e quando a Ned suona il cellulare con la stessa canzone pare come impazzire e li manda via. Melinda poi trova Maggie, la donna che era andata a fare la sfuriata alla radio e scopre che era sposata con Jack e dopo essersi separati, lui ha sposato Daisy e prima Daisy era fidanzata (e si stava per sposare) con Bruce, che successivamente \u00e8 scomparso. Intanto Daisy e Jack, appena rientrati in casa trovano sullo stereo \"In My Place\" dei Coldplay e su una sedia il vecchio vestito da sposa che Daisy aveva comprato per sposarsi con Bruce. Melinda prima aveva sempre avuto visioni di specchi rotti con sangue e capelli nelle crepe, un giorno per\u00f2 in macchina ha la visione di affondare in acqua, con \"In My Place\" alla radio e sente un grido di una donna. Allora va a parlare con Daisy e Jack e lei non sa niente di come lui ha lasciato la moglie, successivamente lui le racconta che aveva fatto finta di lasciare la moglie al telefono, ma che poi lei non era pi\u00f9 stata la stessa e si erano lasciati prima di innamorarsi di Daisy. Intanto si scopre che Ned, che il fantasma continua a perseguitare, \u00e8 andato a letto con l'amica di TJ e lei e Delia si arrabbiano con lui. Viene ritrovato il corpo di Bruce e Melinda poi da Maggie viene a sapere che era stata lei a chiamarlo per dirgli della telefonata alla radio e lui era andato a fermare Daisy e Jack pensando che volessero scappare insieme, invece non si conoscevano ancora. Bruce allora parla con Maggie e Melinda e dopo essere passato oltre Ned chiede scusa a Maggie. Quella sera poi, per radio, chiede perdono a TJ e alla madre, Delia.\nUna famiglia in fuga.\nTrama.\nNed deve aiutare la madre Delia a far firmare il contratto a una famiglia appena arrivata in citt\u00e0 e scopre che una ragazza appena conosciuta in universit\u00e0 di nome Cathy ne fa parte e cerca un pretesto per starle pi\u00f9 vicino poich\u00e9 gli piace molto e lei quando sono soli sembra contraccambiare; la famiglia \u00e8 piuttosto misteriosa: quando il figlio si ferisce, Melinda si offre di aiutarli, ma loro si rifiutano e lo portano a casa, Cathy non vuole legare con gli amici e quando il fratello la guarda cerca anche di stare lontana da Ned. Melinda poi ha una visione di lei immersa nel fango e quando va a casa di questa famiglia con Delia per dar loro il contratto vede le loro facce senza volto. Successivamente insieme a Delia scopre che non hanno alcun titolo in banca o cose simili registrati a loro nome e capiscono che sono una famiglia inesistente. Ned si arrabbia e dice a Eli e a Melinda di non stare loro addosso solo perch\u00e9 sono strani. Quando Ned si reca a casa di Cathy, appena chiede a quest'ultima della sua famiglia lei si comporta in modo strano, quasi furtivo o sospetto. Quando lei apre il rubinetto ne esce fango. Ned tenta dopo quell'episodio in tutti i modi di farsi spiegare da Cathy, la quale per\u00f2 si allontana sempre di pi\u00f9 da lui. Melinda intanto vede il fantasma e lui le fa avere delle visioni in cui la famiglia scappa da vari luoghi. Cos\u00ec insieme a Ned e Delia vanno dal detective Blaire della polizia, che ormai conosce il dono di Melinda ed Eli, e grazie solo al vero nome di Cathy, Rachel, riescono ad avere la vera identit\u00e0 della famiglia. Scoprono che facevano parte di un movimento ambientalista che svolgeva atti vandalici e in un cantiere un giorno (il giorno da quando hanno cominciato a scappare ovunque) \u00e8 morta una guardia, proprio il fantasma che perseguita la famiglia. La polizia li riesce a prendere perch\u00e9 Rachel (Cathy) e Matt, i due figli, non riescono a fuggire e cos\u00ec il padre e la guardia, che erano amici, si chiariscono, lui passa oltre e la famiglia pu\u00f2 restare a Granview. L'episodio si conclude con Ned e Rachel (Cathy) che stanno finalmente insieme felici.\nIncubi.\nTrama.\nUn uomo viene ricoverato in ospedale dopo essere stato ritrovato coperto di sangue e dice che un uomo col coltello lo insegue. Melinda intanto toccandolo ha una visione di un uomo con un coltello che ferisce una donna bionda. Jim tenta di chiedere di pi\u00f9 al paziente, ma lui non si ricorda niente e le sue ferite sono molto semplici: nessuna provocata da un coltello. Un testimone dice al tenente Blaire che l'uomo stava dormendo su una panchina e all'improvviso \u00e8 saltato su ed \u00e8 corso via terrorizzato. Melinda vede accanto all'uomo il fantasma di un altro uomo che le mostra il paziente con gli occhi indemoniati e con in mano un coltello. Informandosi sulla sua vita Melinda scopre che l'uomo si stava per sposare ed \u00e8 stato adottato. Viene a sapere dall'assistente sociale che si occup\u00f2 del caso che la madre dell'uomo mor\u00ec uccisa dal padre, che mor\u00ec a causa di una rara malattia che non permette a chi ne soffre di dormire, la quale \u00e8 stata la causa della morte anche della sorella, che l'ha ottenuta per via ereditaria. Melinda quindi intuisce che i fantasmi sono quelli del padre e della sorella dell'uomo che cercano in tutti i modi di tenerlo sveglio perch\u00e9 se si addormenta i demoni si possono impossessare di lui e potrebbe fare male a qualcuno come suo padre ha fatto a sua madre; dopo che Melinda gli spiega la situazione e che viene dimesso, tenta il suicidio perch\u00e9 piuttosto che impazzire preferisce farla finita prima. Grazie anche al padre e alla sorella si capisce che il padre era posseduto, ma aveva capito di esserlo e aveva tentato di mandare via la moglie per evitare di farle del male, ma lei a causa delle ferite riportate mor\u00ec, cos\u00ec i due fantasmi passano oltre e l'uomo scopre di non soffrire della stessa malattia del padre e della sorella, cos\u00ec torna dalla donna che doveva sposare e decidono la data del matrimonio.\nCoincidenze.\nTrama.\nLa professoressa di scienze occulte di Ned, la professoressa Grant, dopo che Ned le ha regalato una tavola spiritica comincia a essere perseguitata da un fantasma. All'inizio Ned, Melinda ed Eli pensano al suo fidanzato morto in un incidente stradale, ma il fantasma sembra organizzare appuntamenti alla professoressa e questo fa pensare alla sua vecchia nonna, morta di recente. Successivamente la tavola spiritica scrive questa frase \"Courtice (il fidanzato della professoressa morto) \u00e8 passato oltre\". Cos\u00ec gli amici si ritrovano daccapo. Un giorno per\u00f2, casualmente Ned e Melinda vedono la Grant parlare con un uomo che lei aveva incontrato spesso per delle \"coincidenze\"; quel giorno Melinda vede una ragazza guardarli parlare cos\u00ec scopre che \u00e8 la figlia dell'uomo, Madison, morta dopo un incidente stradale la stessa notte di Courtice. Quando la professoressa Grant lo scopre ne rimane molto turbata, cos\u00ec come fa spesso va nel luogo dell'incidente di Courtice, ma ha un incidente e Melinda la raggiunge, poi arrivano anche Madison e suo padre e l\u00ec Madison spiega loro che suo padre e la professoressa si erano chiusi troppo dopo l'incidente e lei vedendo che avevano moltissimo in comune ha dato loro un aiuto infatti adesso tutti e due hanno ripreso a vivere, cos\u00ec Madison passa oltre.\nQuella sera Melinda e Jim sono a casa con la tavola spiritica quando a un certo punto questa vibra e dice \"Qualcuno presto se ne andr\u00e0\" Melinda chiede come e il cursore indica il teschio cio\u00e8 morte poi Melinda chiede: \"Morir\u00e0 qualcuno?\" la risposta della tavola \u00e8 \"S\u00ec\" Melinda chiede ancora: \"Qualcuno che conosciamo?\" \"S\u00ec\".\nPROFESSORESSA GRANT: Margaret Cho\nMADISON: Mary Mouser\nRicatto.\nTrama.\nIn questo episodio Melinda si trova ad aiutare un dodicenne morto mentre giocava in una vecchia centrale militare, come faceva con suo padre prima che morisse in Afghanistan durante una missione militare. Il ragazzino era l\u00ec quando, sentendo arrivare un uomo, si nasconde in un armadio. L'uomo era vecchio e con gli occhiali e spaventato ha per sbaglio chiuso l'armadio, condannando il ragazzo a una morte per soffocamento. L'uomo \u00e8 il rettore Badford il quale, comandato dalle ombre, tenta in tutti i modi d'impossessarsi del libro dei cambiamenti che Ned ed Eli si scambiano di continuo affinch\u00e9 lui non se ne impossessi, ma un giorno assiste allo scambio e vedendo che Ned ha il libro lo ricatta dicendo che se non gli dovesse dare il libro sua madre Delia morir\u00e0 perch\u00e9 \u00e8 andato nel negozio con una bomba rubata alla base; Eli quindi gli lascia il libro e porta fuori con s\u00e9 anche Delia,il rettore vedendo che le pagine del libro sono bianche, viene per un'ultima volta tormentato dalle ombre, le quali fanno cadere la bomba, uccidendolo. Melinda riesce cos\u00ec a far passare oltre il fantasma dicendogli che \u00e8 grazie a lui che sono riusciti a salvare Delia.\nNed aprendo il suo libro di economia vede che le pagine sono quelle del libro dei cambiamenti e nello stesso tempo il fantasma del rettore Badford lo osserva dalla finestra.\nLunghe ombre.\nTrama.\nUna signora di nome Donna va da Melinda per vendere degli oggetti della casa da cui si stanno trasferendo, ma Ned andandoci scopre che \u00e8 infestata e Melinda in uno specchio vede il volto di una bambina che le dice che \u00e8 meglio che lasci perdere altrimenti morir\u00e0 anche lei. La bambina \u00e8 Cassidy, figlia di Donna, morta di malattia nell'ospedale di Grandview e Donna spiega a Melinda che si erano trasferiti l\u00ec da poco perch\u00e9 quando lei era piccola una signora anziana faceva giocare tanti bambini in quella casa, le racconta anche che succedevano cose strane perch\u00e9 ogni notte alle 24 Cassidy aveva degli incubi terribili e dopo non riusciva pi\u00f9 a dormire. Quando Melinda va nella casa, Cassidy le fa avere una scatoletta con delle ciocche di capelli e toccandole Melinda vede delle esecuzioni avvenute molti anni prima. Nel frattempo Delia, preoccupata sia per Ned che per Melinda, chiede loro di lasciar perdere questo fantasma, ma alla fine si ritrova solo a litigare con Melinda e ad avere Ned contro. Successivamente Melinda scopre che la vecchia signora di cui parlava Donna era morta molto prima dell'anno della sua nascita quindi lei pu\u00f2 averla vista soltanto come fantasma e dopo che lei spiega a Donna il suo dono lei si offre di aiutarla per far passare sua figlia nella luce. Durante la notte Melinda ha una visione della donna anziana descritta da Donna che finge una seduta spiritica evocando la figlia di un'anziana coppia, Margaret, che le appare e le dice che lei ingannava molte persone ma riusciva solo a far arrabbiare molti fantasmi, infatti Melinda poi vede anche l'anziana e scopre che in realt\u00e0 tiene prigionieri tutti i bambini, tra cui Cassidy, tramite un patto con le ombre. Margaret e un altro amico aiutano sempre Cassidy a sfuggire alle ombre convincendola che non ha fatto nulla di male (i condannati a morte che aveva visto Melinda, fra cui Margaret, erano tutti innocenti). Una sera insieme a Donna riescono a far vedere la luce a Cassidy, che per\u00f2 non riesce a oltrepassarla perch\u00e9 l'anziana la richiama indietro. Mentre Melinda corre in aiuto di Cassidy, Donna, Ned ed Eli tentano di fare pi\u00f9 luce possibile cos\u00ec da non permettere alle ombre di arrivare. Melinda riesce a far passare sia Cassidy, sia Margaret e l'altro loro amico nella luce e le ombre non avendo pi\u00f9 bambini prendono l'anziana signora. Delia riesce a cacciare le ombre e fa pace con Melinda e Ned. Melinda si chiede come mai le ombre si interessino tanto ai bambini e l'episodio si conclude con il fantasma di un bambino morto recentemente all'ospedale che si reca dentro la casa precedentemente convinto dall'anziana signora quando non era ancora stata presa dalle ombre.\nDONNA: Melinda Clarke CASSIDY: Joey King\nUna vita rubata.\nTrama.\nMelinda deve far passare nella luce un ragazzo morto annegato nelle acque gelide di un lago ghiacciato vicino Grandview. Cacciato di casa dal padre, risposatosi dopo che sua moglie l'aveva abbandonato, aveva venduto a un fumettista le tavole disegnate dal fratellastro, per raggranellare qualche soldo. Il fumettista, spinto dalla sua editrice (convinta che quei disegni fossero opera sua), ridisegna la stessa storia, spacciandola come sua storia inedita. Il fantasma inizia a tormentare il fratellastro e per vendicarsi possedendolo gli fa disegnare tavole che rappresentano incidenti che subir\u00e0 a causa sua. Melinda aiuter\u00e0 i tre a chiarirsi e Shane riuscir\u00e0 a passare oltre.\nIl clown.\nTrama.\nMelinda \u00e8 terrorizzata dai clown e all'improvviso le cominciano ad arrivare visioni riguardanti i clown e le appare un fantasma vestito da clown che in realt\u00e0 \u00e8 un investigatore privato. Stava indagando su un ricco uomo della citt\u00e0 ed Eli scopre dalla figlia quindicenne che alla sua festa c'era un clown che \u00e8 morto soffocato e che il padre ha una fidanzata secondo lei \"ladra\" perch\u00e9 quando il padre le regala gioielli lei li impegna subito e se ne fa dare di falsi identici per guadagnarci soldi. Melinda intanto ha due visioni: una di delle persone vestite di nero che la osservano da dietro un vetro che a mano a mano diventa opprimente (secondo Melinda, perch\u00e9 il fantasma era un investigatore privato e quindi gli altri si sentivano osservati da lui) e la seconda dove si ritrova senza naso e il fantasma le dice di non ficcare il naso nelle sue indagini, perch\u00e9 non la riguardano. Insieme a Eli per\u00f2 scoprono che la ragazza, la fidanzata dell'uomo ricco, non \u00e8 di Grandview e dall'ex fidanzato scoprono che aveva vinto molti soldi alla lotteria e poi era scappata quando lui le ha chiesto di sposarla. Il fantasma spiega a Melinda che l'attuale fidanzato della ragazza \u00e8 in bancarotta e siccome ha scoperto che lei ha vinto molti soldi vuole scappare con lei, per fortuna Melinda ed Eli la fermano in tempo cos\u00ec torna con il suo ex fidanzato da cui era scappata pensando che in realt\u00e0 volesse sposarla solo perch\u00e9 aveva vinto molti soldi, ma lui ancora non lo sapeva, pensava infatti che lei fosse incinta. Il fantasma infine dice a Melinda che anche lui alla fine si era innamorato della ragazza e per quello era finito per investigare sull'uomo e dopo aver detto a Melinda che non \u00e8 stato lui a farle avere la visione delle persone che l'osservavano passa oltre.\nCombinazione letale.\nTrama.\nMelinda e Jim decidono di assumere una babysitter, Kelly, per riuscire a uscire insieme. Mentre lei e il piccolo giocano a nascondino, Aiden resta chiuso in uno stanzino. Melinda e Jim tornano a casa molto preoccupati, non riuscendo a comprendere come loro figlio sia riuscito a restare intrappolato se la porta si chiudeva dall'esterno. Mentre sta cercando di chiarire la situazione con Kelly, a Melinda appare un fantasma che la mette in guardia, dicendole di tenere lontani i bambini da lei, perch\u00e9 \u00e8 molto pericolosa.\nMelinda inizia a chiedere a persone che hanno avuto Kelly come babysitter se si sono sempre trovati bene, tuttavia scopre che in sua presenza si sono sempre verificati strani incidenti: garage che prendono fuoco, bambini caduti da finestre...\nDecide d'incontrare Gyll, che aveva assunto Kelly come babysitter e qui scopre che \u00e8 sua moglie Laura il fantasma, morta a causa di un mix di alcolici e barbiturici. Gli strani incidenti che continuano ad accadere ai bambini di Kelly portano Melinda a pensare che il fantasma stia facendo di tutto per metterla in cattiva luce e un'altra visione le fa credere che Laura sia stata avvelenata da Gyll e da Kelly in quanto amanti.\nMelinda va a parlare con Gyll, ma trova lui e Kelly esanimi sul pavimento: insieme a Eli riesce a salvarli e a chiarire la situazione.\nI tre appartengono a una setta di una cittadina non lontana che pratica la poligamia, Gyll e Laura avevano accolto in casa loro Kelly per sottrarla agli ideali della setta e per la necessit\u00e0 che qualcuno si occupasse della loro figlioletta, visti i problemi legati alla dipendenza da alcolici di Laura. Tra Kelly e Gyll non c'\u00e8 mai stata alcuna relazione e Laura pu\u00f2 passare finalmente oltre.\nSoldi sporchi.\nTrama.\nMelinda deve fermare il fantasma di un ragazzo ricco, di famiglia benestante, che 11 anni prima si era messo d'accordo con un compagno di scuola in difficolt\u00e0 economiche per simulare il suo rapimento e per chiedere poi il riscatto alla famiglia. L'amico avrebbe ottenuto i soldi del riscatto ma il ragazzo benestante li nasconde seppellendoli. Dopo qualche giorno dalla scomparsa, i genitori del ragazzo \"rapito\" iniziano a preoccuparsi e tentano in tutti i modi di rintracciarlo andando in tv e facendo scrivere articoli di giornale; a quel punto il ragazzo decide di tornare a casa dai suoi ma il suo amico, temendo che riveli i loro vecchi piani gli spara.\n11 anni dopo, di sera, tre ragazzi che si erano persi cercando di raggiungere una festa, trovano la casa in cui erano nascosti i soldi ed entrano; uno dei tre cade, si fa male e dice ai suoi amici di scappare. In realt\u00e0 nel buco nel quale era caduto si trovano i soldi del riscatto e cos\u00ec il ragazzo l\u00ec prende e scappa, ma poi viene ritrovato, arrestato e liberato sotto cauzione. Uno dei suoi amici passa la notte nello studio di Eli, il quale ritorna in compagnia di Melinda mentre il ragazzo sta dormendo sulla poltrona; gli chiedono cosa sia successo e il ragazzo racconta della scomparsa del suo amico in quella casa abbandonata.\nMelinda ed Eli vanno a esplorare la casa e in giardino trovano numerose buche fatte da qualcuno che probabilmente era alla ricerca dei soldi. Melinda a questo punto chiama la polizia e li raggiunge un nuovo detective che sembra credere al suo dono e che si unisce alle indagini. Successivamente a alcune ricerche, Melinda torna nella casa abbandonata per parlare con il fantasma e convincerlo a parlare con la madre, disperata dal ritrovamento del corpo del figlio qualche giorno prima. Il ragazzo prega Melinda di andarsene dicendole che \u00e8 in pericolo. Mentre Melinda se ne sta andando arriva il detective e insieme trovano altre buche scavate vicino alla casa. Il detective dice a Melinda di andarsene avvertendola nuovamente di un possibile pericolo ma mentre Melinda sta per andarsene riceve una telefonata da parte di Eli, nella quale apprende che il vecchio amico del fantasma \u00e8 il nuovo detective e quindi \u00e8 lui che ha ucciso il fantasma. Il fantasma dice a Melinda di fingere di non saper nulla e di andarsene e in contemporanea Eli capisce che Melinda \u00e8 con il detective alla casa abbandonata e chiama la polizia. Il detective vede Melinda al telefono e capisce che ha scoperto tutto cos\u00ec le punta la pistola addosso e la fa entrare nella casa. Il detective dice a Melinda di chiedere al fantasma dove si trovino i soldi e il fantasma gli risponde. Dopo essersi impossessato dei soldi, il detective sta per sparare a Melinda oramai informata dei fatti e potenzialmente pericolosa ma il fantasma lo colpisce con una corda di ferro; nel frattempo arriva la polizia che arresta il detective. Si scopre quindi che il ragazzo povero che simul\u00f2 il rapimento era diventato detective per trovare quei soldi e il fantasma prima di passare oltre spiega alla madre l'accaduto.\nLa vendetta.\nTrama.\nUn ragazzo di nome Cayle, la ragazza (Gaele) e Melinda sono tormentati dal fantasma del gemello di Cayle stesso, perch\u00e9 \u00e8 convinto che Melinda le abbia portato via lo spirito della madre, morta in un incidente aereo e fatta passare oltre. Il fantasma era morto a 8 anni, ma era rimasto vicino al fratello per proteggerlo e nel corso degli anni era rimasto insieme a lui. Melinda riesce infine a farlo passare oltre e a fargli confessare alcuni segreti sulle ombre e nel frattempo Carl, sotto il controllo delle ombre, confessa a Melinda che l'unico modo per salvare Aidan \u00e8 fargli credere che i fantasmi non esistano.\nPer tutta la puntata Melinda ha delle visioni distorte della realt\u00e0 che la portano a credere vere cose non reali e viceversa\nLa parata dei bambini.\nTrama.\nMelinda visita un ospedale. Nell'atrio dell'edificio incontra un bambino che non ha soldi a sufficienza per comprarsi una bevanda nella macchinetta automatica; Melinda nota che, sotto una giacchetta, ha l'abito bianco da ricovero e cos\u00ec pensa che sia un paziente, invece \u00e8 un fantasma che, accortosi che Melinda non riesce a distinguerlo come defunto, si prende gioco di lei. Melinda una volta che gli ha comprato la bibita tenta di dargliela in mano ma questa gliela \"oltrepassa\", facendole comprendere che fosse un fantasma e che i suoi poteri si stanno indebolendo sempre di pi\u00f9 dato che non \u00e8 riuscita ad accorgersi che il ragazzino fosse morto.\nSuccessivamente scopre che nei sotterranei dell'ospedale c'\u00e8 un gruppo di bambini morti con a capo il ragazzino pi\u00f9 grande che ella ha incontrato alla macchinetta automatica: tutti i bambini per\u00f2 credono che tutte le persone dell'ospedale siano morte e che solo loro siano ancora vivi. Ogni giorno tutti i bambini tranne il loro leader vanno in giro per l'ospedale in fila e marciano con addosso maschere diverse tra loro raffiguranti animali come se fosse una parata.\nA seguito di queste scoperte Melinda inizia a indagare il motivo di questi avvenimenti e il perch\u00e9 stia perdendo misteriosamente i suoi poteri.\nNel frattempo le ombre di impossessano di lei che in questi momenti tratta male Aiden... Carl sembra capirlo e tramite il libro dei cambiamenti, spiega al piccolo come salvare la madre.\nMelinda intanto si chiude nel suo negozio rifiutando di aprire a Delia. Vanno tutti al negozio e Aiden chiede aiuto agli sfavilli per tramutare la notte in giorno e mandare via le ombre dal corpo di Melinda, sconfiggendoli una volta per tutte.\nL'episodio (e la serie con esso) finisce col passaggio\ndi tutti i bambini dell'ospedale e con Melinda che dice al figlio che mai\ndovr\u00e0 rinunciare al suo dono, perch\u00e9 pu\u00f2 fare del bene agli altri."}
{"id": "2614420", "revid": "1313191", "url": "https://it.wikipedia.org/wiki?curid=2614420", "title": "Pemphis acidula", "text": "Pemphis acidula \u00e8 una pianta appartenente alla famiglia delle Lythraceae, diffusa nelle aree costiere dell'oceano Indiano e del Pacifico centro-occidentale. \u00c8 l'unica specie inclusa nel genere Pemphis .\nIn grado di tollerare condizioni di forte salinit\u00e0, \u00e8 una delle specie vegetali costituenti delle foreste a mangrovie."}
{"id": "2614421", "revid": "339392", "url": "https://it.wikipedia.org/wiki?curid=2614421", "title": "36\u00aa Aerobrigata Interdizione Strategica", "text": ""}
{"id": "2614426", "revid": "21880", "url": "https://it.wikipedia.org/wiki?curid=2614426", "title": "Pemphis", "text": ""}
{"id": "2614427", "revid": "968255", "url": "https://it.wikipedia.org/wiki?curid=2614427", "title": "Comunione e Liberazione", "text": "Comunione e Liberazione (CL) \u00e8 un movimento cattolico fondato dal sacerdote Luigi Giussani nel 1954 nell'ambiente studentesco milanese inizialmente come branca dell'Azione Cattolica. Si caratterizza per porre il messaggio della fede cristiana come fondamento di ogni aspetto della vita. Inizialmente noto come Giovent\u00f9 Studentesca, dopo alterne vicende e un periodo di crisi nel 1968, venne riorganizzato negli anni settanta quando assunse l\u2019attuale denominazione, riuscendo poi a estendersi in tutta Italia. Si stimano circa 300.000 membri. Il movimento \u00e8 presente in circa settanta paesi in tutto il mondo. Partendo dai suoi ideali fondativi, il movimento \u00e8 impegnato in cause sociali, assistenziali, con la Compagnia delle Opere, nella creazione di scuole private e in alcuni progetti caritatevoli come il Banco Alimentare. Negli anni ha subito accuse di conflitti di interesse e lobbismo e alcuni importanti membri e cooperative collegate sono stati condannati per reati di corruzione e frode.\nDon Giussani affermava di non aver mai realmente inteso fondare un movimento. In relazione a una lettera di papa Giovanni Paolo II, aveva affermato a proposito di Comunione e Liberazione: \"Non solo non ho mai inteso \"fondare\" niente, ma ritengo che il genio del movimento che ho visto nascere sia di avere sentito l'urgenza di proclamare la necessit\u00e0 di tornare agli aspetti elementari del cristianesimo, vale a dire la passione del fatto cristiano come tale nei suoi elementi originali, e basta.\" La presenza di CL nel mondo della scuola ha ancora il nome di Giovent\u00f9 Studentesca. La sigla CLU (Comunione e Liberazione - Universitari) definisce invece informalmente l'intera presenza di CL nelle universit\u00e0 indipendentemente dalle varie forme di associazionismo. Del movimento fanno parte anche esperienze di vita consacrata quali ad esempio i \"Memores Domini\", la \"Fraternit\u00e0 San Giuseppe\" e la \"Fraternit\u00e0 Sacerdotale dei Missionari di San Carlo Borromeo\", le \"Suore di carit\u00e0 dell'Assunzione\", oltre a numerose vocazioni nell'ambito di famiglie religiose gi\u00e0 esistenti (carmelitani, benedettini, francescani, trappisti, etc). Dopo la morte di don Giussani, avvenuta il 22 febbraio 2005, la guida del movimento \u00e8 passata al sacerdote spagnolo don Juli\u00e1n Carr\u00f3n. Nel 2014 la Diaconia Centrale di Comunione e Liberazione ha rinnovato a Juli\u00e1n Carr\u00f3n il mandato di Presidente della Fraternit\u00e0 per un sessennio.\nStoria.\nPeriodo di GS (1954-1969).\nL'origine di Comunione e Liberazione risale al 1954, quando Don Giussani decise di lasciare il magistero presso il seminario di Venegono per insegnare religione cattolica al liceo classico Giovanni Berchet di Milano. In seguito ai quotidiani incontri con gli studenti don Giussani divenne assistente di Azione Cattolica per il ramo di Giovent\u00f9 Studentesca (GS) che in pochi anni si diffuse all'interno e oltre la diocesi di Milano. La prima comunit\u00e0 fuori Milano ebbe inizio nel 1960 a Catania, seguirono Rimini, Rovereto, Trento, Chiavari e Forl\u00ec dove GS, come ricorda don Giussani, comp\u00ec la \"prima storica uscita nel settembre del '61 in Campigna\", dal gruppo di Forl\u00ec ebbe inizio la comunit\u00e0 di Sansepolcro nel '64 prima in Toscana. Solo nei primi anni settanta CL diverr\u00e0 completamente autonoma dall'Azione Cattolica.\nGi\u00e0 durante la seconda met\u00e0 degli anni cinquanta il cardinale di Milano Giovanni Battista Montini (futuro papa Paolo VI) riport\u00f2 a don Giussani le osservazioni di alcuni preti milanesi secondo i quali GS, contrariamente ai metodi dell'Azione Cattolica in cui era inserita, aveva abolito la tradizionale divisione tra associazioni maschili e femminili e aveva privilegiato l'apostolato d'ambiente rispetto a quello della parrocchia. Montini per\u00f2 concluse: \u00abio non capisco le sue idee e i suoi metodi, ma vedo i frutti e le dico: vada avanti cos\u00ec\u00bb.\nAgli inizi degli anni sessanta, il vescovo di Crema riportava alcune critiche tra cui \u00abGS non \u00e8 un movimento della Chiesa, ma di un uomo, destinato a scomparire con lui\u00bb; mons. Franco Costa, assistente nazionale della FUCI (Federazione Universitaria Cattolica Italiana), chiese inutilmente a Montini il drastico ridimensionamento di GS o dello stesso don Giussani. Le pressioni di Azione Cattolica e FUCI continuarono, finch\u00e9 nel 1965 GS fu finalmente inserita esplicitamente come movimento d'ambiente nelle strutture di AC (avendo come presidente l'allora studente Luigi Negri, oggi vescovo), e il quarantatreenne Giussani fu inviato \"in esilio\" negli USA dal cardinale di Milano Giovanni Colombo per studiare teologia protestante. Giussani fu costretto a rientrare dopo appena cinque mesi per un intervento chirurgico alla cistifellea, e fu quindi incaricato di insegnare \"introduzione alla teologia\" all'Universit\u00e0 Cattolica del Sacro Cuore di Milano (cattedra che tenne fino al 1990). Nel frattempo l'allora studente Angelo Scola (futuro patriarca di Venezia e arcivescovo di Milano), veniva chiamato alla presidenza della FUCI milanese.\nNel numero di luglio del 1966 della \"Rivista Diocesana Milanese\" il cardinale Colombo annunci\u00f2 di aver stabilito che i vertici di GS fossero i vicepresidenti di Azione Cattolica, e che i ragazzi avviati in GS proseguissero la loro formazione nella FUCI. Nello stesso anno Giuseppe Lazzati chiedeva le dimissioni di tutta la presidenza della GIAC (Giovent\u00f9 Italiana Azione Cattolica) in quanto troppo legati a GS.\nNel febbraio 1966 vengono denunciati da GS gli autori dell'inchiesta pubblicata da \"La zanzara\", giornale studentesco del Liceo Parini di Milano, intitolata \"Che cosa pensano le ragazze d'oggi\", un dibattito sulla condizione femminile e sulla posizione della donna nella nostra societ\u00e0, condotta criticando la famiglia tradizionale e la morale sessuale in termini forti per quell'epoca.\nGS ribatt\u00e9 con un volantino firmato \"Pariniani Cattolici\", che pur accusando \"la gravit\u00e0 dell'offesa recata alla sensibilit\u00e0 e al costume morale comune\", era intitolato \"Protestiamo! Valori fondamentali della nostra tradizione sono la libert\u00e0 e la democrazia\".\nIl caso de \"la zanzara\" rimbalz\u00f2 sulle cronache nazionali, dividendo il paese. Democrazia Cristiana e Movimento Sociale Italiano costituirono il \"partito della colpevolezza\", mentre la sinistra e i cattolici progressisti intervennero in difesa degli studenti. Ne nacque un caso simbolo nella societ\u00e0 italiana (seguito anche da \"Le Monde\" e da \"The New York Times\"), presentato come una questione di sesso tra studenti e rapidamente ripresa dalla stampa di sinistra e dai consiglieri comunali comunisti. Un gruppo di genitori firm\u00f2 un telegramma di solidariet\u00e0 al preside della scuola, mentre altri genitori denunciarono alla magistratura gli autori dell'inchiesta, che vennero assolti, cos\u00ec come il preside del Liceo dall'accusa di stampa oscena e corruzione di minorenni.\nI rappresentanti di GS presentarono le proprie ragioni il 24 marzo successivo, in una sede del PIME, dove furono raccolte 4.500 firme a sostegno della posizione di GS, inviate ai giornali e alle autorit\u00e0 di Milano.\nIl 17 novembre 1967 esplose il Sessantotto italiano, proprio con un'occupazione all'Universit\u00e0 Cattolica milanese, a cui parteciparono anche molti aderenti di GS, AC, FUCI, addirittura passando in alcuni casi a Lotta Continua e al Movimento Studentesco di Mario Capanna: la crisi che il Sessantotto accese in tutto il mondo cattolico cambi\u00f2 profondamente la fisionomia di tutte le aggregazioni della Chiesa in Italia.\nProgressiva distinzione fra Azione Cattolica e CL (1965-1972).\nGiovent\u00f9 Studentesca era inserita nell'Azione Cattolica ma la differenza nel metodo ne provoc\u00f2, attraverso gli anni, il distacco e la crisi. Nel periodo del '68 molti aderenti abbandonarono il movimento ma altri, pi\u00f9 fedeli a don Giussani, si riorganizzarono.\nNonostante la tensione con l'Azione Cattolica, fino ai primissimi anni settanta ai vertici dell'AC vi erano ancora giovani provenienti da GS. Per esempio, nel giugno 1970 Massimo Camisasca venne eletto vicepresidente per il Settore giovani dell'Azione Cattolica della diocesi di Milano, carica che avrebbe mantenuto fino al 1972.\nLa realt\u00e0 da GS da tempo comprendeva anche universitari e adulti; i primi si organizzavano all'interno della FUCI, i secondi in comunit\u00e0 che si davano localmente nomi diversi. All'inizio degli anni '70 si cerc\u00f2 una denominazione nuova per l'intero movimento, e si inizi\u00f2 a usare Comunione e Liberazione (quindi CLU per gli universitari e CLL per i lavoratori). Il nome deriva da un volantino diffuso da alcuni universitari nel 1969 e rimanda al contrasto col mondo culturale del tempo: mentre la cultura dichiarava che lo spirtito rivoluzionario era il cammino della liberazione dell'uomo, gli aderenti al movimento affermavano che tale cammino \u00e8 possibile solo nella \"comunione cristiana\", da cui la \"liberazione\"; la Salvezza \u00e8 Ges\u00f9 Cristo e la liberazione della vita e dell'uomo, qui e nell'aldil\u00e0, \u00e8 legata continuamente all'incontro con Lui. Il 18 giugno 1971 la presidenza nazionale della FUCI emise un comunicato in cui diceva: \u00abPreso atto che CL ha una sua organizzazione e un suo discorso su scala nazionale [...] \u00e8 risultato pi\u00f9 realistico considerare la FUCI e CL come due realt\u00e0 distinte\u00bb; nell'ottobre successivo il cardinale Colombo and\u00f2 anche oltre, affermando che \u00abi gruppi di CL non sono un'alternativa all'AC ma sono solo un libero e legittimo movimento di apostolato\u00bb. Queste prese di posizione portarono in meno di un anno al distacco definitivo di CL da AC, un distacco certamente non voluto da Giussani che fino all'ultimo dichiar\u00f2 al cardinale Colombo di non aver mai voluto creare una struttura accanto ad altre strutture, ma solo sviluppare la propria opera all'interno delle strutture ecclesiastiche esistenti.\nDal rapporto epistolare tra il cardinale Colombo e Giussani emerger\u00e0 poi la necessit\u00e0 di dotare CL di una qualche forma statutaria.\nDall'accusa di \u00abintegrismo\u00bb al riconoscimento (1972-1982).\nNegli anni immediatamente successivi al 1968, un periodo in cui tutte le associazioni ecclesiastiche erano in crisi, presso alcuni ambienti si vedeva con perplessit\u00e0 l'espansione di un movimento che faceva capo non ai vescovi ma a un sacerdote. Il vescovo Franco Costa, incaricato dalla CEI di tracciare un documento su CL, formul\u00f2 un'accusa di \u00abintegrismo\u00bb che a causa dell'importanza dell'estensore rimase a lungo come etichetta di CL. Nel documento di Costa, l'accusa di \u00abintegrismo\u00bb coesisteva con un'accusa diametralmente opposta (quella di essere un movimento carismatico) a causa della rapida diffusione di CL in tutta Italia. Giussani ha sempre spiegato tale diffusione nei termini di propagazione di un'amicizia cristiana. CL veniva criticata gruppi di ispirazione cristiana come Giovent\u00f9 ACLIsta e Cristiani per il Socialismo.\nUn primo informale incoraggiamento pontificio al movimento venne il 23 marzo 1975 da parte di papa Paolo VI. Dopo un incontro in piazza san Pietro, in cui erano presenti diciottomila ciellini, Paolo VI ferm\u00f2 Giussani per dirgli \u00abquesta \u00e8 la strada: vada avanti cos\u00ec! Coraggio, coraggio, lei e i suoi giovani, perch\u00e9 questa \u00e8 la strada buona\u00bb, ripetendo lo stesso incoraggiamento di vent'anni prima.\nPaolo VI incaric\u00f2 esplicitamente l'allora segretario della CEI mons. Enrico Bartoletti di seguire CL. Con Bartoletti sembr\u00f2 che il riconoscimento fosse vicino, ma la sua morte improvvisa nel marzo 1976 riport\u00f2 tutto in alto mare per altri quattro anni.\nPapa Paolo VI, nell'udienza del 28 dicembre 1977, disse agli universitari di CL presenti: \u00absiamo molto attenti all'affermazione che andate diffondendo del vostro programma, del vostro stile di vita, dell'adesione giovanile e nuova, rinnovata e rinnovatrice, agli ideali cristiani e sociali che vi d\u00e0 l'ambiente cattolico in Italia\u00bb, ricordando anche il loro \u00abfondatore\u00bb don Giussani. Pochi anni dopo, CL avrebbe ottenuto il riconoscimento pontificio.\nDurante gli anni settanta, con la progressiva crescita del movimento, ne aument\u00f2 l'esposizione mediatica tanto che nel marzo 1973 \"L'Espresso\" pubblic\u00f2 una serie di articoli evidenziando la consistenza numerica di CL e qualificandola come \u00abgli extraparlamentari della DC\u00bb. Dal febbraio del 1974 si registrarono a Milano le prime aggressioni agli aderenti di CL sia nella scuola (nello stesso liceo Berchet e all'ITIS Molinari) che all'universit\u00e0 (alla Statale) da parte di organizzazioni di estrema sinistra (come Avanguardia Operaia e Movimento Studentesco) e in qualche isolato caso di estrema destra (FUAN e Avanguardia Nazionale). In vista del referendum sul divorzio (maggio 1974), a causa della posizione del movimento dichiaratamente contraria al divorzio e alla campagna per il \"S\u00ec\", le organizzazioni ostili a CL la definirono \u00aborganizzazione giovanile della DC\u00bb, \u00aborganizzazione squadristica di CL\u00bb, \u00abgruppo reazionario clerico-fascista al soldo di DC e padronato\u00bb, e aumentarono le aggressioni tese a impedire assemblee e volantinaggi di CL. Nel giugno successivo gli universitari ciellini vennero aggrediti da esponenti del Movimento Studentesco durante una funzione religiosa nella chiesa della Statale di Milano; nei volantinaggi del Movimento Studentesco si chiedeva sempre di \u00abtogliere agibilit\u00e0 politica a CL\u00bb poich\u00e9 \u00abCL non ha il diritto di parlare in universit\u00e0\u00bb. Nel dicembre successivo \"il manifesto\" afferma che sarebbero presenti nel movimento \u00abalcuni squadristi di Ordine Nuovo\u00bb, notizia smentita da Roberto Formigoni, allora leader nazionale di CL. \u00ab\u00c8 una colpa sociale essere cristiani\u00bb, commenter\u00e0 amaramente il cardinale Ugo Poletti sulle pagine de \"L'Osservatore Romano\".\nUn volantino delle Brigate Rosse nel dicembre 1975 indica CL come uno strumento della \u00abcampagna clerico-fascista scatenata dal Vaticano contro il pericolo comunista\u00bb e i ciellini come \u00abprovocatori di professione al soldo dell'imperialismo\u00bb. Il 14 febbraio 1976 appare su \"La Stampa\" e \"il manifesto\" la notizia che CL sarebbe \u00abun'organizzazione politica creata dalla CIA e foraggiata con due miliardi di lire\u00bb. Nonostante le smentite e la pubblicazione dei dati sull'autofinanziamento di CL e la querela ai due giornali, la notizia viene amplificata dalla stampa. Nello stesso febbraio ci furono diversi attacchi con bombe Molotov contro sedi di CL, con lo slogan \u00able sedi di CL si chiudono col fuoco\u00bb, devastazioni o distruzioni di locali usati da ciellini, auto, propriet\u00e0, aggressioni con spranghe (il 17 giugno 1979 \"La Stampa\" e \"Il manifesto\" smentiranno quelle che erano state definite 'assurde calunnie'). Un attentato con bombe Molotov devaster\u00e0 anche la sede della Jaca Book, la casa editrice creata da CL.\nNel luglio 1977 le Brigate Rosse gambizzano Mario Perlini, in quanto \u00absegretario regionale dell'organizzazione di Comunione e Liberazione\u00bb (volantino BR del 14 luglio 1977), il 23 ottobre 1977 gambizzano Carlo Arienti, in quanto \u00abuomo di punta di Comunione e Liberazione\u00bb.\nAnni ottanta.\nIl desiderio di proseguire l'esperienza del movimento in una forma pi\u00f9 stabile, da parte degli ex studenti che avevano incontrato don Giussani attraverso la scuola e l'universit\u00e0, si condens\u00f2 nei primi anni settanta nella \"Fraternit\u00e0 di Comunione e Liberazione\", riconosciuta l'11 febbraio 1982 dalla Chiesa cattolica quale associazione laicale di diritto pontificio. La Fraternit\u00e0 di Comunione e Liberazione si incontra annualmente per gli esercizi spirituali a Rimini.\nCon un decreto dell'11 luglio 1980, infatti, l'abate di Montecassino, Martino Matronola, confer\u00ec la personalit\u00e0 giuridica all'associazione laicale denominata \"Comunione e liberazione\" ed eresse la \"Fraternit\u00e0 di Comunione e Liberazione\", invitando gli altri Ordinari diocesani a che venisse \"accolta, aiutata e incoraggiata\". Nel novembre successivo il cardinale Ugo Poletti la riconobbe a Roma, e prima della fine dell'anno fu riconosciuta anche a Catania e in numerose altre diocesi italiane.\nIl 30 gennaio 1982 una nota del Pontificio Consiglio per i Laici consider\u00f2 l'approvazione pontificia della Fraternit\u00e0 un fatto compiuto, \u00abanche perch\u00e9 il Santo Padre ha manifestato la sua augusta \"mens\", favorevole alla concessione della personalit\u00e0 giuridica pontificia\u00bb; il decreto pontificio di papa Giovanni Paolo II segu\u00ec poco meno di due settimane dopo, l'11 febbraio 1982. Come presidente della Fraternit\u00e0 di Comunione e Liberazione fu nominato don Luigi Giussani.\nAnni 2000.\nL'11 febbraio 2002 lo stesso Giovanni Paolo II scrisse a Giussani una lettera per i vent'anni di riconoscimento pontificio, in cui afferm\u00f2 che CL \u00abha voluto e vuole indicare\u00bb all'uomo di oggi \u00abnon \"una\" strada, ma \"la\" strada\u00bb, e tale strada \u00ab\u00e8 Cristo\u00bb.\nIl 24 marzo 2007 papa Benedetto XVI ha voluto ricevere in udienza in Piazza S.Pietro l'intera comunit\u00e0 di CL in occasione del venticinquesimo anniversario della Fraternit\u00e0. Agli oltre centomila presenti ha ricordato le parole del predecessore e rinnovato la stima e la benedizione nel cammino verso Cristo.\nCaratterizzazione dell'associazione.\nFin dalle sue origini come Giovent\u00f9 Studentesca, la vita del movimento di Comunione e Liberazione \u00e8 centrata sulla preghiera svolta nella liturgia.\nL'esperienza di vita proposta all'interno di CL valorizza i tre aspetti che don Giussani indicava come fondanti l'esperienza cristiana: cultura, carit\u00e0 e missione.\nOrganizzazione.\nNell'ambiente universitario.\nLa posizione delle liste vicine al movimento di CL per quanto riguarda la riforma Moratti sullo stato giuridico della docenza e la struttura dei corsi di laurea \u00e8 stata di un sostanziale appoggio al Ministro (sia pure con alcuni distinguo), in opposizione ad alcuni settori del mondo accademico (all'interno della CRUI, tra i professori, parte della conferenza dei ricercatori e dei dottorandi) e della sinistra studentesca all'epoca maggioranza in seno al CNSU. Un altro aspetto rilevante della presenza di CL in Universit\u00e0 \u00e8 rappresentato dalle iniziative cooperative. Nel 1977 alcuni studenti di CL fondarono infatti la \"Cooperativa Universitaria Studio e Lavoro\" (CUSL) per offrire servizi di fotocopisteria, libri, materiale di cancelleria, convenzioni con negozi, oltre a gestire con i propri proventi iniziative legate al diritto allo studio con borse e facilitazioni. Alla fine degli anni settanta le cooperative del Movimento Studentesco (di tradizione comunista) erano le uniche realt\u00e0 organizzate a usufruire degli spazi universitari per offrire servizi agli studenti e la CUSL, che per diversi anni aveva operato con \"banchetti volanti\", acquis\u00ec la prima sede stabile solo nell'agosto del 1982, con l'occupazione, la pulizia e l'allestimento in uno scantinato abbandonato del Politecnico di Milano. Sempre alla sfera di CL appartiene l'associazione culturale \"Universitas University\", con base a Milano e che raccoglie un ampio numero di docenti universitari facenti parte del movimento. Tra i documenti degni di nota si trova la difesa degli estensori della \"Lettera a una professoressa\" (vedi CLDS) firmata da 18 docenti dell'Universit\u00e0 degli Studi di Milano.\nImpegno politico.\nIl movimento si \u00e8 interessato in vari casi rivolti anche alla sfera politica, come per esempio la questione dell'aborto. Un episodio particolarmente significativo avvenne durante un'assemblea alla Cattolica nel 1973, quando il coro di CL cant\u00f2 \"La ballata del potere\" di Claudio Chieffo. Il giornalista Walter Tobagi riporta che nel momento in cui il coro inton\u00f2 la strofa \u00ab\"forza compagni: rovesciamo tutto e costruiamo un mondo meno brutto\"\u00bb, i membri del Movimento Studentesco, inizialmente stupiti e cominciarono ad applaudire; l'applauso per\u00f2 si trasform\u00f2 in fischi di disapprovazione quando il coro arriv\u00f2 all'ultima strofa: \u00ab\"Ora tu dimmi, come pu\u00f2 sperare un uomo, se ha in mano tutto, ma non ha il perdono?\"\u00bb. \nL'impegno politico risale all'inizio degli anni settanta, generalmente in appoggio alla Democrazia Cristiana. La prima vera battaglia politica fu il referendum sul divorzio del 12 maggio 1974, in cui il fronte cattolico si presentava diviso: per esempio le ACLI furono favorevoli, l'Azione Cattolica non prese una posizione ufficiale, altre formazioni ecclesiali\u00a0\u2013 fra cui CL\u00a0\u2013 si dichiararono contrarie. CL organizz\u00f2 manifestazioni e incontri pubblici per promuovere le ragioni del \"s\u00ec\" all'abrogazione della legge sul divorzio ma il referendum fu vinto dai \"no\"; ci\u00f2 port\u00f2 a una lunga riflessione all'interno di CL sull'efficacia delle manifestazioni e degli incontri. \nIl Movimento Popolare.\nUn anno dopo, il 29 maggio 1975, nacque il \"Movimento Popolare\" a opera di Roberto Formigoni e altri membri di CL, che tradussero in forza elettorale l'impegno politico di ispirazione cattolica di CL.\nE gi\u00e0 alle amministrative del 15-16 giugno 1975 la formazione guadagn\u00f2 cinque eletti al comune di Milano, e diversi altri nel resto dell'Italia. Il 27 giugno 1975 il primo comunicato stampa di CL sulle elezioni affermava: \u00ab\"nonostante il calo percentuale della DC, un nuovo movimento cattolico \u00e8 nato\"\u00bb. Il movimento fu denominato \"Movimento Popolare\", senza l'aggettivo \"cattolico\", perch\u00e9 non si voleva scomodare un riferimento cos\u00ec impegnativo alla Chiesa cattolica. Nel Movimento Popolare confluirono molti dalla CISL, dalla DC, dalle ACLI, dall'Azione Cattolica e da altri ambienti, ma la stampa continu\u00f2 a considerarlo come l'espressione politica di CL. Giussani stesso, nel febbraio del 1976, ebbe ancora a lamentarsi che nelle universit\u00e0 CL veniva considerata \u00ab\"un fatto politico pi\u00f9 che un fatto ecclesiale\"\u00bb; nel maggio successivo Giussani e Formigoni scrissero ufficialmente a tutti i responsabili di CL che \u00ab\"il soggetto pubblico promotore di tutte le iniziative in campagna elettorale deve essere il Movimento Popolare, non CL; ci\u00f2 al fine di evitare gravi equivoci sulla natura ecclesiale del nostro movimento [...] Non esistono candidati di CL, n\u00e9 nelle liste DC, n\u00e9 in alcuna altra lista. Esistono nella lista DC dei candidati che liberamente condividono l'esperienza di CL\"\u00bb. I responsabili del Movimento Popolare affermarono che \u00ab\"alla radice del nostro modo di fare politica c'\u00e8 un atteggiamento religioso\"\u00bb, ma all'iniziale sostegno dato alla DC si affianc\u00f2 gradualmente una polemica sul metodo democristiano, in particolare sul tema dell'aborto. Altre attivit\u00e0 del Movimento Popolare riguardarono l'attivit\u00e0 a favore dei boat people (in particolare i profughi che fuggirono dal Vietnam del Sud in guerra) e della Polonia di Solidarno\u015b\u0107. Con Tangentopoli e la messa in crisi della DC e della Prima Repubblica, il Movimento Popolare si sciolse il 2 dicembre 1993.\nI pi\u00f9 noti esponenti politici italiani direttamente legati al movimento sono stati l'ex presidente della Regione Lombardia Roberto Formigoni, l'ex vicepresidente del Parlamento Europeo Mario Mauro, il fondatore dell'Intergruppo Parlamentare per la Sussidiariet\u00e0 Maurizio Lupi e l'ex ministro dei Beni Culturali Rocco Buttiglione.\nNel dicembre 1993 il Movimento Popolare cess\u00f2 la sua attivit\u00e0.\nNella seconda repubblica.\nCon lo scioglimento del Movimento Popolare e la dissoluzione della Democrazia Cristiana, attraverso Rocco Buttiglione e Roberto Formigoni, CL partecip\u00f2 alla costituzione del Partito Popolare Italiano nel 1994. Buttiglione, negli scontri interni che seguirono, si oppose all'alleanza elettorale con L'Ulivo di Prodi, contrapponendovi l'accordo con il Polo per le Libert\u00e0 di Silvio Berlusconi; oper\u00f2 quindi una scissione e fond\u00f2 il CDU (Cristiani Democratici Uniti), che poi, assieme al CCD di Casini, ader\u00ec al Polo delle Libert\u00e0 assieme a Forza Italia, Alleanza Nazionale e Lega Nord. Il sostegno di CL alla Casa delle Libert\u00e0 si mantenne negli anni, pur con alcune eccezioni, come ad esempio il sostegno di parte del movimento a Democrazia Europea nelle elezioni politiche 2001, e a esponenti di centro-sinistra soprattutto in occasione di elezioni amministrative (per esempio in Campania e Toscana).\nDopo le esplicite prese di posizione in occasione dei referendum sull'aborto e sul divorzio (sui quali il mondo cattolico si era presentato frammentato e diviso), in occasione dei referendum abrogativi del 2005 in materia di procreazione medicalmente assistita l'intero movimento si \u00e8 compattato attorno alla campagna per l'astensione, che ha visto impegnato la stragrande maggioranza del mondo cattolico italiano; CL si \u00e8 sempre espressa negativamente sull'uso delle cellule staminali embrionali a scopo di ricerca.\nPer le elezioni politiche del 2013 alcuni membri di CL, tra i quali Giorgio Vittadini (fondatore della Compagnia delle Opere) e l'imprenditore Graziano Debellini ( ed ex-presidente della Compagnia delle Opere), hanno manifestato il loro appoggio per il premier uscente Mario Monti a scapito di Silvio Berlusconi.\nLe critiche riguardanti aspetti politici sono pervenute sia dalla destra e dalla sinistra, con una forte predominanza da quest'ultima a causa dell'accentuata presenza di movimenti studenteschi in ambienti universitari, posti in opposizione e alternativa, per esempio, al Movimento Studentesco, detentore negli anni settanta della maggioranza dei consensi nelle universit\u00e0 milanesi e il pi\u00f9 prolifico di critiche e attacchi a CL.\nFino a tutti gli anni settanta negli ambienti di GS prima e di CL poi si era utilizzato un linguaggio e uno stile prossimo a quello della sinistra (cfr. ad esempio tra i canti di CL, o tra le pubblicazioni della Jaca Book, o lo stesso termine \u00abliberazione\u00bb del nome \u00abComunione e liberazione\u00bb, in antitesi agli slogan comunisti dell'epoca). Ci\u00f2 non poteva che portare a critiche da parte di ambienti di estrema sinistra, storicamente ostili a CL e che hanno sempre criticato tale movimento ecclesiale in termini di politica e di economia, per esempio contestando una presunta \"economia parallela\" (nella Compagnia delle Opere) capace di portare la sua influenza nel mondo politico italiano.\nNel 2003 scoppi\u00f2 uno scandalo, legato all'ambiente cooperativo vicino a Comunione e Liberazione. Vennero inquisiti diversi dirigenti e fornitori della societ\u00e0 cooperativa di ristorazione \"La Cascina\" con l'accusa di truffa aggravata, frode in pubbliche forniture, falso ideologico, turbativa d'asta, somministrazione di sostanze alimentari in modo pericoloso per la salute pubblica. Il procedimento si \u00e8 poi concluso con il proscioglimento degli indagati.\nLa cooperativa, attiva dal 1978, \u00e8 ancora oggi uno dei leader nazionali nel settore della ristorazione collettiva e si occupa di gestire mense universitarie, scolastiche, ospedaliere e dal 2002 anche la \"buvette\" del Senato; la cooperativa si occupa anche della gestione dei buoni pasto \"Break Time\".\nUna critica poco visibile \u00e8 quella rivolta agli esponenti di CL che hanno raggiunto posizioni di rilievo nella societ\u00e0: essa ha a oggetto l'osservazione che tutti i collaboratori sarebbero scelti tra gli esponenti di CL secondo un'usanza ormai consolidata di occupazione silenziosa e vincente delle posizioni di potere. Secondo i sostenitori di questa tesi, ovunque vi sia una posizione rilevante acquisita anche da un solo esponente di CL seguir\u00e0 l'occupazione delle poltrone da parte di altri esponenti di CL e la privazione di potere per gli esponenti di qualunque altra idea religiosa o politica\nUn esempio \u00e8 quello della regione Lombardia, ove, dal momento in cui \u00e8 divenuto presidente, Formigoni si \u00e8 circondato nel suo incarico, e quindi in posti di lavoro nell'Ente pubblico, di un gran numero di simpatizzanti e persone interne al movimento, escludendo di fatto gli oppositori.\nDa ambienti della Chiesa cattolica.\nUn appunto spesso mosso a CL, fin dai primissimi anni del Concilio Vaticano II, \u00e8 che in CL \u00abnon si parla del Concilio\u00bb. A questa obiezione gi\u00e0 all'epoca rispose don Giussani: \u00abNon ne parlavamo, lo vivevamo\u00bb. Lo stile di CL, che le gerarchie ecclesiastiche indicheranno inizialmente come \u00abmovimento di apostolato d'ambiente\u00bb, per giunta propagatosi attraverso un sacerdote anzich\u00e9 nell'ambito organizzativo dei vescovi, non poteva incontrare immediatamente il gradimento di quanti erano convinti della necessit\u00e0 dell'istituzionalizzazione di ogni movimento cattolico entro il sistema delle parrocchie (in realt\u00e0, ci\u00f2 \u00e8 storicamente avvenuto solo per l'Azione Cattolica). Giussani stesso ebbe a lamentarsi col cardinale Colombo di sentirsi \u00abemarginato\u00bb, dichiarando di non aver mai voluto creare una nuova struttura da affiancare alle altre esistenti nelle parrocchie. Solo con il riconoscimento pontificio (e con l'emergere di numerose altre aggregazioni ecclesiali, cos\u00ec come auspicato dal Concilio Vaticano II), si ridurr\u00e0 questo genere di polemiche.\nCome altri movimenti ecclesiali di rapida e grande diffusione, Comunione e Liberazione \u00e8 stata accusata pi\u00f9 o meno velatamente di proselitismo, anche da parte di alcune associazioni cattoliche tradizionali, con particolare riferimento agli ambienti della scuola e dell'universit\u00e0. Da tale accusa CL si difende ricordando la diffusione del movimento attraverso rapporti di amicizia piuttosto che con \"discorsi o progetti organizzativi\": secondo l'insegnamento di don Giussani, \u00abnon si costruisce una realt\u00e0 nuova con dei discorsi o dei progetti organizzativi, ma vivendo gesti di umanit\u00e0 nuova nel presente\u00bb (intervento ad Assago del 1976).\nSempre all'interno della Chiesa, CL fu accusata di modernismo dalle ali pi\u00f9 tradizionali e di tradizionalismo da quelle pi\u00f9 progressiste. Tali critiche non sono mai state accolte dalla Congregazione per la Dottrina della Fede.\nSu aspetti religiosi, sociali e culturali.\nDa ambienti esterni a Comunione e Liberazione provengono critiche di tipo \"religioso\": c'\u00e8 per esempio chi ha parlato di una sorta di \"americanizzazione\" di CL che porterebbe a un cristianesimo \u00abdegenerante per la cultura occidentale\u00bb; in questo movimento, infatti, gli Stati Uniti d'America sarebbero visti come un \u00abpunto di partenza per rilanciare l'evangelizzazione del mondo\u00bb.\nDon Giussani aveva in pi\u00f9 occasioni parlato di \u00absvuotare lo Stivale\u00bb (cio\u00e8 diffondere fuori dell'Italia il movimento, in obbedienza alle indicazioni missionarie del Papa).\nPoich\u00e9, secondo gli aderenti, l'impostazione della cultura di CL \u00e8 la testimonianza dell'incontro cristiano in ogni ambito della vita (scuola, lavoro, impegno sociale e impegno politico), . Alcune critiche fanno riferimento alla massiccia presenza di CL negli ambienti scolastici, in particolare, i licei classici. \nUlteriori critiche a CL sono sorte a seguito di particolari prese di posizione in campo sociale e culturale. CL \u00e8 stata accusata di revisionismo storico per quanto riguarda il Risorgimento italiano (al Meeting di Rimini, infatti, sono stati presentati negli ultimi anni testi di diversi autori con un punto di vista critico sul Risorgimento).\nCardinali, arcivescovi e vescovi provenienti da CL.\nAl momento della nomina episcopale hanno tutti lasciato ogni attivit\u00e0 direttiva di CL.\nBibliografia.\nSi veda anche la bibliografia di Luigi Giussani."}
{"id": "2614432", "revid": "709565", "url": "https://it.wikipedia.org/wiki?curid=2614432", "title": "1\u00ba Stormo", "text": ""}
{"id": "2614434", "revid": "983767", "url": "https://it.wikipedia.org/wiki?curid=2614434", "title": "Motti presenti nelle armi delle famiglie italiane", "text": "Questo articolo elenca una serie di motti, divise e grida di guerra presenti nelle armi delle famiglie italiane cos\u00ec come riportati negli Armoriali delle famiglie italiane e in altre pubblicazioni citate nella bibliografia."}
{"id": "2614437", "revid": "125930362", "url": "https://it.wikipedia.org/wiki?curid=2614437", "title": "Kia Sportage", "text": "La Kia Sportage \u00e8 una Sport Utility Vehicle compatta prodotta dalla casa automobilistica coreana Kia Motors a partire dal 1993 in varie generazioni: la prima \u00e8 stata prodotta fino al 2002, la seconda \u00e8 stata presentata nel 2004 ed \u00e8 stata prodotta fino al 2010, la terza viene svelata nel 2010 ed \u00e8 stata in produzione sino al 2016. Dalla seconda serie la Sportage viene classificata in Europa come una SUV appartenente al segmento C.\nPrima serie (1993-2002).\nAnticipata dall'omonima concept car esposta al Salone dell'automobile di Tokyo nel 1991 la prima serie della Sportage (\"Progetto JA\") ha esordito nel 1993. Si presenta con un design curvilineo e privo di spigoli e il nome Sportage deriva dalle parole \"Sport\" (dalla linea della carrozzeria) e \"Portage\" (tradotto in italiano \"Viaggio\").\nSotto il profilo della meccanica utilizza un telaio di base e parte degli organi di trasmissione progettati dal marchio giapponese Mazda (infatti nei primi anni novanta era attiva una joint venture tra Kia, Ford e la stessa Mazda). Le sospensioni anteriori sfruttano lo schema a ruote indipendenti con bracci trasversali, barra stabilizzatrice e molla elicoidale mentre il retrotreno utilizza un pi\u00f9 convenzionale schema a ruote interconnesse con ponte rigido e bracci longitudinali con barra stabilizzatrice. L'impianto frenante utilizza dei dischi autoventilati all'anteriore e dei tamburi al posteriore con l'opzione di montare il sistema anti bloccaggio delle ruote (\"ABS\"). Di serie il servosterzo idraulico mentre solo in seguito a un aggiornamento avvenuto nel 1995 vennero resi disponibili gli airbag frontali e gli inserti in radica per la plancia.\nLa linea estetica, frutto del centro stile Kia in Corea, possiede un frontale con fanaleria di forma rettangolare e fendinebbia smussati ai bordi, calandra anteriore trapezoidale con bande cromate proposte sulle versioni pi\u00f9 accessoriate, presa d'aria che si estende nella parte inferiore del paraurti. La fiancata ha i passaruota leggermente in rilievo e i bordi dei finestrini cromati, mentre la coda presenta la ruota di scorta esterna montata sul portellone. Internamente la plancia possiede uno stile austero con plastiche di qualit\u00e0 modesta ma assemblaggi precisi, un grande maniglione \u00e8 stato montato dal lato passeggero, la grafica della strumentazione \u00e8 di facile impatto e i comandi del climatizzatore e dell'autoradio sono in posizione centrale. L'abitacolo risulta spazioso e sfruttabile. Il bagagliaio ha un volume minimo pari a 520 litri ampliabile fino a 1 570 reclinando il divano posteriore. Il serbatoio contiene 60 litri di carburante.\nLa Sportage venne prodotta presso gli stabilimenti di Hwasung in Corea del Sud ma dal 1995 al 1998 grazie a una joint-venture effettuata con la Karmann 25 984 vetture destinate al mercato europeo sono uscite dagli stabilimenti di Osnabr\u00fcck in Germania. La Sportage cos\u00ec \u00e8 stata la prima automobile della Kia a essere stata assemblata in Europa.\nSportage Cabrio.\nNel 1997 esordisce la versione cabriolet a passo corto realizzata appositamente per il pubblico americano. La linea con la capote reclinabile nella parte posteriore richiama le dune buggy degli anni settanta molto in voga nelle spiagge della California. Lunga 4,03 metri, con un passo di 2,306 metri, dispone di 5 posti con i posteriori protetti da un bull bar d'acciaio in caso di ribaltamento. La capote si aziona manualmente e il bagagliaio diventa sfruttabile solo reclinando il divano posteriore. La Sportage Cabrio era disponibile con il motore 2.0 16V benzina.\nSportage Wagon.\nLa \"Sportage Wagon\" viene presentata al salone dell'automobile di Ginevra nel 2000. Si tratta di una versione caratterizzata dal vano di carico ancora pi\u00f9 ampio e sfruttabile, realizzata allungando il pianale posteriore e riprogettando parte della meccanica. La ruota di scorta \u00e8 stata spostata nel telaio in modo da donare all'auto una linea pi\u00f9 equilibrata ed elegante simile ad una station wagon, il portellone posteriore \u00e8 incernierato dall'alto. Il bagagliaio possiede un volume di carico massimo di 2 220 litri con il divano posteriore reclinato mentre l'abitacolo \u00e8 omologato per cinque persone. Lunga 4,44 metri \u00e8 stata prodotta per soddisfare le esigenze della clientela europea e americana che richiedevano un SUV pi\u00f9 ampio e comodo. Le prestazioni in fuoristrada rimangono pressoch\u00e9 inalterate grazie al robusto telaio e alle marce ridotte; gli angoli di attacco anteriori e posteriori risultano essere rispettivamente di 36 e 33 gradi con un raggio di sterzata pari a 5,6 metri. La Wagon era disponibile con il solo propulsore 2,0 litri benzina abbinato a un cambio manuale a 5 rapporti o automatico a 4 rapporti.\nMotorizzazioni.\nInizialmente la \"Sportage JA\" venne proposta con un unico propulsore alimentato a benzina di 2,0 litri di cilindrata (omologato Euro 2) con sedici valvole, doppio albero a camme e iniezione elettronica multipoint capace di erogare 128 cavalli (94 kW) a 5 300 giri/min per una coppia motrice di 175 N\u00b7m a 4 000 giri/min. Il 2.0 era abbinato a un cambio manuale a 5 marce pi\u00f9 5 ridotte o a un automatico a 4 rapporti sempre con riduttore e garantiva una velocit\u00e0 di punta pari a 172 km/h per un'accelerazione da 0 a 100\u00a0km/h registrata in 10,5 secondi. Dal 2000 il 2.0 16V venne omologato Euro 3, di conseguenza la potenza massima scese a 119 cavalli senza alterare le prestazioni, garantendo per\u00f2 dei costi di gestioni minori e un minore impatto ambientale.\nTra i Diesel l'unico propulsore offerto fu un 2.0 con turbocompressore e distribuzione a due valvole per cilindro erogante 83 cavalli (61\u00a0kW) e abbinato al cambio manuale a 5 rapporti con riduttore. Capace di una coppia massima pari a 190 N\u00b7m a 2 000 giri/min il 2.0 \"TD\" registrava uno scatto da 0 a 100\u00a0km/h in 12,5 secondi per una velocit\u00e0 di punta di 145\u00a0km/h e un consumo di 11,0\u00a0km/L. I costi di gestioni risultavano leggermente inferiori rispetto al 2.0 benzina a discapito delle prestazioni. Contrariamente al 2.0 benzina la versione Diesel non venne omologata Euro 3.\nSeconda serie (2004-2010).\nLa seconda serie viene presentata al salone dell'automobile di Parigi 2004 sotto le vesti di Sport Utility Vehicle compatto, abbandonando del tutto la vecchia impostazione di veicolo fuoristradistico con marce ridotte. La nuova Sportage (nota con il codice progettuale \"KM\") viene realizzata sulla piattaforma meccanica della Hyundai Tucson (comune alle berline Hyundai Elantra e Kia Cerato) con telaio a scocca portante e trasmissione integrale priva di riduttore. Rispetto alla progenitrice, la nuova serie adotta uno schema di sospensioni a quattro ruote indipendenti pi\u00f9 raffinato; all'avantreno sono presenti dei classici MacPherson mentre al retrotreno, al posto del ponte rigido, esordisce un doppio braccio oscillante (\"Bi-Link\") in grado di coniugare un maggiore comfort a migliori doti stradali. Il sistema di trazione integrale sviluppato dalla Borg Warner \u00e8 composto dai differenziali in posizione centrale che trasferiscono la coppia motrice fino al 50% alle ruote posteriori in condizioni di aderenza ideale, il tutto elettronicamente.\nIl design della \"Sportage JE\" si basa su una carrozzeria realizzata in acciaio modellata secondo i gusti e le esigenze della clientela europea; la linea \u00e8 frutto del centro stile Kia californiano ma numerosi elementi sono stati creati da alcuni designer italiani, il frontale dispone di una fanaleria a forma di goccia con una calandra che ospita il marchio della casa posto tra due bande cromate, alle estremit\u00e0 dei paraurti anteriori i fendinebbia sono posizionati in due ampie prese d'aria, mentre nella zona inferiore viene montato come optional uno scudo paracolpi in plastica che protegge i paraurti durante il fuoristrada. La fiancata presenta passaruota in rilievo e nervature nei sottoporta mentre la vetratura laterale sdoppiata presenta nelle versioni di punta le cornici cromate. La coda presenta il lunotto apribile separatamente dal portellone, paraurti con doppio terminale di scarico per le versioni di punta e fanaleria che si raccorda ai montanti in plastica delle barre portatutto applicate sul tetto.\nL'abitacolo dispone di cinque posti pi\u00f9 un bagagliaio con una capacit\u00e0 minima di 667 litri (1 886 di capacit\u00e0 massima con il divano posteriore in posizione reclinata). La plancia segue lo stile della carrozzeria caratterizzata da un profilo curvilineo, nella parte centrale sono racchiusi i comandi dell'autoradio e del climatizzatore mentre nella parte superiore sono alloggiate le bocchette di aerazione. Nella zona inferiore invece troviamo il pacchetto fumatori con accendisigari e posacenere oltre ai vani portabibite. Di fronte al sedile del passeggero \u00e8 stato posizionato un maniglione, il quadro strumenti di grafica molto semplice possiede una retro illuminazione di colore verde. La Kia ha scelto numerose colorazioni per l'abitacolo, abbinabili alle rifiniture in finta radica o alluminio.\nSul fronte della sicurezza automobilistica tutte le Sportage seconda serie sono equipaggiate con il sistema anti bloccaggio delle ruote in frenata (\"ABS\"), airbag frontali, laterali e per la testa, controllo elettronico della stabilit\u00e0 e della trazione e fendinebbia. Tra gli accessori invece spiccano di serie l'antifurto, i retrovisori regolabili elettricamente e riscaldabili, climatizzatore manuale o automatico e, solo per le versioni di punta, gli interni in pelle.\nLa \"Sportage JE\" viene assemblata presso gli stabilimenti di Gwangju in Corea del Sud e distribuita in tutto il mondo; gli esemplari commercializzati negli Stati Uniti d'America prima di essere immatricolati subiscono alcuni rimaneggiamenti all'assetto presso il centro di ricerche e sviluppo della Kia Motors della California. \u00c8 stata prodotta dal 2004 al 2010 in oltre 860 000 esemplari.\nAggiornamenti.\nUn lieve restyling \u00e8 stato presentato nell'agosto 2007; si tratta di un aggiornamento che ha migliorato la qualit\u00e0 globale dell'autovettura. Nuova fanaleria frontale a sfondo imbrunito, paraurti disponibili anche in tinta con la carrozzeria (oltre all'opzione bi-colore), nuovo disegno dei cerchi in lega, assetto irrigidito per migliorare le doti dinamiche su asfalto e nuove rifiniture interne. La plancia dispone di plastiche morbide al tatto mentre l'autoradio con lettore di CD ora supporta anche gli MP3. Tra gli accessori la casa offre anche l'impianto di navigazione satellitare con schermo a colori. La Sportage ristilizzata \u00e8 prodotta dall'ottobre 2007 anche presso gli stabilimenti di \u017dilina in Slovacchia in seguito a un incremento della domanda da parte del mercato europeo; infatti oltre 100 000 Sportage sono state immatricolate in tutta Europa dal 2004 fino ai primi mesi del 2008. Questo modello si \u00e8 dimostrato una delle autovetture di maggior successo della casa coreana poich\u00e9 \u00e8 stata venduta, dall'esordio avvenuto nel 1993 fino ai primi mesi del 2008, in oltre 1,5 milioni di esemplari.\nSempre nell'estate 2007 la Kia ha presentato la \"Sportage Wilson\" una versione speciale dedicata agli Australian Open di tennis. Prodotta in soli 300 esemplari per il mercato italiano, la \"Sportage Wilson\" dispone di due set di palle da tennis nel bagagliaio, navigatore satellitare Pioneer con mappe integrate, rifiniture interne specifiche, impianto audio potenziato, interni in pelle, vernice metallizzata e climatizzatore automatico oltre al logo Wilson applicato sul portellone. Il motore \u00e8 il classico 2,0 litri turbodiesel da 140 cavalli con filtro antiparticolato, la garanzia ufficiale \u00e8 di tre anni o 100 000\u00a0km.\nAl Salone dell'automobile di Londra nell'estate 2008 la Kia presenta un secondo restyling. Esteticamente la nuova versione si riconosce per il frontale ridisegnato con una fanaleria di forma pi\u00f9 spigolosa e una calandra che segue il corso stilistico introdotto dalla Kia Cee'd. Paraurti con prese d'aria di forma trapezoidali e fendinebbia circolari. La coda espone nuove protezioni in plastica e fanali dal disegno rinnovato oltre all'introduzione del doppio terminale di scarico cromato per tutte le motorizzazioni. L'abitacolo invece presenta le sedute delle poltrone pi\u00f9 ampie e comode mentre l'autoradio ora possiede l'ingresso AUX e USB per connettere gli IPod. Sul campo delle dotazioni la Sportage si arricchisce dei vetri posteriori oscurati, cerchi in lega leggera disponibili per tutte le versioni da 16\" (17\" per le pi\u00f9 lussuose) e la garanzia ufficiale di sette anni su motore e organi di trasmissione. In Italia oltre 32 000 Sportage seconda serie circolano in Italia.\nVersioni ecologiche.\nLa serie \"JE\" di Sportage \u00e8 stata proposta anche in due versioni a basso impatto ambientale: la prima alimentata da celle a combustibile e la seconda, prodotta in serie, alimentata sia a benzina sia a gas GPL.\nSportage FCEV concept.\nLa \"FCEV\" \u00e8 una concept car esposta per la prima volta nel 2004 e successivamente al Salone dell'auto di Parigi nel 2008; si tratta di una versione alimentata da celle a combustibile in grado di erogare una potenza massima pari a 136 cavalli (100\u00a0kW) supportata da un gruppo di accumulatori agli ioni di litio da 152 volt. Realizzata dal centro di ricerche e sviluppo coreano della casa coreana \u00e8 parente stretta della Tucson FCEV proposta in contemporanea dalla Hyundai. La \"Sportage FCEV\" possiede un serbatoio di idrogeno con una capacit\u00e0 di 152 litri in grado di fornire un'autonomia di circa 300\u00a0km. La velocit\u00e0 di punta dichiarata dalla casa \u00e8 di 155 km/h.\nSportage EcoSuv.\nLa \"Sportage JE\" viene proposta dall'estate 2008 anche nella versione a basso impatto ambientale denominata \"EcoSuv\" caratterizzata dalla doppia alimentazione benzina e GPL in grado di ridurre le emissioni nocive e i costi di gestione. L'impianto a gas sviluppato dalla BRC Gas Equipment viene montato in fabbrica e omologato direttamente dalla casa costruttrice, in modo da usufruire del massimo degli ecoincentivi statali ed \u00e8 disponibile sia nelle versioni a due ruote motrici (\"2WD\") sia nelle versioni a trazione integrale (\"4WD\"). L'impianto di forma toroidale \u00e8 installato nel pianale inferiore e non occupa spazio del bagagliaio, garantendo un'autonomia a GPL di 512 km nelle versioni \"2WD\" e di 503\u00a0km nelle versioni \"4WD\". Il motore 2,0 a fasatura variabile \"CVVT\" possiede le valvole rinforzate e la centralina \u00e8 stata rivista per adattarsi al meglio alla propulsione a gas: con l'alimentazione a benzina il 2.0 16V eroga 141 cavalli ma scendono a 137 con il funzionamento a GPL. Le emissioni di anidride carbonica oscillano dai 168 ai 173 grammi al km (ciclo combinato). Il consumo dichiarato \u00e8 di 10,5\u00a0km/L. Contrariamente al resto della gamma Sportage la garanzia ufficiale della casa scende a cinque anni invece di sette.\nMotorizzazioni.\nLa \"Sportage JE\" viene proposta con una gamma di motorizzazioni composta da due propulsori a benzina e un turbodiesel common rail. Il 2.0 16V \"\u03b2 Beta\" benzina, sviluppato dalla Hyundai, eroga 141 cavalli ed \u00e8 dotato della fasatura variabile delle valvole (\"CVVT\") e abbinato a un cambio manuale a 5 rapporti. La trazione \u00e8 integrale permanente ma dal 2008 \u00e8 disponibile anche una versione a trazione anteriore con assetto ribassato per rendere pi\u00f9 dinamica la guida su asfalto. I consumi e le prestazioni non sono di particolare rilievo, in particolare la velocit\u00e0 di punta per entrambe le versioni oscilla tra i 174 e i 180\u00a0km/h. Le versioni 2.0 \"EcoSuv\" garantiscono costi di gestioni molto pi\u00f9 bassi.\nIl motore di punta \u00e8 il 2.7 V6 benzina \"\u03b4 Delta\" che eroga 175 cavalli ed \u00e8 abbinato al cambio automatico sequenziale \"H-Matic\" a 4 rapporti pi\u00f9 la modalit\u00e0 sequenziale. Questo 2.7 \u00e8 stato studiato per il pubblico americano, infatti in Europa ha ricevuto pochi consensi. Bench\u00e9 i consumi risultino elevati (10,0\u00a0km/L), le prestazioni registrate risultano quasi sportive per la categoria, infatti \u00e8 in grado di accelerare da 0 a 100\u00a0km/h in 10,5 secondi per raggiungere la velocit\u00e0 di punta di 180\u00a0km/h. La trazione \u00e8 integrale.\nL'unico motore Diesel adottato \u00e8 un 2,0 litri common rail progettato dalla VM Motori (noto come \"RA 420 SOHC\") e prodotto su licenza dalla Hyundai-Kia Automotive presso gli stabilimenti sud coreani. In un primo momento disponeva di 112 cavalli ma dal 2007 in occasione del restyling venne potenziato a 140 cavalli mediante l'utilizzo della turbina a geometria variabile (\"VGT\") mentre per ridurre le emissioni nocive \u00e8 stato adottato di serie il filtro attivo antiparticolato (\"DPF\"). La nuova versione \u00e8 abbinata, oltre che alla trazione integrale, anche alle sole ruote motrici anteriori. Questo motore dal 2008 \u00e8 stato potenziato a 150 cavalli migliorando l'erogazione ma lasciando inalterati i consumi e le emissioni. Il cambio per tutti i turbodiesel \u00e8 stato il manuale a 6 rapporti mentre dal 2007 \u00e8 disponibile come optional l'automatico sequenziale a 4 rapporti \"H-Matic\".\nTerza serie (dal 2010 al 2016).\nLa genesi della terza generazione del modello Sportage \u00e8 stata abbastanza lunga e complessa: il centro stile americano della casa propone il prototipo \"Kue\", esposto al salone dell'automobile di Detroit del 2007; disegnato da Peter Schreyer e Tom Kearns proponeva una carrozzeria lunga 4,72 metri che sembrava pi\u00f9 compatta grazie ai volumi bassi e all'aerodinamica curata. Costruita su una piattaforma derivata da quella della Hyundai Santa Fe la Kue presentava una grande calandra anteriore abbinata a fanali triangolari di dimensioni ridotte, le fiancate erano scolpite con i passaruota in evidenza e la coda stile coup\u00e9 aveva il lunotto discendente dal tetto. Il motore era un 4,6 litri V8 \"Tau\" con turbo da 400 cavalli abbinato alla trazione integrale e al cambio automatico a 5 rapporti. La Kue venne ben accolta sia dal pubblico sia dai vertici Kia, infatti numerose soluzioni stilistiche saranno adottate dalla Sportage definitiva. Prende cos\u00ec forma il progetto \"SL\" direttamente ispirato dal concept Kue ma che sar\u00e0 sviluppato su una piattaforma meno costosa (quella del modello Cee'd) e adotter\u00e0 motorizzazioni molto pi\u00f9 compatte.\nOltre all'estetica pi\u00f9 sportiva la nuova Sportage viene progettata utilizzando nuovi materiali per la costruzione del telaio pi\u00f9 leggeri, viene curata maggiormente l'aerodinamica e viene migliorata l'insonorizzazione e la dinamica del veicolo soprattutto per l'uso stradale. Viene introdotta la nuova trazione integrale TOD che presenta il sistema \"Dynamax\" che \u00e8 stato sviluppato da Kia in collaborazione con Magna Powertrain; il sistema permette di indirizzare la coppia all'assale posteriore in modo pi\u00f9 rapido (rispetto ai sistemi tradizionali) in modo da ridurre le perdite di aderenza; inoltre fino alla velocit\u00e0 di 40\u00a0km/h \u00e8 possibile attivare il blocco del differenziale centrale.\nIl modello definitivo \u00e8 stato svelato ufficialmente al salone dell'automobile di Ginevra nel marzo del 2010 e le vendite sul mercato europeo partirono dall'estate dello stesso anno. La produzione della terza serie di Sportage per il mercato europeo avviene nello stabilimento Kia di \u017dilina in Slovacchia che gi\u00e0 produceva la precedente generazione. Inoltre viene prodotta anche nello stabilimento di Gwangju in Corea del Sud per essere esportata nel resto del mondo.\nIl design.\nLa Sportage \u00e8 stata disegnata da Peter Schreyer, capo del design del marchio Kia, insieme con Massimo Frascella, direttore dello stile esterno della vettura. Adotta quindi l'ultimo family feeling introdotto dalla casa caratterizzato da linee tese e muscolose, carrozzeria compatta ed elevata altezza da terra. Il frontale viene caratterizzato dalla grande calandra cromata denominata \"Tiger Nose\" con il marchio Kia posto al centro, i fanali triangolari sono sottili e nelle versioni di punta integrano le luci diurne a LED, nella parte bassa \u00e8 presente una presa d'aria che intercorre lungo tutto il paraurti e collega i due fendinebbia a forma di \u201cboomerang\u201d posti agli estremi. Un fascione protettivo in plastica scuro \u00e8 presente al di sotto del paraurti per evitare di graffiare la carrozzeria in fuoristrada.\nLe fiancata sono alte e massicce con un grande montante posteriore e con passaruota in evidenza, una nervatura presente nella parte bassa delle portiere dona slancio alla carrozzeria. I modelli di punta dispongono anche degli indicatori di direzione integrati nei retrovisori e una fascia cromata che si estende attorno la vetratura laterale.\nLa coda viene caratterizzata da un lunotto di piccole dimensioni e dai fanali a goccia a LED, la targa \u00e8 stata spostata sul paraurti e nella parte bassa \u00e8 presente un fascione in plastica grezza protettivo. Il design particolare della Sportage ha permesso di ottenere un coefficiente di resistenza aerodinamica pari a 0,36. Per i mercati esteri la vettura \u00e8 disponibile anche con una calandra anteriore differente che oltre agli inserti cromati possiede degli inserti scuri.\nGli interni sono stati disegnati da Ralph Kluge; l'abitacolo \u00e8 configurato per trasportare cinque persone, il bagagliaio possiede un volume minimo di 564 litri che salgono a 1 353 litri con il divano posteriore reclinato. Lo stile della plancia riprende quello degli esterni, con una plancia massiccia e dallo stile arrotondato: al centro \u00e8 presente lo schermo del sistema multimediale composto dall'autoradio oppure dal navigatore satellitare con schermo touch screen, nella parte pi\u00f9 bassa \u00e8 presente un quadro strumenti che riporta le informazioni del computer di bordo. Le bocchette d'aerazione del climatizzatore sono poste agli estremi dell'autoradio. I comandi del clima si trovano sul livello inferiore della plancia e nella parte pi\u00f9 bassa \u00e8 presente un vano che ospita anche l'accendisigari e gli ingressi USB, iPod e AUX dell'autoradio. I modelli di punta dispongono anche dell'avviamento a pulsante tramite \"Smart Key\". Il cambio possiede una curiosa base rotonda. La strumentazione possiede una forma a \u201cbinocolo\u201d con il tachimetro in primo piano che ospita al centro uno schermo LCD che riporta le informazioni del computer di bordo, gli altri strumenti sono posti in secondo piano; su alcune versioni \u00e8 presente il sistema \"Supervision Cluster\" che permette di autoregolare la luminosit\u00e0 e il colore della retroilluminazione. Il tetto panoramico apribile (optional) \u00e8 in grado di filtrare il 99% dei raggi UV.\nLa dinamica.\nLa terza serie della Sportage \u00e8 lunga 4,44 metri, larga 1,85 e alta 1,63 metri, viene realizzata su una piattaforma inedita eredita direttamente dalla Kia Cee'd e dalla sorella Hyundai ix35; rispetto alla versione standard destinata alle autovetture sotto la Sportage la piattaforma e stata riadattata per poter supportare motorizzazioni pi\u00f9 potenti e la trazione integrale TOD. Il peso complessivo diminuisce di circa 90 kg rispetto alla vecchia generazione pur avendone aumentato la rigidit\u00e0. Il passo della vettura \u00e8 di 2,640 metri (lo stesso della ix35) le sospensioni anteriori sfruttano uno schema a ruote indipendenti con schema MacPherson e barra stabilizzatrice mentre al retrotreno viene adottato uno schema Multilink con barra stabilizzatrice. A seconda delle versioni viene prodotta sia in versione a trazione anteriore sia a trazione integrale TOD inseribile elettronicamente. Il motore \u00e8 disposto in posizione anteriore-trasversale. L'impianto frenante sfrutta quattro dischi con gli anteriori auto ventilati e ammortizzatori idraulici.\nLa scocca viene realizzata in acciai alto resistenziali stampati a caldo con deformazione programmata studiata in modo da formare in caso d'impatto una gabbia che protegge l'abitacolo con gli occupanti. La dotazione di sicurezza si compone di sei airbag (due frontali, due laterali e quelli a tendina anteriori e posteriori) e poggiatesta anteriori attivi anti colpo di frusta, in aggiunta ai dispositivi elettronici come il sistema anti bloccaggio delle ruote motrici (ABS) con ripartitore elettronico di frenata di emergenza (EBD), il controllo elettronico della stabilit\u00e0 ESP e della trazione TCS, frenata assistita (BAS) e controllo per le partenze in salita (HAC).\nLa Sportage viene sottoposta ai crash test dell'Euro NCAP nel 2010 ottenendo il punteggio complessivo di 5 stelle; in particolare l'ente ha stabilito che la vettura garantisce una protezione per gli adulti pari al 93%, protezione bambini dell'86%, investimento pedoni del 49% e dotazioni di accessori di sicurezza pari all'86%. Inoltre la Sportage viene eletta dall'EuroNCAP come una tra le 5 vetture pi\u00f9 sicure testate durante l'anno 2010 nonch\u00e9 la migliore della categoria \"Small offroad\".\nVersioni e allestimenti.\nLa versione \"Active\" viene proposta con le motorizzazioni 1.6 GDI benzina e 1.7 CRDI a gasolio da 115 cavalli, dispone di sei airbag (frontali, laterali e a tendina anteriori e posteriori), ABS con controllo di stabilit\u00e0 ESP, controllo trazione, assistenza alle partenze in salita e frenata assistita, cinture di sicurezza anteriori pretensionate e regolabili in altezza, vetri elettrici anteriori e posteriori, climatizzatore manuale, cerchi in lega da 17\u201d con pneumatici 225/60R17, fendinebbia, immobilizer, poggiatesta anteriori attivi, autoradio CD ed MP3 con ingresso AUX e USB pi\u00f9 connettore per iPod, sensore pioggia, retrovisori esterni regolabili e riscaldabili elettricamente, servosterzo con volante regolabile in altezza e profondit\u00e0, sistema di controllo della vettura in discesa e kit di gonfiaggio degli pneumatici (\"Tire Mobility kit\") e la versione sportiva \"R\".\nLa \"Plus\" intermedia (disponibile con le motorizzazioni 1.6 GDI benzina, 1.7 CRDI e 2.0 CRDI Diesel da 136 cavalli) aggiunge il cruise control, comandi audio al volante, luci diurne a LED, maniglie delle portiere cromate e retrovisori in tinta carrozzeria, indicatori di direzione integrati nei retrovisori, ruota di scorta di dimensioni normali, cerchi in lega da 18'\u2019 con pneumatici 235/55R18 (solo per le Diesel, la 1.6 GDI benzina non li dispone di serie), sensori di parcheggio posteriori e vivavoce bluetooth.\nLa versione \"Class\" \u00e8 disponibile solo con i motori Diesel 1.7 CRDI e 2.0 CRDI da 136 cavalli. Alla dotazione modello \"Plus\" aggiunge il climatizzatore automatico, interni in pelle, sedili anteriori e posteriori riscaldabili elettricamente e sistema \"Supervision Cluster\".\nSoltanto la versione sportiva \"R\", disponibile solo con il motore pi\u00f9 potente ovvero il 2.0 CRDI a gasolio erogante 184 cavalli, possiede il cambio automatico sequenziale a sei rapporti, il navigatore satellitare con schermo touchscreen e videocamera posteriore di parcheggio, fari allo xeno con lavafari, retrovisore interno elettrocromatico con sensore luce, avviamento a pulsante con \"Smart Key\", sistema di parcheggio guidato e tetto apribile elettricamente.\nTra gli optional la Kia offre la vernice metallizzata o perlata, il navigatore satellitare con retrocamera, il tetto apribile e il pacchetto di accessori \"Technology\" che comprende i fari allo xeno con i lavafari e l'avviamento a pulsante.\nMotorizzazioni.\nLa gamma motori della Sportage si compone di un propulsore benzina e due Diesel proposti in vari livelli di potenza. La gamma benzina \u00e8 formata dal 1.6 \"Gamma\" quattro cilindri a iniezione diretta di benzina GDI e fasatura variabile CVVT, sedici valvole con blocco e testata in alluminio e doppio albero a camme in testa erogante 135 cavalli a 6 300 giri al minuto. La coppia massima disponibile \u00e8 di 164 Nm a 4 850 giri al minuto e le prestazioni dichiarate dalla casa sono velocit\u00e0 massima di 178 km/h, scatto 0\u2013100\u00a0km/h in 11,5 secondi e consumi nel ciclo misto di 14,7\u00a0km/L con 158 g/km di anidride carbonica emessa. Il 1.6 GDI \u00e8 omologato Euro 5 ed \u00e8 abbinato a un cambio manuale a sei rapporti e alla sola trazione anteriore.\nLa gamma Diesel si compone del propulsore 1.7 CRDI quattro cilindri facente parte della famiglia motoristica \"U2\" con doppio albero a camme in testa, blocco in ghisa e testata in alluminio, distribuzione a quattro valvole per cilindro, turbina a geometria variabile VGT, iniezione diretta common rail e filtro antiparticolato di serie. Eroga la potenza massima di 115 cavalli a 4 000 giri al minuto per una coppia massima di 260 Nm erogata a 1 250 giri al minuto; le prestazioni dichiarate sono una velocit\u00e0 massima di 173\u00a0km/h, scatto 0\u2013100\u00a0km/h in 12,3 secondi, consumo medio di 18,9\u00a0km/L (che scende a 17,9\u00a0km/L con i cerchi in lega da 18\u201d) ed emissioni pari a 139 g/km di CO2 (147 g/km con i cerchi da 18\u201d). Il 1.7 CRDI \u00e8 abbinato a un cambio manuale a sei rapporti e alla trazione anteriore.\nIl secondo propulsore Diesel \u00e8 il 2.0 CRDI quattro cilindri common rail facente parte della famiglia motoristica \"R\" anch'esso con doppio albero a camme in testa, blocco in ghisa e testata in alluminio, sedici valvole e turbina a geometria variabile con filtro antiparticolato e omologazione Euro 5. Eroga nella versione meno potente 136 cavalli a 4 000 giri al minuto e una coppia massima di 320 Nm a 1 800 giri al minuto abbinato al cambio manuale e di 323 Nm a 2.200 giri al minuto nella versione a cambio automatico. Le prestazioni dichiarate sono una velocit\u00e0 massima di 181\u00a0km/h per la manuale e di 180\u00a0km/h per l'automatica, scatto 0\u2013100\u00a0km/h in 11,3 secondi per la manuale e di 12,0 secondi per l'automatica, consumo medio dichiarato di 16,7\u00a0km/L (14,3\u00a0km/L per la versione automatica). Le emissioni sono pari a 156 g/km per la versione manuale e 183 g/km per l'automatica. Il 2.0 CRDI \u00e8 abbinato alla trazione integrale TOD.\nLa versione pi\u00f9 potente del 2.0 CRDI eroga 184 cavalli a 4 000 giri/min ed \u00e8 abbinato al solo allestimento \"R\". La coppia massima \u00e8 di 392 Nm a 1 800 giri al minuto e garantisce una velocit\u00e0 massima di 195\u00a0km/h, scatto 0\u2013100\u00a0km/h in 9,8 secondi, consumo medio di 13,9\u00a0km/L ed emissioni pari a 189 g/km di anidride carbonica. Il 2.0 CRDI da 184 cavalli \u00e8 omologato Euro 5 ed \u00e8 abbinato al cambio automatico sei rapporti e alla trazione integrale.\nQuarta serie (2016-2022).\nLa presentazione ufficiale al pubblico della quarta generazione della Sportage, avvenuta al salone dell'auto di Francoforte del 2015, era stata anticipata da presentazioni alla stampa e la messa in commercio \u00e8 stata prevista per i primi mesi del 2016.\nRispetto alla vecchia generazione aumenta di lunghezza, di altezza e di passo, mentre la larghezza rimane invariata. La nuova generazione porta la denominazione di QL, ed \u00e8 disponibile, al contrario della vecchia generazione, con un unico motore benzina, da 1.6 di cilindrata, con turbo; tutti gli altri motori sono invece Diesel e spaziano da un 1.7 turbo a un 2.4. A Ottobre 2019 viene annunciata la versione ECO-GPL, con un impianto di BRC-MTM e PRINS AutoGasSystem; il prezzo \u00e8 di 2 000 euro pi\u00f9 alto rispetto alle altre versioni in gamma.\nQuinta serie (2022-).\nLa quinta generazione della Kia Sportage \u00e8 stata presentata l'8 giugno 2021, con specifiche rivelate a luglio 2021. Sulla base dell'ultima architettura della piattaforma N3 del marchio, Kia ha sviluppato due versioni dello Sportage con lunghezza della carrozzeria e passo diversi a seconda del mercato.\nIl veicolo \u00e8 stato dotato di una modalit\u00e0 terreno che regola automaticamente varie impostazioni a seconda delle condizioni, tra cui neve, fango e sabbia. Dispone inoltre di sospensioni a controllo elettrico (ECS) che forniscono un controllo continuo dello smorzamento in tempo reale. I modelli ibridi e ibridi plug-in saranno inoltre dotati di un sistema di E-Handling.\n\u00c8 inoltre dotato di un quadrante di trasmissione shift-by-wire pi\u00f9 compatto per il modello automatico. Il veicolo \u00e8 stato inoltre dotato di nuovi sistemi di sicurezza come la frenata di emergenza autonoma (AEB), il cruise control adattivo potenziato dalla navigazione, l'assistente al centraggio della corsia e il sistema avanzato di assistenza anticollisione in punti ciechi.\nEuropa.\nLe specifiche europee dello Sportage sono state annunciate nel settembre 2021. \u00c8 pi\u00f9 corto di lunghezza di 135 mm e pi\u00f9 corto di passo di 75 mm rispetto al modello standard. Altre differenze includono l'eliminazione di una finestra sul pannello laterale posteriore e una fascia anteriore modificata.\nPer il mercato europeo, Kia offre diverse gamme di trasmissioni che includono ibridi plug-in, mild-hybrid e motori diesel. La versione PHEV monta un motore T-GDi a quattro cilindri da 1,6 litri e un motore elettrico a trazione a magneti permanenti da 66,9 kW con batteria agli ioni di litio da 13,8 kWh. L'intero sistema produce 265 CV; 195 kW. Il modello ibrido con lo stesso motore T-GDi e un motore elettrico da 44,2 kW abbinato a una batteria da 1,49 kWh e produce 226 CV.\nIl modello mild-hybrid utilizza anche il motore T-GDI da 1,6 litri, che produce (150 CV; 110 kW o 180 CV; 132 kW). Il motore diesel a quattro cilindri da 1,6 litri \u00e8 disponibile con un'opzione di 136 CV; 100 kW di potenza. Per il 1.6 litri \u00e8 disponibile un cambio a doppia frizione a 7 marce, per le varianti di serie \u00e8 disponibile un cambio manuale a 6 marce. Tutti i modelli europei sono dotati di tecnologia Stop-and-Go."}
{"id": "2614438", "revid": "1573940", "url": "https://it.wikipedia.org/wiki?curid=2614438", "title": "Anfotero (Iliade)", "text": "Anfotero, (in greco \"\u1f08\u03bc\u03c6\u03bf\u03c4\u03b5\u03c1\u03cc\u03c2\"), personaggio dell'Iliade (XVI, v. 415), fu un guerriero troiano.\nAnfotero fu ucciso da Patroclo nell'azione bellica descritta nel libro XXI dell'Iliade relativo a \"Patroclo\"."}
{"id": "2614439", "revid": "1573940", "url": "https://it.wikipedia.org/wiki?curid=2614439", "title": "Epalte", "text": "Epalte, (in greco \"\u1f08\u03bc\u03c6\u03bf\u03c4\u03b5\u03c1\u03cc\u03c2\"), personaggio dell'Iliade (XVI, v. 415), fu un guerriero troiano. \nEpalte fu ucciso da Patroclo nell'azione bellica descritta nel libro XXI dell'Iliade relativo a \"Patroclo\"."}
{"id": "2614441", "revid": "1519199", "url": "https://it.wikipedia.org/wiki?curid=2614441", "title": "Adorazione del sacro legno e incontro tra Salomone e la Regina di Saba", "text": "Adorazione del Sacro Legno e incontro tra Salomone e la Regina di Saba \u00e8 un affresco (336x747 cm) di Piero della Francesca e aiuti, facente parte delle \"Storie della Vera Croce\" nella cappella maggiore della basilica di San Francesco ad Arezzo, databile al 1452-1458. L'affresco fu probabilmente il secondo ad essere dipinto da Piero nel ciclo, ed \u00e8 anche il secondo della disposizione cronologica delle storie. La parte dell\"'Adorazione\", dal segno pi\u00f9 duro e grafico, venne dipinta da aiutanti del maestro, tra cui spicca Giovanni da Piamonte.\nDescrizione e stile.\nLa storia descritta \u00e8 tratta dalla Leggenda Aurea di Jacopo da Varazze ed \u00e8 legata all'Albero della Conoscenza da cui sarebbe stato preso il legno per la Croce della crocifissione di Cristo. Nella lunetta superiore era rappresentata la \"Morte di Adamo\" e la piantagione dell'Albero della Conoscenza, che, come riporta Jacopo da Varazze, germogli\u00f2 fino all'epoca di Salomone. \nL'affresco ha un ritmo lento e solenne, da cerimonia liturgica, accentuato dalle rispondenze simmetriche, dalla semplificazione delle forme (come i volti perfettamente ovoidali), dai panneggi che cadono a piombo accentuando la staticit\u00e0 delle figure. Anche i gesti pi\u00f9 semplici appaiono nobilitati dalle concordanze e dalle rispondenze con le architetture e il paesaggio.\nIl \"Riconoscimento\" e l\"'Adorazione della Croce\".\nIn quell'epoca l'albero era stato tagliato ed usato per fare la trave di un ponte, ma la Regina di Saba, nel viaggio compiuto per incontrare il Re, riconobbe il legno prodigioso e, con la sua corte, si inginocchi\u00f2 per adorarlo: questo episodio \u00e8 raffigurato nella met\u00e0 sinistra dell'affresco, in un paesaggio aperto. L'estremit\u00e0 sinistra \u00e8 colmata da due palafrenieri che tengono i cavalli della corte reale. Uno dei cavalli si innervosisce e mostra il morso, una citazione forse dall\"'Adorazione dei Magi\" di Gentile da Fabriano. Tipica di Piero \u00e8 l'alternanza di colori, in questo caso tra i cavalli e i cappelli dei palafrenieri, impostati a un bianco/nero che si scambia, e le sopravvesti che hanno lo stesso colore dei pantaloni del compagno.\nNel corteo figurano sei damigelle con eleganti acconciature tipiche dell'epoca di Piero (tra cui le altissime fronti rasate coperte da veli, citate, tra l'altro, anche da Pisanello) e una serva nana, dal curioso copricapo a conchiglia. La composizione alterna toni caldi e freddi nei colori delle vesti, che sono attentamente graduati per ottenere equilibrio. La posa della dama dietro la Regina indica il sacro legno, indirizzando l'occhio dello spettatore, mentre la figura della regina inginocchiata ha un preciso riferimento simmetrico sulla parete opposta, dove nella scena \"Ritrovamento delle tre croci e verifica della Croce\" fa un gesto analogo l'imperatrice Elena.\nL\"'Incontro tra Salomone e la Regina di Saba\".\nLa parte destra della scena mostra l'incontro tra la Regina di Saba e Salomone, che avviene entro un palazzo classicheggiante, con specchiature marmoree, colonne scanalate, capitelli compositi e architravi articolate a fasce. La met\u00e0 sinistra \u00e8 composta dagli uomini, cio\u00e8 Salomone e i suoi accompagnatori, mentre quella destra \u00e8 dominata dalle donne, con la Regina e il suo seguito. La Regina \u00e8 rappresentata nell'atto di inchinarsi in segno di umilt\u00e0 e sottomissione, un gesto che nell'arte dell'epoca (come nella Porta del Paradiso di Lorenzo Ghiberti) simboleggiava la riunione tra Chiesa latina e Chiesa greca, avvenuta durante il Concilio di Firenze del 1439. Ci\u00f2 spiegherebbe anche l'inserimento di questa scena, estranea nell'iconografia precedente, nel ciclo delle storie della Croce. La Regina profetizz\u00f2 anche in quell'occasione come quel legno avrebbe portato la rovina del giudaismo, per questo re Salomone diede l'ordine di seppellirlo (scena successiva del \"Sollevamento della Croce\").\nLa scena \u00e8 dominata da un grande equilibrio, con uno stile sobrio ma maestoso e ricco di contrasti di colore. I due eventi, che si svolgono in momenti successivi, sono unificati ma rappresentati in luoghi distinti. Molti sono gli elementi speculari che tessono una fitta rete di rapporti tra le due met\u00e0: in particolare il doppio inchino della Regina e le due nobildonne dietro di lei, eseguite con lo stesso identico cartone ribaltato. Notevole \u00e8 la cura nei dettagli dei tessuti degli abiti dei sovrani, decorati da un'opulenta damascatura, che si ritrova anche in altre opere di Piero, come il tendaggio della \"Madonna del Parto\".\nBibliografia.\nSandro Giometti\n\"Michelangelo; mostrare l'invisibile\", editrice TAU, Todi 2018."}
{"id": "2614443", "revid": "36426", "url": "https://it.wikipedia.org/wiki?curid=2614443", "title": "Concilio di Firenze (1439)", "text": ""}
{"id": "2614444", "revid": "729019", "url": "https://it.wikipedia.org/wiki?curid=2614444", "title": "Operazione Piccolo Saturno", "text": "Operazione Piccolo Saturno (\u041e\u043f\u0435\u0440\u0430\u0446\u0438\u044f \u041c\u0430\u043b\u044b\u0439 \u0421\u0430\u0442\u0443\u0440\u043d in russo, traslitterato come \"Operacija Malyj Saturn\") era il nome in codice assegnato dai sovietici alla seconda grande offensiva della campagna invernale nel settore meridionale del fronte orientale nel quadro della lunga battaglia di Stalingrado, durante la seconda guerra mondiale. L'operazione, in realt\u00e0, era una variante ridotta dell'originale e molto pi\u00f9 ambiziosa operazione Saturno; l'offensiva, iniziata il 16 dicembre 1942, dopo una serie di attacchi preliminari a partire dall'11 dicembre, coinvolse le truppe italiane, provocando in pochi giorni il crollo dell'8\u00aa Armata italiana (ARMIR) con conseguente irruzione in profondit\u00e0 nelle retrovie tedesche dei corpi meccanizzati sovietici. Il successo dell'operazione Piccolo Saturno decret\u00f2 definitivamente il fallimento dei piani di salvataggio tedeschi della 6\u00aa Armata intrappolata a Stalingrado e la conseguente disfatta del Terzo Reich nel settore meridionale del fronte orientale.\nLa situazione strategica.\nOperazione Saturno.\nFin dal mese di novembre 1942, prima ancora dell'inizio dell'Operazione Urano, Stalin e il generale Aleksandr Vasilevskij, capo di Stato maggiore generale sovietico, avevano previsto una nuova offensiva per sfruttare l'auspicato successo della manovra di accerchiamento della 6\u00aa Armata tedesca con un ambizioso attacco nel settore del Medio Don difeso principalmente dalle truppe \"satelliti\" italiane e rumene. Si prevedeva di riprendere lo schema strategico adottato con successo dall'Armata Rossa nel 1920 durante la Guerra civile, con il concorso diretto dello stesso Stalin, per sconfiggere le forze Bianche del generale Anton Denikin. Inizialmente sarebbero state distrutte le forze dell'Asse sul fronte e, in un secondo momento, le truppe sovietiche avrebbero puntato, con l'apporto di nuovi grossi rinforzi, direttamente su Rostov, tagliando fuori cos\u00ec non solo le forze tedesche (Gruppo d'armate Don al comando del feldmaresciallo Erich von Manstein) impegnate nel tentativo di salvare la 6\u00aa Armata a Stalingrado, ma anche tutto lo schieramento tedesco spintosi in profondit\u00e0 nel Caucaso, il Gruppo d'armate A del generale von Kleist.\nQuesta cosiddetta operazione Saturno, stabilita nei primi colloqui telefonici tra Stalin e Vasilevskij nell'atmosfera euforica del 24 novembre, venne organicamente pianificata dallo Stavka il 2 dicembre; essa prevedeva l'impiego del Fronte Sud-Ovest (sempre al comando del generale Nikolaj Vatutin), opportunamente rinforzato con altri 4 corpi corazzati, e del Fronte di Vorone\u017e (generale Filipp Golikov). Dopo lo sfondamento delle difese italiane (8\u00aa Armata o ARMIR) nella testa di ponte di Ver\u010dne Mamon e di quelle rumene nel settore di Bokovskaja sul fiume \u010cir, le truppe corazzate avrebbero manovrato a tenaglia in direzione di Millerovo per accerchiare tutte le forze dell'Asse. La seconda fase avrebbe visto l'impiego della potente 2\u00aa Armata della Guardia del generale Rodion Malinovskij, proveniente dalle riserve e costituita da due corpi di fucilieri e dal 2\u00ba Corpo meccanizzato della Guardia, per la marcia diretta Millerovo-Kamensk-Rostov.\nL'operazione Saturno (forse irrealistica, a causa delle carenze logistiche e di automezzi dell'Armata Rossa) sarebbe tuttavia stata modificata e sostanzialmente ridotta negli obiettivi e nelle forze impegnate a causa della situazione strategica complessiva venutasi a creare nella prima settimana di dicembre. Nei progetti originali di Stalin e del generale Vasilevskij, le truppe nemiche accerchiate nel \"kessel\" di Stalingrado avrebbero dovuto essere completamente distrutte in pochi giorni con un'offensiva generale concentrica da parte delle forze dei generali Rokossovskij ed Er\u00ebmenko, da iniziare gi\u00e0 il 27 novembre. Il piano, basato su un calcolo sorprendentemente errato da parte del servizio informazioni sovietico del numero delle truppe nemiche effettivamente accerchiate (stimate in solo 80.000 uomini invece del numero reale di oltre 250.000), si dimostr\u00f2 immediatamente irrealizzabile.\nDa Saturno a Piccolo Saturno.\nLe truppe tedesche nella \"Festung Stalingrad\" (\"fortezza Stalingrado\", secondo la definizione hitleriana) furono in grado di organizzare una solida difesa circolare a \"istrice\" in tutte le direzioni e respinsero con perdite il tentativo effettuato dalle Fronte del Don e dal Fronte di Stalingrado dal 2 al 7 dicembre. Di conseguenza Stalin e l'Alto comando sovietico fu costretto a mantenere forze molto numerose nell'area della sacca per impedire possibili sortite delle truppe accerchiate (l'intero fronte del Don del generale Konstantin Rokossovskij e una parte del fronte di Stalingrado del generale Andrej Er\u00ebmenko) ed a rivedere l'assegnazione della potente 2\u00aa Armata della Guardia, di cui quindi si previde l'impiego a disposizione del generale Rokossovskij per sferrare un nuovo e decisivo attacco contro le truppe accerchiate nella sacca a partire dal 18 dicembre (operazione \"Anello\").\nIn secondo luogo, nello stesso periodo Hitler e il feldmaresciallo von Manstein stavano organizzando un nuovo raggruppamento strategico offensivo nella regione di Kotel'nikovo per sferrare un attacco in direzione della sacca della 6\u00aa Armata e sbloccare le truppe tedesche accerchiate (Operazione Tempesta Invernale, \"Wintergewitter\"). Inoltre dal 30 novembre fallirono anche i tentativi della 5\u00aa Armata corazzata del generale Romanenko di sfondare la linea del \u010cir e conquistare le importanti posizioni di Ni\u017ene \u010cirskaja e Tormo\u0161in difese dai resti delle forze rumene, dai \"kampfgruppen\" organizzati dal generale Walther Wenck e dalle forze tedesche del 48\u00ba \"Panzerkorps\", raggruppati nel \"Distaccamento Hollidt\".\nQuesta situazione piuttosto complessa, gravi difficolt\u00e0 logistiche e notevoli problemi nel trasporto ferroviario che fecero ritardare i previsti concentramenti di forze e mezzi per le due offensive sul medio Don e contro il \"kessel\" di Stalingrado, spinsero di conseguenza Stalin e lo Stavka a rivedere completamente la pianificazione operativa, a rinviare l'inizio dell'operazione Saturno (inizialmente stabilita per il 10 dicembre) ed a mettere ancora una volta in discussione il settore d'impiego della 2\u00aa Armata della Guardia del generale Malinovskij.\nI giorni decisivi furono il 12 e il 13 dicembre; il 12 i tedeschi sferrarono la loro offensiva da Kotel'nikovo in direzione della sacca di Stalingrado, mettendo immediatamente in crisi le deboli e impreparate difese sovietiche della 51\u00aa Armata del Fronte di Stalingrado del generale Er\u00ebmenko; il 13 dicembre Stalin prendeva la decisione definitiva di dirottare la 2\u00aa Armata della Guardia dal fronte di Rokossovskij a quello di Er\u00ebmenko per aiutarlo a respingere la controffensiva tedesca (dopo un violento scontro verbale con Vasilevskij che aveva di sua iniziativa gi\u00e0 ordinato il trasferimento di quell'armata di riserva senza consultarlo preventivamente e nonostante le vivaci proteste di Rokossovskij). Infine il dittatore indirizzava ai generali Golikov e Vatutin le nuove direttive per un'operazione \"Saturno\" ridotta con obiettivi pi\u00f9 limitati e pi\u00f9 raggiungibili nel breve termine. Nonostante le critiche del generale Vatutin, desideroso di proseguire con il progetto \"Saturno\" originario, il piano riveduto venne adottato e nasceva cos\u00ec la nuova operazione Piccolo Saturno.\nL'offensiva dell'Armata Rossa.\nPiani e preparativi sovietici.\nNella nuova versione ridimensionata, l'offensiva sovietica rimaneva invariata nella fase iniziale di attacco alle linee italiane sul Don e a quelle rumene sul \u010cir; dopo la distruzione delle forze nemiche, le potenti forze meccanizzate assegnate dallo Stavka avrebbero dovuto procedere rapidamente in due direzioni: a ovest verso il centro di comunicazioni di Millerovo e soprattutto a sud-est per occupare l'area degli aeroporti, da cui partivano gli aerei della Luftwaffe adibiti al rifornimento della sacca di Stalingrado e per minacciare le retrovie del raggruppamento tedesco impegnato a mantenere le linee sul \u010cir e a tentare di sbloccare le truppe tedesche accerchiate. Veniva quindi abbandonato per il momento ogni ulteriore progetto di offensiva diretta verso Rostov.\nLo schieramento offensivo sovietico, coordinato dal rappresentante operativo dello Stavka generale Nikolaj Voronov, si componeva di una massa principale schierata contro il 2\u00ba Corpo d'armata dell'ARMIR nella testa di ponte di Ver\u010dne Mamon, costituita dalla 6\u00aa Armata del Fronte di Vorone\u017e del generale Filipp Golikov e dalla 1\u00aa Armata della Guardia del Fronte Sud-Ovest del generale Nikolaj Vatutin. La 6\u00aa Armata, comandata dal generale F. M. Charitonov e costituita da cinque divisioni di fucilieri e dal 17\u00ba Corpo corazzato, avrebbe attaccato a sud-ovest di Ver\u010dne Mamon per proteggere il fianco destro del raggruppamento principale e puntare verso Kantemirovka e Volo\u0161ino, mentre la 1\u00aa Armata della Guardia, appena costituita al comando del generale Vasilij Ivanovi\u010d Kuznecov, avrebbe sferrato l'attacco principale dalla testa di ponte con sei divisioni fucilieri e tre corpi corazzati (18\u00ba, 24\u00ba e 25\u00ba Corpo corazzato), con l'obiettivo di avanzare in profondit\u00e0 verso sud puntando su D\u00ebgtevo, Millerovo e gli aeroporti di Tacinskaja e Morozovsk.\nUn secondo raggruppamento sarebbe stato organizzato pi\u00f9 a sud, ad est di Bokovskaja, con la nuova 3\u00aa Armata della Guardia del generale D. D. Lelju\u0161enko che avrebbe attaccato con cinque divisioni fucilieri ed il potente 1\u00ba Corpo meccanizzato (dotato di tre brigate meccanizzate e due brigate corazzate) le divisioni tedesco-rumene del \"Distaccamento Hollidt\", per poi avanzare verso ovest e cercare il collegamento nella regione di Millerovo con le altre colonne sovietiche provenienti da nord. Infine la 5\u00aa Armata corazzata del generale P. Romanenko (con tre divisioni fucilieri, il 1\u00ba Corpo corazzato, l'8\u00ba Corpo cavalleria e il 5\u00ba Corpo meccanizzato) avrebbe attaccato di nuovo le forze tedesco-rumene schierate lungo il basso corso del \u010cir e nella testa di ponte di Ni\u017ene \u010cirskaja, con l'obiettivo di raggiungere Tormo\u0161in e impegnare le riserve nemiche del 48\u00ba \"Panzerkorps\" del generale Otto von Knobelsdorff (11. Panzer-Division, resti della 22. Panzer-Division, 336\u00aa Divisione fanteria; 7\u00aa \"Luftwaffe Feld-Division\").\nLo Stavka assegn\u00f2 numerosi reparti di rinforzo per raggiungere un successo decisivo sul medio Don, e quindi il Fronte Sud-Ovest del generale Vatutin dovette cedere la 21\u00aa Armata ed il 4\u00ba e il 26\u00ba Corpo corazzato al Fronte del Don del generale Rokossovskij, incaricato di distruggere le truppe tedesche accerchiate nella sacca di Stalingrado, ma ricevette di rinforzo, oltre alle forze gi\u00e0 disponibili, otto divisioni di fucilieri, quattro corpi corazzati, un corpo meccanizzato (il 5\u00ba Corpo meccanizzato schierato sul \u010cir con la 5\u00aa Armata corazzata), sette reggimenti d'artiglieria e sei reggimenti autonomi di fucilieri. Gravi difficolt\u00e0 logistiche resero molto difficile, come nel caso dell'operazione Urano, il trasferimento e lo schieramento di queste potenti forze; le carenze delle linee ferroviarie condussero a ingorghi, errori e ritardi, costringendo a rinviare l'offensiva principale dal 10 al 16 dicembre.\nIl 12 dicembre finalmente i raggruppamenti principali vennero completati con successo ed i genieri sovietici costruirono numerosi ponti mobili sul Don, idonei all'attraversamento di mezzi pesanti, il fiume essendo solo superficialmente gelato e quindi non ancora trasitabile. Durante la notte del 16 dicembre i carri armati si portarono in avanti e raggiunsero le loro posizioni di concentramento a 5\u20138\u00a0km dalla prima linea. Su un fronte di 250\u00a0km tra Novaja Kalitva (alla giunzione tra Corpo alpino e 2\u00ba Corpo d'armata) e Ni\u017ene \u010cirskaja (difesa dal 48\u00ba \"Panzerkorps\" del \"Distaccamento Hollidt\") l'Armata Rossa schierava per l'operazione Piccolo Saturno oltre 425.000 soldati, 1.170 carri armati, 5.000 cannoni e mortai, 590 aerei.\nI corpi corazzati e meccanizzati avrebbe avuto un ruolo decisivo nell'operazione: adottando le nuove tattiche studiate dall'Armata Rossa nell'ottobre 1942 (Direttiva dello Stavka n. 325) e gi\u00e0 impiegate con successo nell'operazione Urano, le forze mobili sovietiche sarebbero state impegnate in massa per sfondare in profondit\u00e0, avanzare rapidamente verso le retrovie del nemico e raggiungere e conquistare di sorpresa i nodi strategici ed i centri di comunicazione principali dell'Asse, accerchiando in grandi sacche le poco mobili formazioni italo-tedesche. I risultati raggiunti sarebbero stati notevoli, provocando il collasso completo del fronte del Don e dello schieramento del Gruppo d'armate B, nonostante le difficolt\u00e0 logistiche ed il rischio di impiegare isolatamente corpi corazzati separati spesso molto pi\u00f9 avanti delle divisioni di fucilieri, carenti di automezzi.\nLe difese dell'Asse.\nLe forze dell'8\u00aa Armata, guidate dal generale Italo Gariboldi, a difesa della linea del Don (gi\u00e0 intaccata nell'area della testa di ponte sovietica di Ver\u010dne Mamon) si componevano di quattro corpi d'armata e dipendevano dal Gruppo d'armate B del generale Maximilian von Weichs. Il Corpo d'armata Alpino (generale Gabriele Nasci) era schierato con tre divisioni (\"Tridentina\", \"Julia\" e \"Cuneense\") sull'ala sinistra a contatto della 2\u00aa Armata ungherese. Il 2\u00ba Corpo d'armata del generale Giovanni Zanghieri difendeva con le divisioni \"Cosseria\" e \"Ravenna\" il settore pi\u00f9 pericoloso tra Novaja Kalitva e l'ansa del Don di Ver\u010dne Mamon. Seguivano sulla destra lungo il corso del Don, il 35\u00ba Corpo d'armata (generale Francesco Zingales) con la 298\u00aa Divisione fanteria tedesca e la divisione \"Pasubio\", ed infine il 29\u00ba Corpo d'armata tedesco al comando del generale Hans Obstfelder che schierava tre divisioni italiane (\"Torino\", 3\u00aa Celere e \"Sforzesca\") e manteneva il contatto a Ve\u010denskaja con il precario fronte del \"Distaccamento Hollidt\", costituito prevalentemente da resti di formazioni rumene gi\u00e0 sconfitte in precedenza rafforzate da alcuni reparti tedeschi.\nIn origine lo schieramento dell'8\u00aa Armata italiana era stato notevolmente rafforzato dal comando tedesco (secondo il metodo delle cosiddette \"stecche di balena\", nella terminologia di Hitler) che temeva in particolare un attacco sovietico nel settore del medio Don che avrebbe potuto minacciare le retrovie dei gruppi d'armate tedeschi impegnati a Stalingrado e nel Caucaso. Quindi, su sollecitazione dello stesso Hitler (timoroso fin da agosto di un possibile pericolo per Rostov e scarsamente fiducioso delle capacit\u00e0 di resistenza italiane) e anche sulla base delle indicazioni del servizio informazioni del generale Reinhard Gehlen, la 62\u00aa Divisione fanteria tedesca era stata assegnata al 29\u00ba Corpo d'armata, la 294\u00aa Divisione fanteria era stata schierata in riserva insieme alla 3\u00aa Divisione Celere che, fortemente provata dai combattimenti dell'estate, era stata ritirata dalle linee e mantenuta nelle retrovie. Soprattutto la 22. Panzer-Division del generale Eberhard Rodt era stata dislocata in seconda linea a disposizione del Gruppo d'armate B per effettuare contrattacchi operativi in caso di sfondamenti nemici.\nGi\u00e0 il 10 novembre lo schieramento dell'8\u00aa Armata si indebol\u00ec in modo considerevole con la partenza della 22. Panzer-Division che venne trasferita d'urgenza dal comando tedesco nelle retrovie del settore della 3\u00aa Armata rumena su cui si addensava la minaccia di una grande offensiva sovietica. A seguito della catastrofe sul Don del 19-23 novembre l'Alto comando tedesco dovette improvvisare un nuovo schieramento e quindi ritir\u00f2 dal fronte della 8\u00aa Armata italiana anche la 62\u00aa e la 294\u00aa Divisione fanteria che rafforzarono il \"Distaccamento Hollidt\" frettolosamente organizzato sul fiume \u010cir. In sostituzione delle formazioni ritirate il comando tedesco promise inizialmente l'invio della 6. Panzer-Division (proveniente dalla Francia e subito inviata invece sul fiume Aksaj) e quindi della 11. Panzer-Division e della 17. Panzer-Division, che vennero invece trasferite al Gruppo d'armate Don del feldmaresciallo Erich von Manstein che tentava di sbloccare le truppe tedesche accerchiate nella sacca di Stalingrado.\nDi conseguenza gli unici reparti tedeschi disponibili rimasero quelli della 298\u00aa divisione di fanteria con il 35\u00ba Corpo d'armata. Anche la 3\u00aa Divisione Celere dovette essere portata in linea con il 29\u00ba Corpo d'armata e quindi rimasero di riserva a disposizione del generale Gariboldi solo la mediocre divisione \"Vicenza\", posizionata nelle retrovie del Corpo d'armata alpino, ed il Raggruppamento truppe a cavallo \"Barb\u00f2\", al comando del colonnello Guglielmo Barb\u00f2.\nIl comando tedesco peraltro dalla fine di novembre inizi\u00f2 a preoccuparsi di possibili offensive sovietiche contro il settore italiano e quindi, nonostante la scarsezza di mezzi e la crisi nel settore di Stalingrado, cerc\u00f2 di rinforzare il fronte della 8\u00aa Armata soprattutto potenziando le difese anticarro. Dal 26 novembre furono messi in movimento verso il medio Don una serie di reparti \"panzerj\u00e4ger\" (equipaggiati con cannoni anticarro o cacciacarri semoventi) ed alcune squadre di artiglieria contraerea (con i temibili cannoni da 88 mm efficaci anche contro i carri armati). Entro il 10 dicembre vennero inviate la debole 27. Panzer-Division, unit\u00e0 appena costituita e dotata di pochi carri armati (circa 70 mezzi corazzati) che venne schierata nel settore a sud di Boguchar per rafforzare il 2\u00ba Corpo d'armata, il 318\u00ba reggimento fanteria (che si inser\u00ec nelle linee della Divisione \"Ravenna\"), la 385\u00aa Divisione fanteria. Era previsto inoltre l'arrivo del brigata Waffen-SS \"Schuldt\" e del battaglione di guardia del F\u00fchrer. Questi rinforzi tardivi e nel complesso insufficienti di fronte alla massa offensiva dell'Armata Rossa, non avrebbero potuto tuttavia evitare la disfatta dell'Asse.\nLe forze dell'ARMIR disponevano di un buon sistema difensivo organizzato in capisaldi (con guarnigioni costituite da un plotone di fanteria rinforzato da mortai e cannoni controcarro) per dominare le vie di comunicazione e controllare con il fuoco incrociato le vie di accesso nemiche; erano stati stesi anche numerosi campi minati. In realt\u00e0 il sistema difensivo a capisaldi non era condiviso dal comando tedesco che invece premeva per costituire una linea di combattimento continua vicina alla riva del Don per impedire infiltrazioni, anche a costo di portare sul fronte tutte le forze e ridurre le riserve tattiche disponibili. Le disposizioni tattiche del comando tedesco del Gruppo d'armate B, trasmesse tramite il generale Kurt von Tippelskirch ufficiale di collegamento della Wehrmacht presso l'8\u00aa Armata, prevedevano di condurre la battaglia difensiva sulla prima linea, schierando subito gran parte delle truppe ed evitando movimenti di ritirata o tattiche di difesa elastica. Il comando italiano fu costretto ad adottare il metodo tattico generale deciso dai tedeschi ma mantenne il sistema dei capisaldi che, secondo i tedeschi, rischiava di essere superato dal nemico mediante tattiche di infiltrazione.\nNel complesso l'8\u00aa Armata contava circa 229.000 soldati dotati di 25.000 quadrupedi, 16.700 automezzi e 1130 trattori; l'armamento di queste truppe consisteva di 1.800 mitragliatrici, 860 mortai, 387 cannoni controcarro da 47\u00a0mm, 54 pezzi controcarro da 75\u00a0mm/39 (pezzi forniti dai tedeschi e dotati di bocca da fuoco francese), 220 cannoni da 20\u00a0mm e 960 pezzi di artiglieria, tra cui i modelli pi\u00f9 moderni disponibili nell'arsenale del Regio Esercito. Le carenze principali dell'Armata italiana consistevano nell'equipaggiamento invernale non adeguato, nel morale non altissimo, nella scarsa percezione da parte di comandi e truppe del pericolo che li sovrastava, nella limitata profondit\u00e0 del sistema difensivo e soprattutto nella mancanza di riserve meccanizzate moderne. L'ARMIR disponeva solo di 55 carri leggeri L6/40 e di 19 cannoni semoventi L40; gravi le carenze di mezzi di trasporto, ed anche le divisioni cosiddette \"autotrasportabili\" come la \"Pasubio\" non avevano una dotazione organica di automezzi, ma erano solo organizzate in modo tale da potersi muovere con bagagli facilmente trasportabili se venivano posti a disposizione i mezzi di trasporto.\nOrdini di battaglia.\nArmata Rossa.\nOrdine di battaglia dell'Armata Rossa nel settore del medio Don il 16 dicembre 1942 (operazione Piccolo Saturno)\nRiserve del FRONTE SUD-OVEST:\nAsse.\nOrdine di battaglia dell'Asse nel settore del medio Don il 16 dicembre 1942 (operazione Piccolo Saturno)\nVengono indicate solo le formazioni che vennero coinvolte nell'offensiva propriamente detta, escludendo il Corpo d'armata alpino, che non venne attaccato, e il 48\u00ba \"Panzerkorps\" del Gruppo d'armate del Don che era impegnato gi\u00e0 da prima dell'operazione Piccolo Saturno dagli attacchi della 5\u00aa Armata corazzata e dalla 5\u00aa Armata d'assalto.\na disposizione del Corpo d'armata:\na disposizione del Corpo d'armata:\na disposizione del Corpo d'armata:\nRiserve a disposizione del Gruppo d'armate B:\nRinforzi dell'Asse durante l'operazione Piccolo Saturno:\nInizio dell'offensiva.\nFin dall'11 dicembre i generali Vatutin e Golikov avevano iniziato una serie di azioni preliminari condotte da reparti di avanguardia per riconoscere le posizioni difensive nemiche ed ottenere alcuni vantaggi tattici importanti per la successiva offensiva generale. Quindi per alcuni giorni reparti della 195\u00aa Divisione fucilieri della 1\u00aa Armata della Guardia del Fronte Sud-Ovest e la 127\u00aa Divisione fucilieri della 6\u00aa Armata del Fronte di Vorone\u017e attaccarono le prime linee delle divisioni \"Cosseria\" e \"Ravenna\" tra Novaja Kalitva e l'ansa di Ve\u010dne Mamon dando inizio a scontri molto violenti.\nI sovietici conquistarono alcune quote sulla riva meridionale del Don ed il villaggio di Samodurovka ma vennero contrattaccati il 12 ed il 13 dicembre dai reparti di riserva tattica italiani che si batterono validamente riconquistando una parte delle posizioni perdute. Solo l'intervento al completo della 127\u00aa Divisione fucilieri permise ai sovietici di fermare i contrattacchi italiani. Tuttavia questa fase iniziale dall'11 al 15 dicembre, apparentemente chiusa con successo dall'8\u00aa Armata, indebol\u00ec le linee difensive ed esaur\u00ec prematuramente le riserve tattiche facilitando lo sfondamento decisivo.\nLa vera offensiva sovietica ebbe inizio solo il 16 dicembre nel settore del 2\u00ba Corpo d'Armata del generale Zanghieri (divisioni \"Cosseria\" e \"Ravenna\", 318\u00ba reggimento tedesco) in condizioni climatiche sfavorevoli, che intralciarono il fuoco d'artiglieria e l'intervento dell'aviazione, e senza godere dell'effetto di sorpresa, dato che fin dall'11 dicembre erano in corso gli scontri sulle prime linee che avevano allertato lo schieramento italiano e spinto il comando tedesco a mettere in movimento le sue limitate riserve. In particolare il Gruppo d'armate B stava portando avanti la 385\u00aa Divisione fanteria tedesca per impiegarla al posto della divisione \"Cosseria\" molto provata dai combattimenti: l'offensiva in massa nemica non diede il tempo di effettuare questi rischieramenti e quindi \"Cosseria\" e \"Ravenna\" rimasero sulle loro posizioni.\nL'attacco iniziale delle forze di fanteria sovietiche dei generali Vatutin e Golikov ottenne risultati limitati: privi di appoggio adeguato di artiglieria e aviazione a causa delle avverse condizioni climatiche, i russi subirono pesanti perdite di fronte alla tenace resistenza italiana. La 6\u00aa Armata del generale Charitonov sferr\u00f2 l'attacco con le tre divisioni del 15\u00ba Corpo fucilieri (generale Privalov) e con la 127\u00aa Divisione fucilieri nel settore della \"Cosseria\" (generale Gazzale), mentre la \"Ravenna\" (generale Dupont) e la \"Pasubio\" (generale Boselli) vennero attaccate dalla 1\u00aa Armata della Guardia del generale Kuznecov con le cinque divisioni fucilieri del 4\u00ba Corpo fucilieri (generale Gagen) e del 6\u00ba Corpo fucilieri (generale Alferov). Entro mezzogiorno venne superata la resistenza degli avamposti italiani ma sulla posizione di resistenza principale la battaglia fu accanita e le divisioni fucilieri non riuscirono ad effettuare lo sfondamento nei tempi previsti e rimasero bloccati dalle difese nemiche, non riuscendo a sboccare dalla testa di ponte sul Don.\nUna penetrazione di reparti sovietici della 195\u00aa e della 1\u00aa Divisione fucilieri appartenenti alla 1\u00aa Armata della Guardia, supportati da alcune decine di carri armati delle brigate di testa del 18\u00ba e del 25\u00ba Corpo corazzato, in direzione di Gadju\u010d e Filonovo, nel settore della divisione \"Ravenna\", incapp\u00f2 nei campi minati e venne contrattaccata e respinta con dure perdite dai mezzi corazzati tedeschi del \"Panzerkampfgruppe Maempel\", un distaccamento meccanizzato di semoventi anticarro e cacciacarri della 27. Panzer-Division al comando del maggiore Rolf Maempel, proveniente da Pere\u0161\u010depenoe.\nLa notte del 17 dicembre il generale Vatutin, cosciente della ristrettezza dei tempi e del possibili arrivo di riserve nemiche, prese la sofferta decisione di impegnare subito le sue ingenti riserve corazzate. I carri armati si trovarono in difficolt\u00e0 a causa dei campi minati ed i genieri sovietici, aiutati dagli stessi equipaggi dei carri, dovettero aprire, sotto il fuoco, dei corridoi per permettere l'avanzata. Nuovi ponti furono gettati sul Don (oltre quindici nuovi attraversamenti nel settore del 2\u00ba Corpo d'armata italiano) e i fucilieri del 4\u00ba e 6\u00ba Corpo ripresero gli attacchi, seguiti dal 17\u00ba Corpo corazzato del generale Pavel P. Polubojarov e dal 25\u00ba Corpo del generale Petr P. Pavlov. I due comandanti dei carri guidarono in prima linea le loro unit\u00e0 corazzate che affrontarono gli sbarramenti dell'artiglieria italo-tedesca. Quasi il 20% dei mezzi corazzati fu messo fuori combattimento ma alla fine i corpi corazzati sovietici distrussero i cannoni anticarro e sbaragliarono i capisaldi italiani provocando il crollo definitivo della \"Cosseria\" e della \"Ravenna\", i cui pochi superstiti iniziarono a ritirarsi in rotta.\nEntro la serata del 17 dicembre lo sfondamento sovietico era ormai esteso per 60\u00a0km, il fronte del 2\u00ba Corpo del generale Zanghieri era frantumato in due tronconi, mentre il \"Panzerkampfgruppe Maempel\" combatteva isolato a Filonovo, e le colonne corazzate sovietiche, rafforzate dall'intervento anche del 18\u00ba Corpo corazzato del generale Boris S. Bacharov e del 24\u00ba Corpo corazzato del generale Vasilij M. Badanov, erano 40\u00a0km all'interno del territorio nemico.\nSfondamento delle linee italiane.\nGli scarsi rinforzi inviati per sostenere il 2\u00ba Corpo d'armata, elementi della divisione alpina \"Julia\", il Battaglione Alpini Sciatori \"Monte Cervino\", una parte della 27. Panzer-Division, 385\u00aa e 387\u00aa divisione fanteria tedesca, poterono solo costituire un precario schieramento a sud di Novaja Kalitva ma non riuscirono a contrastare le colonne corazzate sovietiche in fase di rapidissima avanzata in profondit\u00e0, secondo gli ordini ricevuti dal generale Vatutin. All'alba del 18 dicembre il comando del Gruppo d'armate B diede finalmente ordine al generale Gariboldi di ritirare i resti del 2\u00ba Corpo d'armata. Era ormai troppo tardi: i reparti italiani stavano gi\u00e0 arretrando in disordine, il caposaldo di Filonovo era stato abbandonato ed all'alba del 19 dicembre cadde anche Novaja Kalitva.\nIl 18 dicembre il 17\u00ba Corpo corazzato sovietico del generale Pavel Polubojarov, dopo aver conquistato nella notte dopo duri scontri Dubovirovka, prosegu\u00ec l'avanzata in velocit\u00e0, nonostante le difficolt\u00e0 del terreno e del clima, diviso in due colonne che si diressero contemporaneamente a Taly (sede del quartier generale del 2\u00ba Corpo d'armata) e su Pisarevka (quartier generale della divisione \"Ravenna\"). Taly, difesa da due battaglioni di fanteria italiani, venne attaccata e conquistata con un attacco da due direzioni della 67\u00aa Brigata corazzata e della 31\u00aa Brigata motorizzata, mentre Pisarevka venne raggiunta dalla 174\u00aa e 66\u00aa Brigata corazzata. Proseguendo lungo la valle del fiume Boguchar, il generale Polubojarov punt\u00f2 quindi direttamente verso Kantemirovka, centro logistico vitale dell'8\u00aa Armata.\nNelle retrovie italiane c'era la massima confusione, le notizie erano scarse e reparti in rotta affluivano in disordine; il presidio di Kantemirovka, ignaro della situazione, era del tutto impreparato all'attacco che venne sferrato dal 17\u00ba Corpo corazzato al primo mattino del 19 dicembre. Attaccando da due direzioni, la 174\u00aa Brigata corazzata da sud-est e la 66\u00aa Brigata corazzata da est, i carristi sovietici si congiunsero alle ore 10.00 alla stazione centrale, e, nonostante la resistenza italiana, occuparono completamente la citt\u00e0 alla fine della giornata, catturando notevoli quantit\u00e0 di armi e materiali abbandonati dalle forze italo-tedesche.\nLa riuscita avanzata del 17\u00ba Corpo corazzato (appartenente alla 6\u00aa Armata del generale Charitonov), oltre a sbaragliare le difese dell'Asse, copriva anche il fianco occidentale delle forze del generale Vatutin (1\u00aa Armata della Guardia del generale Kuznecov), le cui unit\u00e0 meccanizzate stavano progredendo velocemente verso sud (24\u00ba e 25\u00ba Corpo corazzato) e verso sud-est (18\u00ba Corpo corazzato) per chiudere in una sacca le divisioni italiane del 35\u00ba e del 29\u00ba corpo che avevano appena iniziato a ripiegare, sotto il comando unificato del generale tedesco Obstfelder, dopo aver abbandonato la linea del Don. Il 2\u00ba corpo d'armata era stato ormai distrutto dall'attacco nemico e la sera del 19 dicembre il comando del Gruppo d'armate B trasfer\u00ec la responsabilit\u00e0 della difesa nell'area completamente scoperta da Novaja Kalitva verso sud al 24\u00ba \"Panzerkorps\" del generale Martin Wandel con gli elementi superstiti della 385\u00aa e 387\u00aa Divisione fanteria e della 27. Panzer-Division e i reparti della divisione alpina \"Julia\".\nFin dal 18 dicembre anche la 3\u00aa Armata della Guardia del generale Dmitrij Lelju\u0161enko, passata all'attacco sul \u010cir dal 16 dicembre, aveva sfondato, dopo combattimenti difficili e accaniti, le linee tedesco-rumene nel settore di Bokovskaja, progredendo verso ovest con le forze mobili del 1\u00ba Corpo meccanizzato della Guardia in direzione delle altre forze sovietiche provenienti da nord. Le divisioni rumene 7\u00aa e 11\u00aa, appartenenti al \"Distaccamento d'armata Hollidt\", vennero sconfitte e i carri armati del 1\u00ba Corpo meccanizzato della Guardia del generale Ivan Russijanov, appoggiati dalla 197\u00aa e 278\u00aa Divisione fucilieri, raggiunsero Ponomarevka e Kalinovskij minacciando le retrovie del 29\u00ba Corpo d'armata del generale Obstfelder.\nLe tre divisioni italiane di questo corpo d'armata (\"3\u00aa Celere\", \"Sforzesca\" e \"Torino\") ricevettero solo la sera del 19 dicembre l'ordine di abbandonare la linea Me\u0161kovskja-\u010cir e ritirarsi verso Ka\u0161arij quando gi\u00e0 erano minacciate alle spalle anche dall'avanzata del 18\u00ba Corpo corazzato della 1\u00aa Armata della Guardia, proveniente da Ver\u010dne Mamon. La ritirata si svolse nel disordine e la confusione venne ulteriormente accresciuta da una nuova direttiva del Gruppo d'armate B che ordin\u00f2 alla \"Sforzesca\" di ritornare alla linea del \u010cir dove la divisione, completamente isolata e disorganizzata, venne attaccata e sbaragliata.\nLa ritirata dell'ARMIR.\nIl Blocco Nord.\nA partire dal 20 dicembre la battaglia assunse tre caratteristiche principali, in parte interconnesse. La ritirata delle divisioni italiane, frammischiate con reparti rumeni e tedeschi, per cercare di sfuggire verso ovest e i conseguenti tentativi delle divisioni di fucilieri sovietiche di accerchiare e distruggere le varie colonne del nemico in rotta. La contemporanea, rapidissima progressione in profondit\u00e0 dei corpi corazzati sovietici del Fronte Sud-Ovest del generale Vatutin in direzione sud (quindi perpendicolare alla estenuante marcia a piedi degli italiani verso ovest) per attaccare le retrovie del raggruppamento tedesco del feldmaresciallo von Manstein impegnato nel tentativo di salvare la 6\u00aa Armata bloccata a Stalingrado. I tentativi tedeschi di ricostituire un fronte solido a ovest, basato sui capisaldi di \u010certkovo e Millerovo, con l'aiuto di rinforzi frettolosamente richiamati da altre zone del fronte orientale: la 19. Panzer-Division, che si schier\u00f2 a protezione di Starobil's'k, sede del quartier generale della 8\u00aa Armata, la 3. Gebirgs-Division, il Gruppo SS \"Fegelein\", e con i resti della 27. Panzer-Division e della 385\u00aa e 387\u00aa divisione fanteria, raggruppati nel cosiddetto \"Distaccamento Fretter-Pico\" al comando del generale Maximilian Fretter-Pico.\nLe divisioni italiane cominciarono la ritirata verso ovest raggruppati in due masse principali. Il cosiddetto \"Blocco Nord\" era costituito dai resti della \"Ravenna\", dalle divisioni \"Pasubio\" e \"Torino\", dalla 298\u00aa Divisione fanteria tedesca e dal \"Panzerkampfgruppe Huffmann\" (al comando del maggiore Heinz Huffmann) che equipaggiato con un piccolo numero di panzer e cannoni d'assalto marci\u00f2 in testa alla colonna come massa d'urto e combatt\u00e9 con valore e abilit\u00e0. Il \"Blocco Sud\" raggruppava invece una parte della divisione \"3\u00aa Celere\", i superstiti della \"Sforzesca\", reparti della \"Pasubio\" ed elementi tedeschi (brigata Waffen-SS \"Schuldt\") e rumeni sbandati. La ritirata si svolse nel disordine, intralciata dal clima invernale, dalle difficolt\u00e0 del terreno e dai continui attacchi di disturbo dei soldati sovietici da tutte le direzioni. La mancanza di adeguati mezzi motorizzati e di una sufficiente organizzazione logistica e di comando, forse impossibile in quelle circostanze, trasform\u00f2 la ritirata in una sfibrante marcia a piedi, nella neve e con temperature di -30\u00a0\u00b0C, di masse sempre pi\u00f9 disorganizzate ma ancora in parte combattive, di soldati e animali in fuga verso la salvezza.\nIl \"Blocco nord\", circa 25.000 italiani e 1.500 tedeschi al comando dei generali Lerici (comandante della divisione \"Torino\"), Rossi e Capizzi (divisione \"Ravenna\"), ripieg\u00f2, dopo una serie di ordini del Gruppo d'armate B, in direzione di \u010certkovo, ma il 21 dicembre si trov\u00f2 la strada sbarrata nella zona di Arbuzovka e Alekseevo-Lozovskoe dalla 35\u00aa Divisione fucilieri della Guardia, divisione veterana di Stalingrado che era avanzata verso sud al comando del colonnello Kalugin, inquadrata nel 4\u00ba Corpo fucilieri. La successiva tragica battaglia della \"Valle della Morte\" di Arbuzovka ebbe termine solo il 25 dicembre dopo scontri molto violenti tra le truppe dell'Asse che tentavano di aprirsi un varco e i soldati sovietici della 35\u00aa divisione, rafforzata dalla 41\u00aa Divisione fucilieri della Guardia. Bersagliati dal fuoco dell'artiglieria sovietica, i reparti italo-tedeschi circondati vennero quasi completamente distrutti, solo piccoli gruppi poterono sfuggire in direzione di \u010certkovo il 26 dicembre. Le perdite italo-tedesche ad Arbuzovka ammontarono a circa 20.000 uomini morti o prigionieri.\nA \u010certkovo ed a Melovoe si raggrupparono i resti delle divisioni italiane, della 298\u00aa Divisione tedesca e del \"Panzerkampfgruppe Huffmann\", sfuggiti dal disastro di Arbuzovka, che vennero subito accerchiati da quattro divisioni fucilieri sovietiche della 1\u00aa Armata della Guardia del generale Kuznecov (35\u00aa, 38\u00aa, 41\u00aa e 57\u00aa Divisioni fucilieri della Guardia). Nonostante i ripetuti attacchi, la guarnigione italo-tedesca, costituita da circa 10.000 soldati e rifornita anche per via aerea, si batte coraggiosamente e solo il 16 gennaio 1943 i sovietici riuscirono a vincere le ultime resistenze ed a conquistare le due cittadine, mentre una parte delle truppe italo-tedesche, con il generale Lerici, riusc\u00ec a sfuggire e a raggiungere, completamente esausta, le linee dell'Asse a Bilovods'k.\nIl Blocco sud.\nLa sorte del \"Blocco Sud\" fu ugualmente drammatica; dopo aver perso continuamente uomini e mezzi durante la confusa ritirata sulle posizioni arretrate del fiume \u010cir, venne accerchiato nella zona di Ver\u010dne \u010cirskaja da elementi del 18\u00ba Corpo corazzato del generale Bacharov che il 19 dicembre avevano gi\u00e0 raggiunto Me\u0161kovskaja. I reparti della 3\u00aa Divisione \"Celere\" e la Legione Croata tentarono di contrattaccare il 20 dicembre per aprirsi un varco, ma l'intervento della 153\u00aa Divisione fucilieri sovietica a sostegno dei carristi costrinse le truppe italiane a ripiegare a Kalmykov dove vennero in gran parte distrutte. Il 3\u00ba reggimento bersaglieri del colonnello Longo venne sbaragliato, mentre solo 300 uomini dei due reggimenti della \"Sforzesca\" (53\u00ba e 54\u00ba Fanteria) riuscirono, sotto la guida del colonnello Contini, a sottrarsi alla manovra a tenaglia delle truppe sovietiche, raggiungendo il resto della divisione ad Anneskij il 24 dicembre. Il 28 dicembre i resti del raggruppamento (elementi residui della divisione \"Sforzesca\", il 6\u00ba reggimento bersaglieri del colonnello Carloni e un reggimento di formazione della divisione \"Pasubio\" al comando del colonnello Mazzocchi), raggiunsero Skoskyskaja, il 31 dicembre Tacinskaja, appena abbandonata dal 24\u00ba Corpo corazzato sovietico, e il 1\u00ba gennaio 1943, ormai completamente disorganizzati, si ricongiunsero con le precarie linee tedesche a Belaja Kalitva (Forschstadt).\nAltri elementi italiani (circa 5.200 soldati dei reparti di retrovia) rimasero accerchiati il 26 dicembre nella citt\u00e0 di Millerovo insieme con le forze tedesche della 3\u00aa Gebirgs-Division del generale Hans Kreysing (circa 6.000 uomini), dalle unit\u00e0 mobili del 17\u00ba Corpo corazzato provenienti da ovest e del 18\u00ba Corpo corazzato in arrivo da est. La guarnigione, al comando del generale Kreysing, si difese accanitamente, respinse tutti gli attacchi e, rifornita per via aerea, resistette fino al 14 gennaio 1943 quando venne effettuata una sortita che permise alle truppe di sfuggire e raggiungere le linee principali dell'Asse a Voro\u0161ilovgrad e Kamensk.\nAlla fine dell'anno tre dei quattro corpi dell'ARMIR erano ormai praticamente distrutti con perdite gravissime: almeno 55.000 morti, dispersi o catturati, e praticamente tutto il materiale e le armi, comprese tutte le moderne artiglierie. La battaglia sul medio Don fu tra le sconfitte pi\u00f9 gravi e sanguinose mai subite dal Regio Esercito e nelle fonti si parla anche di una \"Canne \" sul Don. Il superstite Corpo alpino avrebbe subito una simile e drammatica sorte nel gennaio 1943, concludendo cos\u00ec la disastrosa campagna di Russia.\nL'irruzione dei Corpi corazzati.\nIncursione sugli aerodromi della Luftwaffe.\nContemporaneamente a queste tragiche battaglie si svolgeva la rapidissima marcia dei quattro corpi corazzati sovietici che erano sbucati fuori dalla testa di ponte sul Don dopo lo sfondamento. Dopo il crollo delle difese italo-tedesche, il 17\u00ba Corpo corazzato guidato dall'esperto generale Polubojarov aveva girato verso ovest ed il 19 dicembre aveva fatto irruzione su Kantemirovka, travolgendo l'importante centro logistico italiano. Questa formazione mobile, passata dal 21 dicembre insieme alla 6\u00aa Armata alle dipendenze del Fronte Sud-Ovest del generale Vatutin, si spinse verso sud, raggiunse Volo\u0161ino il 23 dicembre, e conquist\u00f2 la cittadina con un riuscito attacco a sorpresa guidato dalla 66\u00aa Brigata corazzata del tenente colonnello Licha\u010d\u00ebv. Il 17\u00ba Corpo dopo questi successi, si attest\u00f2 solidamente, proteggendo il fianco destro degli altri corpi corazzati e contenendo i tentativi di contrattacco tedeschi della 19. Panzer-Division, mentre la 31\u00aa Brigata motorizzata partecipava all'accerchiamento di Millerovo da ovest.\nIl 18\u00ba Corpo corazzato del generale Bacharov (schierato sulla sinistra del cuneo corazzato del Fronte Sud-Ovest) aveva girato verso sud-est e raggiunse Meskovskaja il 19 dicembre, contribuendo, nonostante qualche difficolt\u00e0, alla distruzione delle varie sacche di resistenza italiane in sganciamento dal Don, in collaborazione con le divisioni di fucilieri della 1\u00aa e della 3\u00aa Armata della Guardia; quindi questa formazione corazzata riprese l'avanzata verso ovest il 21 dicembre in direzione di Millerovo.\nGli altri due corpi corazzati (24\u00b0 e 25\u00b0) della 1\u00aa Armata della Guardia, coperti sul fianco destro e sostenuti sulla sinistra dal 1\u00ba Corpo meccanizzato della Guardia del generale Russijanov, si erano invece gettati in profondit\u00e0 verso sud, praticamente senza ostacoli e alla massima velocit\u00e0, in direzione degli importantissimi aerodromi tedeschi di Tacinskaja e Morozovsk da cui decollavano gli aerei da trasporto dell'8\u00ba Corpo aereo della Luftwaffe che rifornivano la sacca di Stalingrado.\nIl generale Nikolaj Vatutin era passato dal 19 dicembre al comando di tutte le forze sovietiche, compresa la 6\u00aa Armata del Fronte di Vorone\u017e del generale Golikov, mentre il generale Voronov, il rappresentante dello Stavka che aveva coordinato le fasi iniziali dell'offensiva, era stato bruscamente trasferito da Stalin sul fronte di Stalingrado per assumere la direzione della cosiddetta \"operazione Anello\" per distruggere le forze tedesche accerchiate nella sacca. Di fronte al travolgente successo dell'offensiva, il generale Vatutin, che guidava energicamente l'avanzata nonostante fosse affetto da un attacco febbrile di tularemia, sollecit\u00f2 fin dal 20 dicembre l'invio di grossi rinforzi per sfruttare la situazione. Il comandante del Fronte Sud-Ovest intendeva riprendere il progetto originario \"Saturno\" e proseguire, visti i segni di collasso del nemico, verso Rostov. In effetti la facilit\u00e0 dell'avanzata del 24\u00ba Corpo corazzato del generale Vasilij Badanov in direzione di Tacinskaja sembrava indicare un imminente crollo delle difese nemiche nel settore meridionale.\nMentre il 25\u00ba Corpo corazzato del generale Pavlov occup\u00f2 il 22 dicembre Pervomajskaja e prosegu\u00ec verso il fiume Bistraja e l'aeroporto di Morozovsk, il 24\u00ba Corpo corazzato era avanzato inizialmente in secondo scaglione con i suoi 10.700 uomini e 208 carri medi e leggeri e il 18 dicembre aveva tagliato la strada alle forze nemiche rimaste a Boguchar. Il generale Badanov decise di proseguire audacemente l'avanzata in profondit\u00e0 verso sud e il 19 dicembre, mentre la 130\u00aa Brigata corazzata entrava a Mankovo-Kalitvenskja, la 4\u00aa Brigata corazzata della Guardia del colonnello Kopylov conquistava d'assalto Kutejnikovo. Il 20 dicembre i carristi sovietici, dopo essersi riforniti di carburante e munizioni, ripresero la marcia e con un attacco combinato da nord e da ovest liberarono l'importante centro di D\u00ebgtevo, 120\u00a0km all'interno delle difese nemiche, mentre dopo un'ulteriore avanzata a sorpresa nella notte del 21 dicembre la 4\u00aa Brigata corazzata della Guardia entr\u00f2 a Il'inka e la 54\u00aa Brigata a Bol'\u0161inka.\nDopo aver attraversato con successo il fiume Bistraja e aver conquistato la notte del 23 dicembre la cittadina di Skokijskaja superando la resistenza di deboli reparti della 27. Panzer-Division, il 24\u00ba Corpo corazzato del generale Badanov (sceso a 91 carri) era ora a portata tattica dell'area degli aerodromi di Tacinskaja, difesi da alcuni elementi raccogliticci della 62\u00aa e della 304\u00aa Divisione fanteria del tutto ignari della vicinanza del pericolo. Il generale organizz\u00f2 un attacco immediato da tre direzioni: la mattina del 24 dicembre, mentre la 4\u00aa Brigata corazzata della Guardia e la 54\u00aa Brigata corazzata attaccavano da nord-ovest e da ovest, la 130\u00aa Brigata corazzata del tenente colonnello Nesterov aggir\u00f2 la citt\u00e0 da sud ed entr\u00f2 direttamente nell'area degli aerodromi, piena di aerei tedeschi. I carri armati sovietici fecero irruzione sulle piste di volo scatenando il panico, mentre numerosi aerei tedeschi da trasporto tentavano di decollare per evitare la cattura o la distruzione; gli stessi generali Fiebig (comandante dell'8\u00ba Corpo aereo) e Morizk (comandante dei trasporti aerei della Luftwaffe) sfuggirono solo all'ultimo momento per via aerea. Oltre 70 aerei tedeschi vennero messi fuori uso e la cittadina e l'aeroporto caddero in mano dei carristi entro le ore 17 del 24 dicembre.. Il generale Badanov e il 24\u00ba Corpo corazzato avevano progredito di 240\u00a0km in cinque giorni e avevano ottenuto un risultato strategico di grande importanza ma ora si trovavano isolati dalle altre formazioni sovietiche, a corto di carburante e ridotti a soli 58 carri armati operativi.\nContrattacchi tedeschi.\nMentre i russi ottenevano questo grande successo, le riserve tedesche stavano accorrendo per cercare di bloccare la pericolosa irruzione a grande profondit\u00e0 del corpo corazzato sovietico isolato. Fin dal 23 dicembre, di fronte al crollo del fronte del Medio Don, il feldmaresciallo von Manstein aveva avuto l'autorizzazione da Hitler di dirottare a ovest una parte delle sue forze impiegate sul basso \u010cir e sulla Myskova per tentare di soccorrere la sacca di Stalingrado, per fermare l'avanzata sovietica verso sud che minacciava, oltre agli aeroporti, anche tutte le retrovie del Gruppo d'armate del Don. Grazie alla resistenza nel settore del \u010cir e di Tormo\u0161in, dove il 48\u00ba \"Panzerkorps\" era riuscito a respingere gli attacchi della 5\u00aa Armata corazzata e della 5\u00aa Armata d'assalto, il feldmaresciallo pot\u00e9 trasferire una parte delle sue forze mobili lasciando nel settore solo una divisione della Luftwaffe e il combattivo \"kampfgruppe Oppeln\", costituito con i resti della 22. Panzer-Division.\nDal 25 dicembre, quindi, il 24\u00ba Corpo corazzato sovietico, sempre in possesso di Tacinskaja ma indebolito, nonostante l'arrivo della 24\u00aa Brigata motorizzata, e pericolosamente isolato, venne contrattaccato da elementi della 306\u00aa Divisione fanteria e soprattutto dalla ben equipaggiata 11. Panzer-Division del generale Hermann Balck, ritirata da Nizne \u010cirskaja. A corto di rifornimenti e in grave difficolt\u00e0, si batt\u00e9 coraggiosamente fino al 29 dicembre dentro la cittadina; il generale Vatutin ebbe colloqui drammatici con Stalin ed il generale \u017dukov, fortemente preoccupati per la sorte del generale Badanov e dei suoi uomini.\nIl 29 dicembre, dopo il fallimento dei tentativi del 25\u00ba Corpo corazzato e del 1\u00ba Corpo meccanizzato della Guardia di accorrere in aiuto, il generale Badanov, autorizzato dal generale Vatutin, radun\u00f2 i resti del corpo corazzato (ribattezzato da Stalin 2\u00ba Corpo corazzato della Guardia \"Tacinskij\" per il valore dimostrato nella battaglia). I carristi sovietici riuscirono a rifornire i loro mezzi utilizzando un rudimentale carburante ottenuta dalla miscela avio trovata negli aerodromi e la formazione corazzata, ridotta a un migliaio di uomini, abbandon\u00f2 Tacinskaja, riuscendo fortunosamente a sfuggire in direzione nord ed a rientrare nelle linee sovietiche dopo aver perso oltre l'80% degli effettivi e dei mezzi corazzati. Il 30 dicembre anche il 25\u00ba Corpo Corazzato del generale Pavlov (ridotto a soli 25 carri armati) venne colto di sorpresa a sud del fiume Bistraja e respinto da un abile contrattacco della 6. Panzer-Division del generale Erhard Raus che aveva abbandonato la linea della Myskova il 23 dicembre, interrompendo l'avanzata verso Stalingrado.\nAlla fine dell'anno, questi contrattacchi delle riserve corazzate del feldmaresciallo von Manstein, la resistenza del \"Distaccamento Fretter-Pico\" e degli sbarramenti improvvisati di Millerovo e \u010certkovo, l'afflusso di nuove riserve tedesche (304\u00aa Divisione fanteria e la 7. Panzer-Division, proveniente dalla Francia ed equipaggiata con 146 mezzi blindati) riuscirono cos\u00ec a contenere l'ulteriore progressione dell'offensiva sovietica e diedero momentaneo respiro al precario fronte dell'Asse a nord del Don; ma il travolgente successo iniziale dell'Operazione Piccolo Saturno segnava definitivamente il destino della 6\u00aa Armata a Stalingrado. A causa dell'evacuazione degli aeroporti, delle perdite di aerei da trasporto e dell'abbandono del tentativo di salvataggio da parte del raggruppamento del generale Hoth sul fronte di Kotel'nikovo, svanivano tutte le speranze di salvare le truppe accerchiate nel \"Kessel\".\nIndebolite dalla partenza della 6. Panzer-Division, le forze del generale Hoth a sud del Don (ridotte a due deboli Panzer-Division con solo 70 panzer) erano state contrattaccate a partire dal 24 dicembre dalle armate del Fronte di Stalingrado, potenziate con l'arrivo della potente 2\u00aa Armata della Guardia del generale Malinovskij. Costretti a battere in ritirata, i tedeschi persero il 29 dicembre Kotel'nikovo e il 31 dicembre Tormo\u0161in. Inoltre un grave pericolo minacciava ormai anche le forze della Wehrmacht nel Caucaso; Hitler avrebbe autorizzato il 30 dicembre, dopo molte discussioni, la ritirata generale del Gruppo d'armate A.\nRisultati e conseguenze.\nL'operazione Piccolo Saturno ebbe grande importanza per l'esito complessivo della battaglia di Stalingrado, costringendo i tedeschi a rinunciare a qualsiasi tentativo di salvataggio delle truppe del generale Paulus ed a ripiegare ulteriormente verso ovest, abbandonando anche il Caucaso; segn\u00f2 quindi il fallimento completo dei piani strategici di Hitler e dei generali tedeschi. L'offensiva dell'Armata Rossa sul medio Don ebbe inoltre tragiche conseguenze per i reparti italiani dell'ARMIR che subirono l'urto principale delle preponderanti forze sovietiche e divennero anche, nella propaganda hitleriana, i capri espiatori della sconfitta. L'Asse ebbe oltre dieci divisioni distrutte: sei italiane - \"Ravenna\", \"Cosseria\", \"Pasubio\", \"Torino\", \"3\u00aa Celere\" e \"Sforzesca\"; quattro rumene - 7\u00aa, 11\u00aa, 14\u00aa fanteria, 7\u00ba cavalleria; ed almeno 3-4 tedesche - 62\u00aa, 298\u00aa, 385\u00aa di fanteria e parte della 27. Panzer-Division. Le perdite totali dell'Asse furono di circa 120.000 uomini (tra cui almeno 60.000 prigionieri), quasi 350 mezzi corazzati e oltre 2.000 cannoni.\nLa sconfitta dell'8\u00aa Armata, successiva al crollo dei rumeni e all'accerchiamento della 6\u00aa Armata tedesca a Stalingrado, ebbe pesanti conseguenze anche a livello politico, inducendo Mussolini (come aveva fatto anche Ciano nell'incontro a Rastenburg del 18 dicembre) a sollecitare Hitler, peraltro senza alcun successo, a ricercare un accordo con Stalin per chiudere il fronte orientale e trasferire il centro di gravit\u00e0 delle forze tedesche nel Mare Mediterraneo. Inoltre le circostanze della disfatta, la mancanza di \"fraternit\u00e0 d'armi\" tra le truppe alleate (anche se non mancarono episodi di ottima ed efficace collaborazione), gli atteggiamenti sprezzanti e non camerateschi di una parte delle truppe tedesche, i contrasti anche violenti tra i soldati durante la ritirata, oltre alla scarsa considerazione ed alle pesanti critiche all'apparato militare italiano da parte degli alti comandi tedeschi, minarono i rapporti italo-tedeschi, indebolendo ancor di pi\u00f9 la gi\u00e0 precaria coesione dell'Asse. In Italia, nonostante i tentativi delle autorit\u00e0 e della propaganda di minimizzare la portata del disastro, si diffuse inquietudine per la sorte dei soldati e per l'esito sempre pi\u00f9 incerto della guerra, contribuendo a sminuire la credibilit\u00e0 e l'autorit\u00e0 del regime fascista.\nCon l'operazione Piccolo Saturno l'Armata Rossa diede una nuova dimostrazione della sua potenza offensiva e della capacit\u00e0 di avanzata dei suoi corpi meccanizzati, anche se a costo di gravi perdite: 95.000 morti e feriti e 900 carri armati distrutti. L'esperienza del 24\u00ba Corpo corazzato inoltre, impart\u00ec utili lezioni per il futuro, evidenziando il rischio di avanzate isolate di singoli corpi corazzati e quindi la necessit\u00e0 di rafforzare il sostegno logistico e di migliorare la coesione e i collegamenti tra i reparti mobili. Inoltre l'alto comando sovietico e i generali della Direzione truppe corazzate dell'Armata Rossa valutarono l'opportunit\u00e0 di costituire unit\u00e0 pi\u00f9 grandi interamente motorizzate aggregando vari corpi corazzati o meccanizzati nelle cosiddette \"armate corazzate\" o nei \"gruppi mobili\".\nAlla fine del dicembre 1942, dopo questa grande vittoria ed il fallimento del contrattacco tedesco a Kotel'nikovo, Stalin pot\u00e9 quindi programmare nuove offensive per sfruttare il catastrofico indebolimento dello schieramento dell'Asse nel settore meridionale, intrappolare il raggruppamento in ritirata dal Caucaso e schiacciare definitivamente il \"kessel\" di Stalingrado ormai definitivamente condannato."}
{"id": "2614445", "revid": "36426", "url": "https://it.wikipedia.org/wiki?curid=2614445", "title": "Elena (Costantino)", "text": ""}
{"id": "2614447", "revid": "287204", "url": "https://it.wikipedia.org/wiki?curid=2614447", "title": "Babai", "text": "Babai \u00e8 una suddivisione dell'India, classificata come \"nagar panchayat\", di 14.587 abitanti, situata nel distretto di Hoshangabad, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 22\u00b0 43' 22 N e 77\u00b0 57' 07 E.\nSociet\u00e0.\nEvoluzione demografica.\nAl censimento del 2001 la popolazione di Babai assommava a 14.587 persone, delle quali 7.648 maschi e 6.939 femmine. I bambini di et\u00e0 inferiore o uguale ai sei anni assommavano a 2.240, dei quali 1.159 maschi e 1.081 femmine. Infine, coloro che erano in grado di saper almeno leggere e scrivere erano 9.574, dei quali 5.581 maschi e 3.993 femmine."}
{"id": "2614451", "revid": "287204", "url": "https://it.wikipedia.org/wiki?curid=2614451", "title": "Bada Malhera", "text": " \nBada Malhera \u00e8 una suddivisione dell'India, classificata come \"nagar panchayat\", di 15.042 abitanti, situata nel distretto di Chhatarpur, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 24\u00b0 36' 07 N e 79\u00b0 19' 53 E.\nSociet\u00e0.\nEvoluzione demografica.\nAl censimento del 2001 la popolazione di Bada Malhera assommava a 15.042 persone, delle quali 7.947 maschi e 7.095 femmine. I bambini di et\u00e0 inferiore o uguale ai sei anni assommavano a 2.740, dei quali 1.423 maschi e 1.317 femmine. Infine, coloro che erano in grado di saper almeno leggere e scrivere erano 8.491, dei quali 5.150 maschi e 3.341 femmine."}
{"id": "2614452", "revid": "1494169", "url": "https://it.wikipedia.org/wiki?curid=2614452", "title": "Anfotero (disambigua)", "text": ""}
{"id": "2614453", "revid": "287204", "url": "https://it.wikipedia.org/wiki?curid=2614453", "title": "Badagaon", "text": " \nBadagaon \u00e8 una suddivisione dell'India, classificata come \"nagar panchayat\", di 7.724 abitanti, situata nel distretto di Tikamgarh, nello stato federato del Madhya Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 24\u00b0 36' 07 N e 79\u00b0 00' 17 E.\nSociet\u00e0.\nEvoluzione demografica.\nAl censimento del 2001 la popolazione di Badagaon assommava a 7.724 persone, delle quali 4.014 maschi e 3.710 femmine. I bambini di et\u00e0 inferiore o uguale ai sei anni assommavano a 1.581, dei quali 773 maschi e 808 femmine. Infine, coloro che erano in grado di saper almeno leggere e scrivere erano 3.437, dei quali 2.091 maschi e 1.346 femmine."}
{"id": "2614454", "revid": "287204", "url": "https://it.wikipedia.org/wiki?curid=2614454", "title": "Badagoan", "text": " \nBadagoan \u00e8 una suddivisione dell'India, classificata come \"nagar panchayat\", di 6.566 abitanti, situata nel distretto di Shajapur, nello stato federato del Madhya Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 23\u00b0 44' 51 N e 76\u00b0 17' 13 E.\nSociet\u00e0.\nEvoluzione demografica.\nAl censimento del 2001 la popolazione di Badagoan assommava a 6.566 persone, delle quali 3.438 maschi e 3.128 femmine. I bambini di et\u00e0 inferiore o uguale ai sei anni assommavano a 1.142, dei quali 590 maschi e 552 femmine. Infine, coloro che erano in grado di saper almeno leggere e scrivere erano 3.023, dei quali 2.097 maschi e 926 femmine."}
{"id": "2614456", "revid": "1305772", "url": "https://it.wikipedia.org/wiki?curid=2614456", "title": "Discografia dei Boston", "text": "La discografia del gruppo musicale statunitense Boston comprende sei album in studio, una raccolta, e tredici singoli. L'omonimo album di debutto \u00e8 stato pubblicato nel 1976 dalla Epic Records. Trainato da singoli come \"More Than a Feeling\", \"Foreplay/Long Time\" e \"Peace of Mind\", l'album raggiunse il terzo posto nella Billboard 200 e rimase in classifica per 132 settimane. \u00c8 diventato 17 volte disco di platino negli Stati Uniti e risulta come l'album di debutto pi\u00f9 venduto nella storia della musica rock.\nIl secondo album del gruppo, \"Don't Look Back\", \u00e8 stato pubblicato nel 1978. Raggiunse il primo posto in classifica sia negli Stati Uniti che in Canada.\nDopo una pausa di otto anni dovuta in parte a questioni legali, il successivo album dei Boston, \"Third Stage\", \u00e8 stato pubblicato dalla MCA Records nel 1986. Anche questo raggiunse il primo posto sia negli Stati Uniti che in Canada. Il brano \"Amanda\" divenne l'unico singolo del gruppo capace di raggiungere la vetta delle classifiche.\n\"Walk On\", il loto quarto album, \u00e8 stato pubblicato nel 1994. Raggiunse il settimo posto negli Stati Uniti e il decimo posto in Canada. Quello stesso anno venne immesso sul mercato il primo \"Greatest Hits\" del gruppo.\nIn totale, i Boston hanno venduto oltre 31 milioni di album negli Stati Uniti."}
{"id": "2614457", "revid": "287204", "url": "https://it.wikipedia.org/wiki?curid=2614457", "title": "Formula di Weizsacker", "text": ""}
{"id": "2614458", "revid": "235890", "url": "https://it.wikipedia.org/wiki?curid=2614458", "title": "Formula di Bethe-Weizsacker", "text": ""}
{"id": "2614465", "revid": "106990", "url": "https://it.wikipedia.org/wiki?curid=2614465", "title": "Ordine di successione", "text": "Con l'espressione ordine di successione si intende il metodo usato per determinare chi eredita un ufficio dopo la morte, le dimissioni o la rimozione del suo attuale titolare.\nMonarchie.\nNelle monarchie ereditarie l'ordine di successione determina chi sar\u00e0 il nuovo monarca quando il sovrano in carica morir\u00e0 o abdicher\u00e0. Tale ordine di successione, in genere, indica un processo di selezione, per legge o per tradizione, che viene applicato per indicare quale parente del sovrano precedente, o altra persona, ha il diritto di succedere, e quindi ha il diritto di assumere il trono.\nSpesso la linea di successione \u00e8 limitata alle persone di sangue reale (ma si veda anche il caso del matrimonio morganatico), cio\u00e8 a quelle legalmente riconosciute come nate o discendenti della dinastia regnante o da quella di un sovrano precedente. Le persone in successione per ascendere a un trono sono chiamate dinastia. Costituzioni, statuti, leggi interne alla casa e norme possono disciplinare la linea di successione e l'ammissibilit\u00e0 dei potenziali successori al trono.\nIn passato l'ordine di successione \u00e8 stato a volte modificato o rafforzato dall'incoronazione di un erede scelto come co-monarca durante la vita del monarca regnante. Esempi sono Enrico il Giovane, i cesari della tetrarchia di Diocleziano, e gli eredi delle monarchie elettive, come ad esempio l'attribuzione del titolo di Re dei Romani all'erede designato del Sacro Romano Impero. Nel sistema parzialmente elettivo detto \"tanistry\", l'erede viene eletto da maschi qualificati della famiglia reale. \nLe monarchie utilizzano diversi metodi per determinare la linea di successione. Un vantaggio di impiegare tali metodi in maniera costante \u00e8 che la dinastia pu\u00f2, fin dalla prima giovinezza dei suoi membri, fornire loro l'istruzione adatta per la dignit\u00e0 e le responsabilit\u00e0 connesse alla corona.\nAlcune monarchie ereditarie hanno avuto particolari processi di selezione, in particolare con l'adesione di una nuova dinastia al trono. La Francia scelse la primogenitura maschile durante il regno di Napoleone Bonaparte ma, in mancanza di eredi maschi, la costituzione permetteva agli imperatori di scegliere chi, fra i loro fratelli o nipoti, gli sarebbe succeduto. La Serbia \u00e8 stata una monarchia ereditaria per primogenitura fra i discendenti maschi del principe Alessandro I ma, in caso di estinzione della linea, il sovrano poteva scegliere uno qualsiasi fra i suoi parenti maschi della Casa di Kara\u0111or\u0111evi\u0107. In Romania, con l'estinzione della linea maschile discendente da Carlo I, la costituzione stabil\u00ec che la linea maschile di suo fratello, Leopoldo di Hohenzollern-Sigmaringen, avrebbe ereditato il trono e, in mancanza di eredi, lo avrebbe lasciato alla linea maschile di un principe di una dinastia dell'Europa occidentale scelta dal re e dal parlamento rumeno.\nSuccessione agnatica (o semi-salica).\nLa successione agnatica, o successione semi-salica, diffusa in gran parte d'Europa sin dai tempi antichi, \u00e8 la restrizione della successione al trono ai discendenti di un monarca, precedente o attuale, esclusivamente attraverso una linea di discendenza maschile: i discendenti attraverso linee femminili non sono ammissibili per ereditare il trono a meno che tutti i maschi siano morti.\nIn questo modo la successione \u00e8 riservata in primo luogo a tutti i discendenti maschi, poi, dopo l'estinzione di questi, ai membri femminili della dinastia. Fra le monarchie attuali che utilizzano il sistema della legge semi-salica si cita il Lussemburgo, mentre fra le monarchie abolite che adottavano il sistema della legge semi-salica si ricordano l'Austria-Ungheria, la Baviera, Hannover, il W\u00fcrttemberg, la Russia, la Sassonia, la Toscana e il Regno delle Due Sicilie.\nSe un discendente di sesso femminile ascender\u00e0 al trono, non sar\u00e0 necessariamente la prima erede per primogenitura, ma di solito la parente di grado pi\u00f9 prossimo all'ultimo monarca. Esempi includono Cristiano I di Danimarca, la successione di Schleswig-Holstein, Maria Teresa d'Austria, Carlotta di Lussemburgo e Anna di Bretagna.\nSuccessione salica.\nLa legge salica esclude del tutto le femmine dalla successione, riservando il trono solamente agli eredi maschi. La legge salica era applicata dalle case reali di Albania, Francia, Italia, Corea, Romania, Jugoslavia, e Germania. Essa si applica attualmente alle case del Liechtenstein, Giappone e Giordania.\nIn Spagna, nel 1830, la questione se la legge salica andasse applicata o meno, e quindi se a Ferdinando VII sarebbe dovuto succedere sua figlia Isabella o suo fratello Carlo, port\u00f2 a una serie di guerre civili e alla formazione di una dinastia pretendente rivale.\nGeneralmente le monarchie ereditarie che operano sotto la legge salica utilizzano anche la primogenitura fra i discendenti maschi per determinare il successore legittimo, anche se nella storia era pi\u00f9 consueta la preferenza dell'anzianit\u00e0 che della primogenitura.\nSistema rotale.\nIl sistema di rotazione era un sistema di successione collaterale praticato (anche se in modo imperfetto) nel Rus' di Kiev. In questo sistema il trono non passava di padre in figlio, ma da fratello a fratello, e poi al figlio maggiore del fratello maggiore. Il sistema venne ideato da Yaroslav il Saggio, che assegn\u00f2 a ciascuno dei suoi figli un principato in base all'anzianit\u00e0. Quando un principe moriva, il prossimo principe pi\u00f9 anziano si trasferiva a Kiev e tutti gli altri si trasferivano nel principato prossimo, scalando.\nNomina ed elezione.\nL'ordine di successione pu\u00f2 essere organizzato per nomine: o il monarca in carica o un corpo elettorale nominano un erede o un elenco di eredi. Spesso nella storia le nomine sono state ristrette ai membri di una sola dinastia. Il criterio della monarchia elettiva \u00e8 attualmente utilizzato da Vaticano, Malesia, Cambogia, Kuwait, Arabia Saudita, Andorra, Swaziland e Samoa.\nAnzianit\u00e0.\nNelle linee di successione regolate dal criterio dell'anzianit\u00e0 il monarca \u00e8 succeduto quasi sempre dal fratello, o dai cugini se la casa reale \u00e8 pi\u00f9 ampia, e cos\u00ec via in ordine di anzianit\u00e0.\nDivisibilit\u00e0.\nIn alcune societ\u00e0 una monarchia o un feudo ereditato veniva diviso in modo che tutti gli eredi avessero diritto a una quota di esso.\nPrimogenitura.\nLa primogenitura (o, pi\u00f9 propriamente, primogenitura maschile) \u00e8 un meccanismo in base al quale i discendenti maschi del sovrano hanno la precedenza su discendenti di sesso femminile e la linea anziana della discendenza ha sempre la precedenza sulla linea giovane, in ogni genere. I figli maggiori hanno la precedenza sui figli pi\u00f9 giovani, ma i figli pi\u00f9 giovani hanno la precedenza sulle figlie pi\u00f9 grandi. Il diritto di successione appartiene al figlio maggiore del sovrano regnante. Questo sistema \u00e8 utilizzato in Spagna, Monaco e finora nei Regni del Commonwealth, sebbene per questi ultimi nel 2011 \u00e8 stato ratificato il passaggio alla primogenitura eguale.\nPrimogenitura eguale (o assoluta).\nLa primogenitura eguale, o primogenitura assoluta, \u00e8 un criterio di successione mediante il quale il figlio maggiore del sovrano succede al trono, indipendentemente dal sesso, e dove le femmine (e i loro discendenti) godono dello stesso diritto di successione dei maschi. Questo \u00e8 attualmente il sistema di successione in Svezia (dal 1980), Paesi Bassi (dal 1983), Norvegia (dal 1990), Belgio (dal 1991), Danimarca (dal 2009) e Regno Unito (dal 2015).\nProssimit\u00e0 del sangue.\nLa prossimit\u00e0 del sangue \u00e8 un sistema in cui la persona pi\u00f9 vicina in grado di parentela al sovrano riesce, preferendo i maschi sulle femmine, ad ascendere al trono. Nel Regno di Gerusalemme era utilizzato per la successione dei feudi in circostanze particolari: se un feudo era perso per via dei saraceni e successivamente riconquistato, doveva essere assegnato all'erede in prossimit\u00e0 del sangue dell'ultimo titolare.\nUltimogenitura.\nL'ultimogenitura \u00e8 un ordine di successione in cui il sovrano \u00e8 seguito dal figlio pi\u00f9 giovane. Questo serviva affinch\u00e9 il pi\u00f9 giovane si prendesse cura dei genitori mentre i figli pi\u00f9 grandi erano ormai gi\u00e0 andati via di casa.\nSuccessione laterale (o fraterna).\nLa successione laterale, o successione fraterna, segue un principio di anzianit\u00e0 fra i membri di una dinastia con lo scopo di eleggere il candidato pi\u00f9 qualificato. La successione fraterna \u00e8 utilizzata al fine di garantire che i capi siano adulti, eliminando la necessit\u00e0 di reggenti. Il sistema laterale di successione pu\u00f2 includere o escludere i maschi discendenti da una linea femminile. In pratica, quando nessun erede maschio \u00e8 adulto, viene scelto un erede discendente da una linea femminile. Un inconveniente della successione laterale \u00e8 che il sistema crea molte linee abbandonate non ammissibili per la successione. La successione laterale \u00e8 stata abbandonata al fine di non portare scompiglio negli ordini di successione.\nRepubbliche.\nIn politica, il desiderio di assicurare la continuit\u00e0 delle operazioni in qualsiasi momento ha portato alla creazione, nella maggior parte degli uffici, di un ordine di successione formalizzato. Nelle repubbliche, se il presidente muore, egli \u00e8 spesso succeduto dal vicepresidente, a sua volta seguito da vari titolari di cariche del parlamento. Ad esempio, se il Presidente degli Stati Uniti d'America ed il Vicepresidente non sono in grado di governare, lo Speaker della Camera dei Rappresentanti subentra come presidente; a seguire nella linea di successione c'\u00e8 il Presidente pro tempore del Senato, il Segretario di Stato ed altri funzionari del governo."}
{"id": "2614467", "revid": "125727522", "url": "https://it.wikipedia.org/wiki?curid=2614467", "title": "Engelbert Humperdinck (cantante)", "text": "Attivo dal 1956, \u00e8 tra gli artisti che hanno venduto il maggior numero di dischi nel Regno Unito.\nAmico di Elvis Presley e di altri artisti famosi come ad esempio Leland Sklar e Abraham Laboriel, ha svolto parte della sua carriera negli Stati Uniti dove diversi suoi singoli hanno scalato le \"chart\".\n\u00c8 fra gli artisti che si sono esibiti nella trasmissione televisiva \"Top of the Pops\".\nBiografia.\nHa toccato l'\u00e0pice della popolarit\u00e0 fra gli anni sessanta e gli anni settanta, dopo che - guarito da una grave forma di tubercolosi - decise di adottare come nome d'arte quello del compositore tedesco Engelbert Humperdinck.\nNato a Chennay, che allora si chiamava Madras, capitale dello Stato del Tamil Nadu, nel Sud-est dell'India, in una famiglia numerosa (dieci fratelli) da un ufficiale della British Army, Mervyn Dorsey, e dalla moglie Olive, all'et\u00e0 di dieci anni si trasfer\u00ec con i suoi a Leicester, in Inghilterra. Un anno dopo inizi\u00f2 a interessarsi alla musica e a imparare a suonare il sassofono.\nNei primi anni cinquanta inizi\u00f2 a lavorare come apprendista in uno studio di ingegneria alternando questa attivit\u00e0 con il suonare in nightclub. Intorno ai diciassette anni fu convinto da amici a partecipare a una gara canora in cui imitava l'attore Jerry Lewis. Dal quel momento venne soprannominato Gerry Dorsey, e cos\u00ec si fece chiamare per una decina di anni circa.\nLa sua carriera venne interrotta a met\u00e0 anni cinquanta per il servizio militare nella British Army Royal Corps of Signals.\nNel 1958 ebbe dalla Decca Records l'opportunit\u00e0 di incidere il suo primo singolo, \"I'll Never Fall in Love Again\", che non ebbe particolare successo ma consent\u00ec al cantante di essere scritturato dalla casa discografica per i successivi dieci anni durante i quali avrebbe inciso dischi di maggiore o minore successo.\nContestualmente, Dorsey (questo era ancora il suo nome pubblico) continu\u00f2 a suonare in nightclubs fino al 1961, quando si ammal\u00f2 di tubercolosi. Una volta guarito dalla malattia torn\u00f2 a suonare nei nightclub fino al 1965 quando entr\u00f2 nel \"team\" del manager e amico Gordon Mills, lo stesso che curava a quel tempo gli interessi del cantante Tom Jones.\nNel luglio 1966 Dorsey (che nel frattempo, su consiglio di Mills, aveva assunto il nuovo pseudonimo di Engelbert Humperdinck rifacendosi al compositore tedesco omonimo), registr\u00f2 il primo successo internazionale partecipando in Belgio assieme ad altri quattro colleghi britannici all'annuale Knokke song contest. In ottobre si esib\u00ec poi a Mechelen. In quel periodo, Humperdinck sal\u00ec ai primi posti nelle classifiche discografiche belghe con il brano inciso sei mesi prima \"Release Me\". La televisione belga registr\u00f2 un filmato del cantante che eseguiva la canzone \"Dommage Dommage\" nel porto di Zeebrugge.\nForte di un nuovo contratto fatto stipulare da Mills con la Decca Records, Humperdinck reincise nel 1967 una nuova \"cover\" di \"Release Me\" in stile di ballata acustica arricchita da cori. In tale versione il brano raggiunse la Top ten in USA e il primo posto in Gran Bretagna impedendo al 45 giri a doppia facciata A dei Beatles \"Penny Lane-Strawberry Fields Forever\" di raggiungere la cima della classifica (che il gruppo non mancava ininterrottamente dal 1963). Rimase per cinquantasei settimane nelle Top 50 single chart.\nSebbene quel 1967 fosse un anno consacrato alla musica psichedelica del nascente flower power sostenuta dai Beatles e negli Stati Uniti dai The Byrds, il successo di un brano \"pop\" come \"Release Me\" non sorprese pi\u00f9 di tanto, considerando il fatto che lo stesso Frank Sinatra aveva raggiunto appena un anno prima la vetta delle classifiche e lo stesso aveva fatto un altro cantante di genere adult contemporary music come Tom Jones. A ogni buon conto, \"Release Me\" fu venduta, nel periodo di maggiore popolarit\u00e0, a una media di 85\u00a0000 copie/giorno restando per anni la sua canzone pi\u00f9 conosciuta, oltre che uno dei singoli pi\u00f9 venduti nel Regno Unito e in assoluto fra i pi\u00f9 venduti di tutti i tempi.\nA \"Release Me\" hanno fatto seguito due altre ballate piazzatesi ai primi posti in classifica, \"There Goes My Everything\" e \"The Last Waltz\", che gli fecero acquisire una fama da crooner che lui peraltro non sempre apprezz\u00f2. \"Se non sei un vero crooner\", disse in un'intervista a Rick Sherwood del \"The Hollywood Reporter\", \"non puoi desiderare di essere definito tale\". Convinto di non avere la stoffa del crooner, era consapevole di essere semplicemente un buon cantante del suo tempo, con un proprio stile definito.\nAltre sue canzoni di successo sono in seguito state \"Am I That Easy to Forget\", \"A Man Without Love\", \"From Here To Eternity\", \"Les Bicyclettes de Belsize\", \"The Way It Used To Be\", \"A Place In The Sun\", \"I'm A Better Man\" e \"Winter World of Love\", tutte distribuite prima che gli anni sessanta declinassero nei settanta.\nNel decennio successivo il cantante ha pubblicato diversi album di successo: \"The Last Waltz\", \"The Way It Used To Be\", \"A Man Without Love\" e l'eponimo \"Engelbert Humperdinck\". Soprattutto due canzoni incise negli Stati Uniti, fra il 1976 e il 1978, lo riportarono in auge: la prima fu 'After the Lovin' ' che raggiunse la prima posizione in Nuova Zelanda, la settima in Canada e l'ottava nella Billboard Hot 100 e un paio d'anni dopo, \"This moment in Time\".\nMeno fortuna ha avuto con la televisione: un suo programma di scarso successo, \"The Engelbert Humperdinck Show\", tra il 1969 ed il 1970, fu interrotto dopo sei mesi di trasmissione. Sempre per la tv \u00e8 apparso come \"guest star\" in un episodio della serie televisiva \"Love Boat\" (1983) e in uno di \"Weeds\".\nHa rappresentato il Regno Unito al 57\u00ba Eurovision Song Contest.\nVita privata.\n\u00c8 rimasto legato al suo paese di origine, l'Inghilterra e negli anni ottanta ha abitato per qualche tempo in un cottage a Forest Row, nell'East Sussex. Ha 4 figli: Louise, Jason, Scott e Bradley, nati dal matrimonio con Patricia, sua unica moglie, morta nel 2021 per complicazioni da Covid-19 (la donna era anche affetta dalla malattia di Alzheimer).\nStile.\nLo stile \"easygoing\" del canto - che ne faceva il classico \"interprete confidenziale\" - assieme al \"look casual\" e al portamento distinto, che risultava enfatizzato in rapporto a quello maggiormente \"hard\" di artisti coevi come ad esempio Tom Jones, hanno garantito nel tempo a Humperdinck un largo seguito specialmente fra il pubblico maturo femminile."}
{"id": "2614470", "revid": "767487", "url": "https://it.wikipedia.org/wiki?curid=2614470", "title": "Cliff Davies", "text": "\u00c8 particolarmente conosciuto per la sua collaborazione con Ted Nugent."}
{"id": "2614472", "revid": "1543377", "url": "https://it.wikipedia.org/wiki?curid=2614472", "title": "Lutz Pfannenstiel", "text": "Biografia.\nHa militato in 25 squadre diverse in tutti e cinque i continenti e possiede il record di essere stato il primo calciatore ad aver giocato in tutte e sei le confederazioni della FIFA, primato riconosciuto anche dal Guinness World Record.\nCarriera.\nClub.\nDopo aver giocato nelle giovanili delle due maggiori squadre di Monaco di Baviera, il Monaco 1860 e il Bayern, rifiuta di proseguire la sua esperienza con i bavaresi e a 20 anni, dopo aver giocato un paio di stagioni con un club delle divisioni minori, si trasferisce in Malesia, tesserato per il Penang FA. L'anno dopo \u00e8 al Wimbledon della \"Crazy Gang\", in seguito gioca tra Belgio, Malta, Singapore, Sudafrica, Inghilterra, Finlandia e Germania prima di ritornare per la seconda volta a Singapore. Mentre giocava a Singapore, Pfannenstiel fu accusato di aver truccato delle partite e trattenuto in carcere per 101 giorni. Venne poi rimesso in libert\u00e0 per mancanza di prove. Nel 2000 decide di avventurarsi in Nuova Zelanda, poi va in prestito al Bradford Park Avenue, ritorna in Oceania e passa a calcare i campi di calcio svizzeri. Nel 2002 torna nuovamente in Inghilterra: il 26 dicembre 2002, mentre giocava con il Bradford Park Avenue in una partita della Northern Premier League contro l'Harrogate Town, ebbe una grave collisione con l'attaccante avversario Clayton Donaldson e smise di respirare per tre volte. Venne poi salvato da un intervento di respirazione bocca a bocca.\nDopo questo episodio firma per la terza volta un contratto con il Dunedin Technical, ancora in Nuova Zelanda. Dopo quest'altro episodio passa in prestito in un club norvegese e la stagione successiva \u00e8 in Canada, poi torna ancora in Nuova Zelanda: durante la sua avventura oceaniana, ruba un pinguino tenendolo nella vasca da bagno di casa sua finch\u00e9 il presidente del Dunedin non scopre l'accaduto: a quel punto Pfannenstiel decide di restituire l'animale. Nel 2006 arriva al campionato albanese e negli anni seguenti fa ritorno in Norvegia, in Canada e tenta l'avventura brasiliana. Nel 2008 si trasferisce in Norvegia: due club in due stagioni prima di passare in Namibia, nel continente nero. Al Ramblers FC \u00e8 tesserato come giocatore ma svolge anche gli incarichi di direttore sportivo e di allenatore dei portieri (incarico gi\u00e0 svolto con la Nazionale cubana e nel suo ultimo viaggio norvegese). Tra il 2010 e il 2011 resta in Namibia, arrivando a fare l'allenatore dei portieri per la Nazionale.\nNazionale.\nHa giocato alcune partite con la nazionale Under-17.\nOpere.\nHa scritto un libro dal titolo \"Unhaltbar - Meine Abenteuer als Welttorh\u00fcter\" (in italiano \"Inarrestabile - Le mie avventure come Globetrotter\"), pubblicato il 1\u00ba ottobre 2009."}
{"id": "2614475", "revid": "287204", "url": "https://it.wikipedia.org/wiki?curid=2614475", "title": "Anton Francesco Lucini", "text": "Biografia.\nNato a Firenze nel 1610, Anton Francesco Lucini si forma nello stimolante ambiente artistico della citt\u00e0 toscana. Lucini diviene allievo dell'affermato incisore francese Jacques Callot, che in quegli anni \u00e8 attivo in Toscana sotto la protezione di Cristina di Lorena. Negli stessi anni Lucini frequenta e collabora con il coetaneo Stefano della Bella di cui imita lo stile e il repertorio tematico. \nIn questo periodo, Lucini lavora soprattutto su disegni di altri, alternando l'illustrazione di libri a quella di stampe. Si possono ricordare la serie di incisioni intitolata \"Disegni della guerra, assedio dell'armata turchesca all'Isola di Malta l'anno MDXLV\" che raccontano l'assedio di Malta del 1565 ad opera delle truppe turche di Solimano il Magnifico, sedici acqueforti pubblicate a Bologna nel 1631 e tratte dagli affreschi di Matteo Perez d'Aleccio conservati nella Sala di San Michele e San Giorgio, conosciuta anche come Sala del Trono, nel Palazzo del Gran Maestro a La Valletta. Mentre \u00e8 del 1649 \"Il gioco del Ponte di Pisa\" pubblicato a Roma e realizzato da Lucini su disegno dell'amico e concittadino Stefano della Bella. \nIntorno al 1624 Lucini viene incaricato dal cartografo e navigatore inglese Robert Dudley, che dal 1605 vive a Firenze e presta servizio come consigliere navale per il Granducato di Toscana, di realizzare l'atlante marino \"Dell'Arcano del Mare\", il primo che copra tutto il mondo fino ad allora conosciuto. Lucini impiega ben dodici lunghi per portare a termine le incisioni di questa opera monumentale. In questo lungo lasso di tempo, Lucini realizza le tavole degli strumenti scientifici inventati da Robert Dudley per le sue navigazioni e le carte nautiche del secondo e del sesto libro, caratterizzate da una grande eleganza in chiave barocca e da una incisione di estrema chiarezza e nitidezza. Le carte nautiche vengono incluse nella prima edizione del 1646 pubblicata a Firenze e nella seconda edizione del 1661, pubblicata sempre a Firenze in due volumi, dove la maggior parte delle carte fu disegnata dal senese Giuliano Periccioli."}
{"id": "2614476", "revid": "27397469", "url": "https://it.wikipedia.org/wiki?curid=2614476", "title": "Antonio Francesco Lucini", "text": ""}
{"id": "2614478", "revid": "1718925", "url": "https://it.wikipedia.org/wiki?curid=2614478", "title": "Clessidra", "text": "La clessidra (anticamente clepsidra; chiamata anche orologio a sabbia o, molto meno comunemente con il neologismo clepsamia) \u00e8 uno strumento per la misura del tempo costituito da due recipienti di forma approssimativamente conica collegati tra di loro, tra i quali scorre una polvere finissima. Il termine clessidra in italiano pu\u00f2 indicare (pi\u00f9 raramente) anche il tipo ad acqua.\nGi\u00e0 nell'antico Egitto veniva utilizzata per misurare piccole quantit\u00e0 di tempo.\nEtimologia.\n\"Clessidra\" viene dal greco \u03ba\u03bb\u03b5\u03c8\u03cd\u03b4\u03c1\u03b1 (\"kleps\u00fddra\"), che significa letteralmente \u2018ruba-acqua\u2019, e si riferiva originariamente alla clessidra ad acqua.\nDescrizione.\nFunzionamento.\nLa sabbia fluisce con regolarit\u00e0 dal bulbo superiore a quello inferiore in un tempo preciso. Al termine \u00e8 sufficiente capovolgere lo strumento per cominciare un altro periodo. La durata del ciclo dipende dalla quantit\u00e0 e qualit\u00e0 di sabbia, dalla dimensione del collo e dalla forma dei bulbi. In alternativa alla sabbia sono utilizzate anche polveri di calcare (da gusci di uovo o marmo polverizzati).\nUtilizzo.\nQuesto strumento ha oggi solamente una valenza estetica, poich\u00e9 strumenti pi\u00f9 precisi e comodi sono a disposizione. In passato invece, prima del perfezionamento dell'orologio a pendolo, era l'unico strumento affidabile per la misura del tempo in mare e si suppone che il suo impiego in questo senso possa essere cominciato nel XII secolo. Prove certe si hanno solamente dal XIV secolo, quando la clessidra \u00e8 riprodotta in alcune opere di Ambrogio Lorenzetti. Durante il viaggio di Ferdinando Magellano attorno al globo, su ogni nave della flotta erano utilizzate 18 clessidre, e uno dei compiti dell'equipaggio era di capovolgerle all'istante giusto. La sincronizzazione delle clessidre era fatta a mezzogiorno, identificabile dal fatto che il Sole raggiunge la sua massima altezza sull'orizzonte.\nClessidre eccezionali.\nBench\u00e9 la durata di una clessidra non sia determinata esclusivamente dalla sua dimensione, se per\u00f2 la sabbia scorre per diversi giorni o settimane, si tratta di certo di un esemplare di dimensioni notevoli.\nDue di questi giganti sono la ruota del tempo a Budapest e la clessidra nel museo della sabbia di Nima. Con un'altezza rispettivamente di otto e sei metri e una durata di scorrimento di un anno ciascuna, sono due tra gli orologi pi\u00f9 grandi del mondo.\nUn altro gigante si trova dal 2008 sulla Piazza Rossa di Mosca. Alto 11,90\u00a0m e pesante 40 tonnellate, \u00e8 la clessidra pi\u00f9 grande del mondo: i due bulbi di vetro dello strumento sono cos\u00ec grandi che possono ospitare comodamente un'automobile lunga 5\u00a0m.\nLa clessidra pi\u00f9 piccola del mondo misura invece solo 2,4\u00a0cm. Fu costruita ad Amburgo nel 1992 e, per un ciclo completo, richiede meno di 5 secondi."}
{"id": "2614486", "revid": "1516087", "url": "https://it.wikipedia.org/wiki?curid=2614486", "title": "Canzonissima 1969", "text": "Canzonissima 1969 \u00e8 stata una trasmissione musicale, andata in onda dal 27 settembre 1969 al 6 gennaio 1970 e condotta da Johnny Dorelli, dalle Gemelle Kessler e da Raimondo Vianello.\nInsieme a quella del 1962, fu l'edizione pi\u00f9 controversa; venne bersagliata dalla stampa per il pi\u00f9 elevato costo per puntata di tutta la serie. Raimondo Vianello, inizialmente partito come semplice ospite, diviene presenza fissa in tutte le trasmissioni.\nIl programma.\nPer il secondo anno consecutivo la trasmissione abbinata alla Lotteria Italia riprende il nome delle origini, Canzonissima. Visto il successo di pubblico dell'anno precedente, viene richiesto nuovamente a Mina di condurre lo show, ma la cantante questa volta rifiuta l'offerta. I conduttori di questa edizione saranno Johnny Dorelli, Raimondo Vianello e le Gemelle Kessler\nInsieme ai conduttori parteciparono nelle ultime puntate: Sandra Mondaini e Paolo Villaggio, che intrattenevano il pubblico con degli sketch comici (Sandra Mondaini con il marito).\nDopo il successo dell'anno precedente, la Rai riconferma come autori Italo Terzoli ed Enrico Vaime, affiancandoli al veterano Dino Verde (che sostituisce Marcello Marchesi, che decide di abbandonare il programma); la regia \u00e8 ancora una volta di Antonello Falqui (produttore esecutivo Guido Sacerdote), l'orchestra \u00e8 diretta sempre dal Maestro Bruno Canfora, i costumi sono curati da Corrado Colabucci, le scene da Cesarini da Senigallia, cambia invece il coreografo (non pi\u00f9 Gino Landi, ma Jack Bunch).\nPer quel che riguarda la scelta dei cantanti, \u00e8 da ricordare che viene inserito anche Lucio Battisti, come partecipante alla puntata dell'8 novembre: ma l'artista convince la Dischi Ricordi a rinunciare alla sua partecipazione.\nTra gli altri cantanti, viene rifiutata l'iscrizione di Jula de Palma perch\u00e9, in quel periodo, si trova senza contratto discografico, e di Romina Power, mentre invece rinuncia Ornella Vanoni, iscritta dall'Ariston Records.\nLa sigla iniziale, \"Quelli belli come noi\" (testo di Verde, Terzoli e Vaime, musica di Canfora) viene cantata dalle Gemelle Kessler ed ottiene un discreto successo con alcune reincisioni dello stesso periodo (da parte tra gli altri di Carmen Villani, Rita Pavone e Johnny Dorelli), anche se inferiore a \"Zum zum zum\"; quella finale, \"Domani che farai\", \u00e8 invece presentata da Dorelli.\nComplessivamente, rispetto all'edizione precedente, quella del 1969 riscuote meno gradimento da parte del pubblico, ottenendo anche un minor risultato in termini di biglietti venduti (2 milioni in meno rispetto al 1968); avr\u00e0 il merito per\u00f2, dal punto di vista musicale, di contribuire al lancio di Massimo Ranieri.\nLa puntata prevista per il 13 dicembre 1969 fu annullata per lutto nazionale a seguito della strage di Piazza Fontana."}
{"id": "2614488", "revid": "767487", "url": "https://it.wikipedia.org/wiki?curid=2614488", "title": "Storia di fantasmi cinesi", "text": "Storia di fantasmi cinesi \u00e8 un film del 1987 diretto da Siu-Tung Ching, appartenente al \"Supergenere\" di Hong Kong nato negli anni ottanta. Il film appartiene a diversi generi cinematografici, tra cui storia di fantasmi, orrore, mel\u00f2 e commedia. Fu il trampolino di lancio per la star Joey Wong. In italia usci nel 1990. Il film ha avuto due seguiti: \"Storia di fantasmi cinesi 2\" e \"Storia di fantasmi cinesi 3\".\nLa storia d'amore, tra le pi\u00f9 classiche, \u00e8 sorretta da interventi in stile commedia, dalle coreografie dei duelli e da intermezzi grandguignoleschi che equilibrano gli aspetti pi\u00f9 romantici.\nTrama.\nCina antica. Un giovane studente di nome Ling, si ritrova in un paese ai confini dell'Impero, per riscuotere le tasse. Ripara in una casa abbandonata, in una foresta infestata da fantasmi e mostri. Trover\u00e0 lo spettro di una ragazza che si chiama Siu Sin, costretta a procurare prede (seducendo i viandanti) per il Demone dell'Albero che la tiene prigioniera con una maledizione. Nel frattempo, un monaco in missione contro le presenze soprannaturali del luogo, si allea a Ling e Siu Sin per rompere l'incantesimo e uccidere il Demone dell'Albero, in una battaglia all'ultimo sangue in un mondo parallelo dominato da demoni e spettri.\nProduzione.\nLa pellicola, prodotta da Tsui Hark, \u00e8 una delle prime prove come regista di film di arti marziali di Ching Siu-Tung, conosciuto fino a quel momento principalmente come attore. A partire da questo film, l'estetica barocca e la camera ipercinetica diverranno dei tratti autoriali distintivi di Ching Siu-Tung."}
{"id": "2614490", "revid": "123183605", "url": "https://it.wikipedia.org/wiki?curid=2614490", "title": "Comunit\u00e0 montana Valli del Verbano", "text": "La Comunit\u00e0 montana Valli del Verbano \u00e8 una comunit\u00e0 montana lombarda di circa 80.000 abitanti in provincia di Varese, nata nel luglio 2009 dalla fusione della Comunit\u00e0 montana della Valcuvia e della Comunit\u00e0 montana Valli del Luinese. La sede dell'ente si trova a Luino, dopo lo spostamento dalla precedente sede di Cassano Valcuvia. Il territorio si snoda tra i comuni dell'Alto Varesotto e tra alcuni comuni affacciati sul Lago Maggiore. Alcuni tra i prodotti tipici sono la Formaggella del Luinese DOP e il Miele Varesino DOP."}
{"id": "2614493", "revid": "599013", "url": "https://it.wikipedia.org/wiki?curid=2614493", "title": "Eqa", "text": ""}
{"id": "2614494", "revid": "2095505", "url": "https://it.wikipedia.org/wiki?curid=2614494", "title": "Valutazione esterna di qualit\u00e0", "text": "Un programma di valutazione esterna di qualit\u00e0 (VEQ; in lingua inglese: \"External quality assessment\", \"EQA\"; detto anche proficiency testing, PT) \u00e8 un tipo di confronto interlaboratorio, con finalit\u00e0 educative e di miglioramento continuo della qualit\u00e0, avente per obiettivo la valutazione oggettiva e indipendente della qualit\u00e0 delle misurazioni analitiche eseguite dai laboratori di analisi, soprattutto da quelli operanti in campo biomedico o ambientale.\nModalit\u00e0 operative.\nNello schema tipico di un programma di VEQ, l'organizzatore invia periodicamente a pi\u00f9 laboratori un determinato numero di campioni di solito simili a quelli sui quali il laboratorio esegue le analisi di \"routine\". La natura dei campioni pu\u00f2 essere molto differente, per es. possono essere campioni costituiti da matrici biologiche (per es. sangue, o latte) o ambientali (aria; suolo) contenenti analiti di cui occorre determinare la concentrazione; siero animale su cui effettuare esami qualitativi, ecc. A ciascun campione viene assegnato, come identificatore, un codice fittizio la cui corrispondenza con il vero identificatore del materiale \u00e8 nota solo all'organizzatore, vincolato tuttavia al segreto. I laboratori partecipanti analizzano i campioni e comunicano i risultati all'organizzatore. L'organizzatore elabora i risultati pervenuti, ovvero li fa elaborare da un centro di statistica, ottenendo degli indici che riassumono le prestazioni di tutti i laboratori nel loro complesso (per es. indici descrittivi di posizione e di dispersione) e dei singoli laboratori in dettaglio (per es. lo z-score o pi\u00f9 recentemente l'indice formula_1 basato sull'incertezza di misura). Statistiche per i confronti interlaboratorio sono descritte nella norma ISO 13528. Una relazione sulle conclusioni derivanti dalle elaborazioni dei risultati sar\u00e0 comunicato infine ai partecipanti i quali potranno in tal modo conoscere la qualit\u00e0 delle loro prestazioni analitiche.\nPer i singoli laboratori le informazioni derivanti dalla partecipazione a un esercizio di VEQ sono importanti per la validazione dei metodi e la valutazione dell'incertezza di misura.\nStoria.\nI primi programmi di valutazione esterna di qualit\u00e0 furono ideati negli anni quaranta negli USA nel settore della chimica clinica; la partecipazione dei laboratori di analisi a un programma di VEQ portava a un notevole miglioramento delle prestazioni. Programmi di VEQ vennero pertanto adottati anche in Europa. La legislazione italiana obbliga dal 1997 i laboratori che operano nell'ambito del Servizio Sanitario Nazionale alla partecipazione a programmi di VEQ. Nel 2010 \u00e8 stata pubblicata la norma ISO che specifica i requisiti generali per la competenza degli organizzatori di schemi di VEQ interlaboratorio e per lo sviluppo ed il funzionamento di questi schemi."}
{"id": "2614496", "revid": "767487", "url": "https://it.wikipedia.org/wiki?curid=2614496", "title": "Fat bu", "text": ""}
{"id": "2614498", "revid": "287204", "url": "https://it.wikipedia.org/wiki?curid=2614498", "title": "VdB 18", "text": "vdB 18 \u00e8 una piccola nebulosa diffusa, visibile nella costellazione di Perseo.\nSi individua esattamente a met\u00e0 strada fra le due stelle Algol e , la prima una stella bianco-azzurra ben nota per le sue variazioni e la seconda una stella blu di quarta magnitudine posta a sud della , o in alternativa circa mezzo grado a nordest dell'ammasso aperto NGC 1342; appare illuminata da una stella azzurra catalogata come HD 22114 e nota anche con il nome di stella variabile V496 Persei, essendo una variabile \u03b12 CVn e si mostra dunque come una nebulosit\u00e0 di colore marcatamente azzurrognolo. La nube si estende in particolare verso sud, dove presenta una struttura allungata parallelamente alla stella.\nQuesta nebulosa si trova oltre il bordo settentrionale del grande complesso noto come Nube di Perseo e appare connessa con un sistema di nebulose oscure direttamente collegate con la Nebulosa California, visibile a sudest. Nell'intera regione sono attivi dei fenomeni di formazione stellare, testimoniati dalla presenza di oggetti stellari giovani; la distanza del sistema \u00e8 stimata sui 900 anni luce dal sistema solare."}
{"id": "2614504", "revid": "287204", "url": "https://it.wikipedia.org/wiki?curid=2614504", "title": "VdB 24", "text": "vdB 24 \u00e8 una piccola nebulosa diffusa, visibile nella costellazione di Perseo.\nSi individua circa un grado a sudovest della stella , ben visibile anche ad occhio nudo; la nube pu\u00f2 essere scorta nei pressi di una stella di nona magnitudine catalogata come XY Persei, una stella Ae/Be di Herbig di classe spettrale A2 di grande massa, la quale \u00e8 anche responsabile dell'illuminazione dei gas circostanti, che appaiono di colore bluastro. Questa stella possiede anche una compagna a circa 500 UA di separazione. La nebulosa fa parte del complesso oscuro noto come LDN\u00a01449, situato nella stessa regione galattica in cui si trova anche la Nebulosa California (Sh2-220). La parte illuminata di vdB\u00a024 non si presenta di aspetto uniforme, ma appare divisa in tre sezioni; una a nordovest, che appare direttamente a contatto con altre regioni oscure, una a sudovest, pi\u00f9 luminosa e allungata, e una a sud della stella illuminatrice, la parte pi\u00f9 brillante. La distanza della regione \u00e8 di circa 1140 anni luce dal sistema solare."}
{"id": "2614507", "revid": "880848", "url": "https://it.wikipedia.org/wiki?curid=2614507", "title": "Luigi Zampa", "text": "Biografia.\nFiglio di un operaio, un ferroviere romano socialista, e di una sarta di origine tarantine, dopo il diploma tecnico professionale trova impiego presso il comune di Roma. Nel 1930 esordisce come drammaturgo con lavori messi in scena in diversi teatri romani. Nel 1934 si iscrive alla Scuola nazionale di cinematografia dell'Accademia di Santa Cecilia, che l'anno successivo, sotto la guida di Alessandro Blasetti, si trasforma in Centro sperimentale di cinematografia conseguendo il diploma di regia nel 1937. \u00c8 la leva dei registi del futuro neorealismo. Pietro Germi e Antonio Pietrangeli sono suoi compagni di corso.\nDopo aver lavorato dal 1939 come sceneggiatore, diresse alcuni film di scarso rilievo, fino a partecipare alla stagione del neorealismo prima con due commedie popolaresche, \"Vivere in pace\" (1946) e \"L'onorevole Angelina\" (1947), interpretate dai due attori simbolo del genere, rispettivamente Aldo Fabrizi e Anna Magnani, e successivamente con il suo capolavoro, \"Processo alla citt\u00e0\" (1952), una realistica ricostruzione della camorra napoletana e del famoso processo Cuocolo, su soggetto di Francesco Rosi.\nCon \"Anni difficili\" (1948), \"Anni facili\" (1953) e \"L'arte di arrangiarsi\" (1955), trilogia realizzata in collaborazione con Vitaliano Brancati, evoc\u00f2 in toni satirico-grotteschi il fascismo, con un'appendice nel 1962, \"Gli anni ruggenti\", per osservarne poi, dolorosamente, la continuit\u00e0 negli intrallazzi del dopoguerra.\nLa morte del grande scrittore siciliano, avvenuta nel 1954, segn\u00f2 il decadimento dell'impegno politico e della migliore vena satirica del regista, che, dopo una trascrizione da Alberto Moravia, \"La romana\" (1954), continu\u00f2 a ondeggiare tra la commedia all'italiana con i film \"Il vigile\" (1960), \"Il medico della mutua\" (1968), \"Letti selvaggi\" (1979), e quelli di denuncia tra le righe come \"Il magistrato\" (1959), \"Bisturi - La mafia bianca\" (1973), \"Gente di rispetto\" (1975), \"Il mostro\" (1977). Il film \"Una questione d'onore\" (1965), che all'uscita suscit\u00f2 vive proteste in Sardegna, venne sequestrato a Cagliari, poi a Torino e Genova perch\u00e9 ritenuto \u201coffensivo del comune senso del pudore\u201d; contro il provvedimento si levarono molte voci della cultura, e la pellicola fu dissequestrata dopo alcune settimane.\nPadre del musicista e giornalista Fabrizio Zampa, \u00e8 sepolto presso il Cimitero del Verano. Aveva un fratello, Renato, del cui figlio naturale si prese cura nel 1951, quando questi aveva dieci anni: si tratta di Renato Curcio, uno dei fondatori delle Brigate Rosse. Gli venne dedicata una retrospettiva completa al Festa del cinema di Roma 2009, a cura di Mario Sesti."}
{"id": "2614513", "revid": "27399305", "url": "https://it.wikipedia.org/wiki?curid=2614513", "title": "Anne Marie Meyer", "text": ""}
{"id": "2614514", "revid": "599013", "url": "https://it.wikipedia.org/wiki?curid=2614514", "title": "Chusejn Ismailov", "text": "Biografia.\nDopo la fine dell'attivit\u00e0 \u00e8 divenuto arbitro internazionale di sciabola e spada per la federazione russa."}
{"id": "2614515", "revid": "54253", "url": "https://it.wikipedia.org/wiki?curid=2614515", "title": "Regola aurea della politica economica", "text": "La regola aurea di Tinbergen \u00e8 una regola di politica economica enunciata da Jan Tinbergen. Secondo questa regola, un modello statico e deterministico di politica economica ammette una soluzione univoca quando il numero prefissato di variabili obiettivo \u00e8 pari a quello delle variabili strumento."}
{"id": "2614516", "revid": "599013", "url": "https://it.wikipedia.org/wiki?curid=2614516", "title": "Gy\u00f6rgy Varga", "text": ""}
{"id": "2614517", "revid": "599013", "url": "https://it.wikipedia.org/wiki?curid=2614517", "title": "Imre Abay", "text": ""}
{"id": "2614518", "revid": "599013", "url": "https://it.wikipedia.org/wiki?curid=2614518", "title": "Katalin Gy\u0151rffy", "text": ""}
{"id": "2614524", "revid": "92723", "url": "https://it.wikipedia.org/wiki?curid=2614524", "title": "Calabar", "text": "Calabar \u00e8 una citt\u00e0 della Nigeria, capoluogo dello stato di Cross River, nella parte sudorientale del paese.\nLa citt\u00e0 \u00e8 situata alla foce del fiume Cross, sul Golfo del Biafra, non lontano dal confine con il Camerun. \u00c8 stata, fin dal XVI secolo, un importante porto commerciale: oltre al tradizionale commercio di olio di palma a Calabar si rifornivano di acqua e viveri le navi europee sulla rotta delle Indie. Nel XVII secolo divenne uno dei porti principali utilizzati nella tratta degli schiavi diretti nel Nordamerica.\nStoria.\nCalabar fu, in epoca precoloniale, il centro di un prospero regno, che si estendeva negli odierni stati nigeriani di Cross River, Akwa Ibom, Abia e Imo, nel Camerun Occidentale e arrivava a comprendere l'Isola di Fernando Poo. La tradizione del popolo Efik (il principale gruppo etnico della zona) vuole che il Regno di Calabar sia esistito fin dai tempi antichi, e che esso fosse la sede del biblico Giardino dell'Eden. Al di l\u00e0 della leggenda, comunque, parecchi studiosi di storia locale hanno notato la straordinaria somiglianza tra le tradizioni religiose della zona con alcuni elementi della religione ebraica, sostenendo la tradizione popolare sull'origine ebraica del popolo Efik e delle etnie affini, tra cui gli Ibibio e gli Annang.\nIl Regno di Calabar fu dominato dalla \"Ekp\u00e8\", una societ\u00e0 segreta che si occupava di mantenere il potere politico ad appannaggio dell'etnia Efik, oltrech\u00e9 della diffusione della cultura e della religione tradizionale. Essa svilupp\u00f2 inoltre un sistema di scrittura simbolica, detta \"Nsibidi\". La Ekpe \u00e8 tuttora esistente, e nel mondo, dove sono presenti elementi riconducibili alla cultura Efik, si trovano tuttora societ\u00e0 segrete chiaramente ispirate ad essa, come ad esempio l'Abacu\u00e0 a Cuba.\nA partire dal XVI secolo Calabar divenne uno dei principali luoghi di contatto tra gli europei, soprattutto portoghesi e inglesi, e culture indigene. La citt\u00e0 fu per circa tre secoli uno dei principali porti di imbarco per la tratta degli schiavi attraverso l'Oceano Atlantico. I governanti Efik e Ibibio di Calabar alimentarono questo commercio grazie ad alcune guerre contro le etnie rivali della zona, soprattutto contro gli Igbo, che furono uno dei gruppi etnici pi\u00f9 colpiti dalla schiavit\u00f9 forzata. All'inizio del XIX secolo la stessa potenza europea che aveva in precedenza costituito il maggiore acquirente di manodopera forzata, l'Inghilterra, ader\u00ec all'Abolizione della tratta degli schiavi, e nel 1891, per contrastare il commercio degli schiavi divenuto illegale, ma soprattutto per proteggere i suoi interessi negli altri commerci, in particolare quello dell'olio di palma, stabil\u00ec nella zona lo \"Oil Rivers Protectorate\", che ebbe il suo primo ufficio postale a \"Old Calabar\". La carica di re (\"Obong\") di Calabar non fu comunque abolita e sopravvive nella moderna Nigeria, con il ruolo di leader politico locale.\nIn seguito la citt\u00e0 fu uno dei centri principali del Protettorato della Nigeria Meridionale, e segu\u00ec le sorti del paese fino all'indipendenza del 1960. Dal 1967 al 1970 fece parte della secessionista Repubblica del Biafra, che essendo per\u00f2 dominata dall'etnia rivale degli Igbo, non ebbe mai molto sostegno nella zona. dopo la riunificazione le etnie della zona ottennero maggiore autonomia, essendo maggioritarie negli stati di Cross River e Akwa Ibom.\nCultura.\nCalabar ospita il pi\u00f9 importante carnevale dell'intero continente africano.\nInfrastrutture e trasporti.\nLa citt\u00e0 \u00e8 servita dall'Aeroporto Internazionale Margaret Ekpo tramite il quale \u00e8 possibile raggiungere alcuni scali aeroportuali nazionali."}
{"id": "2614527", "revid": "253269", "url": "https://it.wikipedia.org/wiki?curid=2614527", "title": "Ken Howard", "text": "Biografia.\nBiondo, alto quasi 2 metri, ai tempi della scuola era soprannominato \"The Stork\" (cicogna).\n\u00c8 conosciuto soprattutto per il ruolo del presidente statunitense Thomas Jefferson nel film \"1776\" (1972), per il ruolo di Ken Reeves, l'allenatore di basket protagonista della serie televisiva \"Time Out\" (1978-1980) e per il ruolo di Phelan Beale in \"Grey Gardens - Dive per sempre\" (2009). Nel settembre 2009 fu eletto presidente della Screen Actors Guild, il sindacato degli attori televisivi e cinematografici USA.\nMorte.\nMor\u00ec di polmonite e cancro alla prostata all\u2019et\u00e0 di 71 anni a Los Angeles.\nDoppiatori italiani.\nNelle versioni in italiano dei suoi film, Ken Howard \u00e8 stato doppiato da:"}
{"id": "2614535", "revid": "1005847", "url": "https://it.wikipedia.org/wiki?curid=2614535", "title": "Alexander von Krobatin", "text": "Biografia.\nNacque ad Olomouc, in Moravia, il 12 settembre 1849 e si arruol\u00f2 giovanissimo nell'Imperial regio esercito austro-ungarico, entrando nel 1861 come cadetto presso l'istituto di Maribor, per passare poi nel 1865 a frequentare l'Accademia di artiglieria di M\u00e4hrisch-Wei\u00dfkirchen da cui usc\u00ec nel 1869 con il grado di sottotenente, assegnato al Festungs-Artillerie-Bataillon 3 In seguito frequent\u00f2 il corso superiore di artiglieria presso l'Artillerieschie\u00dfschule (1871\u20131873) al termine del quale entr\u00f2 in servizio nel Comitato militare con il grado di tenente. Tra il 1874 e il 1876 studi\u00f2 e segu\u00ec conferenze su chimica e ingegneria chimica presso l'Universit\u00e0 tecnica di Vienna, divenendo responsabile del laboratorio di chimica presso il Comitato militare tecnico nel corso del 1877. Contemporaneamente a quest'ultimo incarico ricopr\u00ec anche quelli di insegnante di chimica e ingegneria chimica presso l'Accademia tecnica militare fino al 1885, e presso la scuola di artiglieria e genio militare fino al 1878.\nTra il 1890 e il 1895 fu comandante della Scuola cadetti d'artiglieria, svolgendo fino al 1893 anche il compito di insegnante di tattica e storia militare. Promosso colonnello nel corso del 1895, assunse l'incarico di comandante del Korpsartillerieregiment Nr. 1, ma nel novembre 1896 fu assegnato alla 7\u00aa Sezione (servizi d'artiglieria) presso il Reichskriegsministerium. Presso questo ufficio port\u00f2 a termine il programma di sostituzione del parco artiglierie da montagna, e promosso Capo sezione nel 1904 ordin\u00f2 lo sviluppo del nuovo obice per l'artiglieria pesante d'assedio Skoda da 305\u00a0mm. Promosso Generalmajor nel 1900, Feldmarschalleutnant nel 1905, e Feldzeugmeister nel 1910, sostitu\u00ec il generale Moritz von Auffenberg nella carica di Ministro della guerra il 12 dicembre 1912.\nMinistro della guerra.\nGrande amico del Capo di stato maggiore dell'esercito, Conte Conrad von H\u00f6tzendorf, appoggi\u00f2 quest'ultimo nelle incessanti richieste di guerra preventiva che di volta in volta rivolgeva al governo contro la Serbia o l'Italia e si adoper\u00f2 per aumentare le spese militari al fine di favorire il potenziamento dell'esercito. Dopo l'assassinio dell'Arciduca ereditario Francesco Ferdinando, durante la crisi di luglio dichiar\u00f2 al ministro degli esteri Leopold Berchtold che l'esercito era pronto ad entrare in guerra. Con lo scoppio delle ostilit\u00e0 divenne responsabile anche del mantenimento delle industrie austriache e dell'agricoltura ungherese destinate al sostentamento delle truppe nel corso conflitto, riuscendo e mettere queste ultime al servizio dello sforzo bellico nazionale. \nDesideroso di entrare in azione richiese pi\u00f9 volte di essere esonerato dall'incarico, ma promosso Generaloberst nel febbraio del 1916, dovette occuparsi della crisi causata dall'entrata in guerra della Romania al fianco della Triplice Intesa in quanto essa priv\u00f2 definitivamente la Triplice Alleanza di grano e petrolio in enormi quantit\u00e0. Fortunatamente il mantenimento della conquista della Serbia riusc\u00ec a colmare queste mancanze se non altro a livello di cibo che era un problema costante per il fronte.\nCon le dimissioni di Conrad nel marzo del 1917, rimase solo al Consiglio della Corona e venne sollevato dal suo incarico di Ministro della guerra l'8 aprile successivo, assumendo poi il comando della 10\u00aa Armata schierata sul fronte Trentino. Durante la battaglia di Caporetto costrinse ad arrendersi due divisioni italiane, e mentre il Regio Esercito italiano si ritir\u00f2 dapprima dietro la linea del Tagliamento per poi ad attestarsi definitivamente su quella del Piave, ottenne la promozione a Feldmaresciallo il 5 novembre 1917. Durante la battaglia del Solstizio del giugno 1918 la sua armata, schierata dallo Stelvio all'Astico svolse compiti secondari in appoggio alla 11\u00aa Armata del generale Viktor von Scheuchenstuel.\nIl 24 ottobre 1918 l'esercito italiano lanci\u00f2 l'offensiva finale che continu\u00f2 nei giorni seguenti. Duramente impegnate le truppe dell'esercito austro-ungarico schierate in prima linea si batterono tenacemente, ma il 26 ottobre l'Arciduca Giuseppe Augusto d'Asburgo-Lorena avvert\u00ec che erano in corso ammutinamenti tra le unit\u00e0 ungheresi e chiese insistentemente il rimpatrio delle unit\u00e0 coinvolte, e la firma immediata di un armistizio con gli Alleati. L'arciduca part\u00ec per Vienna per sostenere le sue tesi e gli lasci\u00f2 il comando del \"Gruppo d'armate del Tirolo\". Continu\u00f2 a guidare il Gruppo di armate fino al completo cedimento dei reparti che port\u00f2 alla firma dell'Armistizio di Villa Giusti il 4 novembre 1918.\nIl 1 dicembre 1918 si ritir\u00f2 a vita privata e rifiut\u00f2 categoricamente di ricoprire altri incarichi militari. Nominato Dottore Onorario di Scienze Tecniche dell'Istituto di Tecnica di Vienna, Presidente Onorario del Fondo di Assistenza dell'Imperatore Carlo e membro onorario dell'associazione d'equitazione \"Viribus Unitis\" di Vienna, si spense nella capitale austriaca il 27 dicembre 1933.\nUna caserma dell'esercito sita a St. Johann im Pongau porta il suo nome."}
{"id": "2614536", "revid": "120531997", "url": "https://it.wikipedia.org/wiki?curid=2614536", "title": "Athletic Club 2005-2006", "text": "La pagina racchiude la rosa dell'Athletic Club nella stagione 2005-06\nRosa.\nStaff tecnico.\n\"Come da politica societaria la squadra \u00e8 composta interamente da giocatori nati in una delle sette province di Euskal Herria o cresciuti calcisticamente nel vivaio di societ\u00e0 basche.\""}
{"id": "2614537", "revid": "599013", "url": "https://it.wikipedia.org/wiki?curid=2614537", "title": "Jaroslav Jurka", "text": ""}
{"id": "2614539", "revid": "51806", "url": "https://it.wikipedia.org/wiki?curid=2614539", "title": "L'isola dei morti (dipinto)", "text": "L'isola dei morti (\"Die Toteninsel\") \u00e8 il nome di cinque dipinti del pittore svizzero Arnold B\u00f6cklin, realizzati tra il 1880 e il 1886 e conservati a Basilea, New York, Berlino e Lipsia.\nStoria.\n\"Un luogo tranquillo\": era questo il titolo originale della prima versione dell'opera, eseguita da B\u00f6cklin dopo una gestazione molto meditata su commissione di Alexander G\u00fcnther, il suo mecenate ricco e misterioso: \u00abL\u2019isola dei morti \u00e8 pronta, finalmente\u00bb gli comunic\u00f2 in una missiva del 19 maggio 1880 \u00abe sono convinto che susciter\u00e0 l\u2019impressione che desidero\u00bb. Lo stesso B\u00f6cklin, tuttavia, rimase talmente stregato dalla sua creatura da non volersene separare pi\u00f9. Non sappiamo nulla sullo spunto che sollecit\u00f2 B\u00f6cklin a dare vita a questa precisa composizione, che potrebbe aver preso le mosse da una visione onirica, o magari da un'immagine reale poi rielaborata dal genio artistico e dall'inconscio del pittore, o magari da luttuose fantasticherie.\nQuello che \u00e8 certo \u00e8 che il risultato finale emanava un fascino magnetico tale da aver folgorato Marie Berna, contessa di Oriola. Su sua commissione B\u00f6cklin realizz\u00f2 ben quattro varianti del dipinto, cambiandovi i colori, le condizioni luministiche, o magari aggiungendo e rimuovendo dettagli. La terza redazione dell'opera fu stesa nel 1883 su commissione del mercante d'arte Fritz Gurlitt, che per primo adott\u00f2 il titolo \"Die Toteninsel\" [L'isola dei morti], in riferimento all'atmosfera mortifera e caduca che vi si respira, gi\u00e0 presente d'altronde in numerose opere di B\u00f6cklin (si pensi alla \"Rovina di un castello\", alla \"Tomba megalitica\" o alla \"Cavalcata della morte\"). Esigenze di natura finanziaria spronarono B\u00f6cklin a realizzare una quarta versione dell'opera, gi\u00e0 presente nelle collezioni del barone Heinrich Thyssen e poi distrutta in un bombardamento della seconda guerra mondiale. La quinta versione de \"L'isola dei morti\" venne invece eseguita nel 1886 su commissione del museo di Belle Arti di Lipsia, dove l'opera pu\u00f2 essere tuttora ammirata. Di seguito si propone una tabella riepilogativa delle varie versioni de \"L'isola dei morti\":\nDi seguito viene invece riportata una galleria dei cinque dipinti:\nL'eco suscitata da quest'opera \u00e8 stata vastissima. Questo dipinto, come si vedr\u00e0 meglio nella sezione \"Descrizione e simbolismo\", ha infatti secolarizzato la grammatica pittorica della pittura romantica, assoggettandola alle esigenze psichiche dell'uomo: ecco, allora, che \"L'isola dei morti\" \u00e8 stata un'inesauribile fonte d'ispirazione per decine di pittori (tra i pi\u00f9 valenti Giorgio De Chirico, Fabrizio Clerici, Karl Wilhelm Diefenbach e Salvador Dal\u00ed, che ha riproposto i contenuti del dipinto ne \"La vera immagine dell'Isola dei Morti di Arnold B\u00f6cklin all'ora dell'angelus\"). Vero e proprio \"best seller\" della pittura, \"L'isola dei morti\" fu imitata in centinaia di riproduzioni che ne divulgarono l'innovativa carica simbolica in tutta Europa: tutti quei pittori che volevano cimentarsi con la soggettivit\u00e0 dell'animo umano e dei fenomeni avevano dunque a disposizione un'importante fonte figurativa, in un'epoca in cui \"L'isola dei morti\" era preclusa al grande pubblico, non essendo ancora stata consacrata all'ufficialit\u00e0 dei musei.\nMa la sinistra enigmaticit\u00e0 dell'opera ha attratto anche poeti, musicisti, letterati e uomini di stato. Testimoni illustri del mai sopito interesse per questo soggetto sono Lenin, August Strindberg (nella scena finale della sua \"Sonata degli spettri\" compare proprio una riproduzione del celebre dipinto), Sigmund Freud (che ne forn\u00ec una lettura in chiave psicoanalitica), Georges Clemenceau e Gabriele D'Annunzio, celebre poeta decadente che dopo aver visto il quadro ne volle una riproduzione in camera da letto, arrivando persino a piantumare il giardino della propria villa sul lago di Garda con cipressi lugubri e maestosi, sull'esempio di quelli che si ammassano sull'isola immaginata da B\u00f6cklin. \"L'isola dei morti\" accese persino la fantasia di Adolf Hitler: senza dubbio affascinato dall'oscura simbologia del dipinto, il F\u00fchrer acquist\u00f2 la terza versione del dipinto nel 1933, per poi collocarla nel Berghof prima e nella Cancelleria del Reich poi. Esiste una foto raffigurante Hitler nel suo studio, in compagnia del Ministro degli Esteri sovietico Vja\u010deslav Michajlovi\u010d Molotov e del Ministro degli Esteri tedesco Joachim von Ribbentrop, uomini di stato che avevano sottoscritto il patto di mutua non aggressione tra Germania Nazista ed Unione Sovietica: ebbene, sulla parete \u00e8 visibile proprio l\"Isola dei Morti\".\nSergej Rachmaninov nel 1909 scrisse il poema sinfonico \"L'isola dei morti\" ispirato proprio dal quadro di B\u00f6cklin che egli aveva visto in una riproduzione a Parigi nel 1907.\nNel 1888, infine, B\u00f6cklin dipinse un quadro intitolato \"Die Lebensinsel\" (L'isola dei vivi), probabilmente inteso come polo opposto all\"Isola dei morti\" volto a neutralizzarne la carica mortifera e a trasmettere un messaggio pi\u00f9 positivo: il quadro, infatti, \u00e8 solenne di luce abbagliante e di festevoli colori e raffigura una piccola isola gremita di palme, cigni, creature marine e tutti i segni della gioia e della vita. Insieme con la prima versione dell\"Isola dei morti\", questo quadro fa parte della collezione del Kunstmuseum di Basilea.\nDescrizione e simbolismo.\nAl centro della composizione, si trova l'emergenza rocciosa che d\u00e0 il nome della composizione: l\"'Isola dei Morti\", per l'appunto. La superficie di questo massiccio calcareo \u00e8 movimentata da pareti megalitiche scoscese, leoni di pietra, bianche strutture templari e misteriose camere sepolcrali: alla naturale orizzontalit\u00e0 delle rocce, che si aprono a semicerchio davanti allo sguardo dell'osservatore, si oppongono tali manufatti, i quali sono slanciati da una verticalit\u00e0 che viene ripresa nel fitto bosco di cipressi. I cipressi sono alberi tradizionalmente associati con i cimiteri e il lutto: B\u00f6cklin accoglie quest'interpretazione simbolica e, raccogliendoli in un impianto volumetrico solido e compatto, li dipinge lugubri, soverchianti, tingendoli di un verde scuro che non fa che aumentare l'atmosfera rarefatta e silent. L'impressione complessiva \u00e8 quella di uno spettacolo di desolazione immerso in un'atmosfera misteriosa e ipnotica.\nAnche lo specchio d'acqua che circonda l'isola \u00e8 livido e, soprattutto, innaturalmente immobile, a tal punto da sembrare quasi una lastra tombale. Su quest'acqua rigida e scura scivola silenziosamente una piccola imbarcazione, la quale con vigorosi e placidi remeggi si avvicina sempre pi\u00f9 all'approdo dell'isola dei Morti, unico modo per accedervi. A poppa vi \u00e8 il conducente, chiara evocazione del Caronte di dantesca memoria, mentre a prua si trova una misteriosa figura ammantata completamente di bianco (forse un'anima) e un feretro ornato di festoni. Si comprende che l'isola dei morti probabilmente non \u00e8 nient'altro che \u00abun cimitero mistico, nascosto all'uomo comune, fatto per ospitare le spoglie di persone eccezionali e costruito come una casa ultraterrena\u00bb (Pimpinella), con la navicella che remando allude evidentemente a una discesa nel regno dell'aldil\u00e0. O, ancora, potrebbe trattarsi di \u00abuna sorta di palcoscenico dell\u2019inconscio, un anfiteatro naturale in grado di mostrare l\u2019identit\u00e0 oscura della morte e dell\u2019individuo\u00bb che soggioga l'osservatore \u00absospira[ndo] una verit\u00e0 che non si pu\u00f2 dire ad alta voce\u00bb (Tombetti).\nLe interpretazioni che sono state fornite del quadro sono numerose. \u00c8 impossibile fornire una sicura perimetrazione esegetica del dipinto, siccome lo stesso B\u00f6cklin intendeva dar vita ad un \u00abquadro per sognare\u00bb in grado di evocare stati d'animo diversi in funzione della visione della vita e della morte dell'osservatore coinvolto, che in questo modo pu\u00f2 decifrare gli enigmatici contenuti ivi proposti nel segno di una completa autonomia interpretativa. B\u00f6cklin, in questo modo, dimostra di aver condotto il suo orientamento simbolista a piena maturazione. Rendere visibile l'invisibile con immagini criptiche, sconvolgenti e rivelatrici: era questo l'obiettivo del Simbolismo, corrente alla cui formulazione letteraria aveva provveduto St\u00e9phane Mallarm\u00e9, asserendo che \u00abnominare un oggetto \u00e8 sopprimere tre quarti del godimento della poesia, che \u00e8 costituita dalla felicit\u00e0 di indovinare poco a poco: suggerire, ecco il sogno. \u00c8 l'uso perfetto di questo mistero che costituisce il simbolo\u00bb. B\u00f6cklin con quest'opera sembra quasi voler dare vita artistica ai suggerimenti di Mallarm\u00e9: \"L'isola dei morti\", infatti, \u00e8 un'opera in s\u00e9 realistica, ma che in realt\u00e0 cela un fitto tessuto di simboli evocatori ed allusivi. Ben pochi si sono astenuti dal proporre la propria personale interpretazione del dipinto: lo stesso B\u00f6cklin ribad\u00ec di aver dato vita ad \u00abun'immagine onirica\u00bb che \u00abdeve produrre un tale silenzio che il bussare alla porta dovrebbe fare paura\u00bb. Sigmund Freud, invece, vi intravide una chiara proiezione figurativa dei desideri latenti che il B\u00f6cklin vorrebbe sopprimere dal proprio sistema conscio: \u00abL'artista sa trovare la strada di ritorno dal mondo della fantasia alla realt\u00e0. Le sue creazioni, le opere d\u2019arte, sono soddisfazioni fantastiche di desideri inconsci, come i sogni\u00bb. Molti hanno persino avanzato tentativi di interpretazione sulla base di dati biografici relativi al pittore, che fu funestato dalla morte di sei suoi figli.\nSe i critici concordano sul fatto che il significato vero dell'opera \u00e8 in realt\u00e0 un impulso del tutto soggettivo scaturente dall'inconscio del singolo osservatore, continuano invece a imperversare i dibattiti in merito al luogo che potrebbe aver ispirato B\u00f6cklin nella raffigurazione dell'isolotto roccioso al centro del dipinto. Secondo alcuni come modello per il paesaggio B\u00f6cklin si \u00e8 ispirato al Cimitero degli Inglesi di Firenze, o magari a Pontikonissi, una piccola isola nei pressi di Corf\u00f9 adornata da una cappella in mezzo a un boschetto di cipressi; secondo altri Capri e i suoi faraglioni, o il castello aragonese di Ischia; altri critici, invece, sostengono che sia ispirata alla sagoma a mezzaluna dell'isola di Ponza. Secondo il critico d'arte Hans Holenweg, infine, il luogo naturale pi\u00f9 simile a quello del quadro sarebbe l'isola di San Giorgio, una piccola isola nelle Bocche di Cattaro, insenatura sulla costa dalmata dell'Adriatico, con un'abbazia e un piccolo cimitero le cui mura ricordano le pareti rocciose del dipinto, e la presenza di cipressi. Successivamente lo stesso Holenweg attribu\u00ec all'isola d'Ischia la sede dove il quadro era stato pensato (Convegno \"Isole del Pensiero\" Fiesole Palazzo Comunale dal 16 al 19 giugno 2011) ed Ischia \u00e8 indicata nel Catalogo della pittura del XIX secolo pubblicato dalla Galleria Nazionale di Berlino dove \u00e8 esposta una versione dell'opera."}
{"id": "2614540", "revid": "101250743", "url": "https://it.wikipedia.org/wiki?curid=2614540", "title": "Achim Bellmann", "text": ""}
{"id": "2614542", "revid": "353649", "url": "https://it.wikipedia.org/wiki?curid=2614542", "title": "Vitalij Ahejev", "text": ""}
{"id": "2614544", "revid": "363629", "url": "https://it.wikipedia.org/wiki?curid=2614544", "title": "Virus A H1N1", "text": ""}
{"id": "2614547", "revid": "1543377", "url": "https://it.wikipedia.org/wiki?curid=2614547", "title": "Lumnitzera racemosa", "text": "Lumnitzera racemosa \u00e8 una mangrovia appartenente alla famiglia delle Combretaceae, diffusa nelle foreste costiere dell'oceano Indiano e del Pacifico centro-occidentale.\nTassonomia.\nOltre alla specie in s\u00e9, di \"L. racemosa\" \u00e8 accettata una sola variet\u00e0, endemica del Vietnam:"}
{"id": "2614548", "revid": "1543377", "url": "https://it.wikipedia.org/wiki?curid=2614548", "title": "Franz Rohr von Denta", "text": "Biografia.\nI primi anni.\nNato ad Arad in Romania (allora nel Regno d'Ungheria, parte dell'Impero austriaco), nel 1854 entr\u00f2 da giovane nell'esercito imperiale seguendo cos\u00ec l'esempio del padre, ufficiale senza commissione. Egli divenne quindi luogotenente del 3\u00ba Reggimento Ulani \"Arciduca Carlo\" in Galizia nel 1876, diplomandosi all'Accademia militare teresiana di Wiener Neustadt.\nRaggiunto il grado di Colonnello, venne nominato capo dello Stato maggiore del 2\u00ba corpo d'armata nel settembre 1897, posizione che mantenne sino all'aprile del 1901 quando fu trasferito nella milizia territoriale ungherese (\"K.u. Landwehr\"). Nel 1903 fu promosso Maggior Generale e nel 1909 fu nominato Ispettore Generale degli istituti militari. Nel 1913 fu promosso comandante della milizia territoriale ungherese e dal 1914 fu a capo delle truppe stanziati nei distretti territoriali di Graz e Innsbruck con il preciso compito di prepararsi all'eventuale entrata in guerra dell'Italia. In caso d'un attacco italiano Rohr avrebbe dovuto fermare l'avanzata del Regio Esercito fino all'arrivo di rinforzi. Per questo motivo fu nominato il 16 agosto 1914 dall'Arciduca Federico comandante del neocostituito Gruppo d'Armata \"Rohr\", un variegato gruppo di forze ausiliari. Nel settembre 1914 ricevette l'incarico di costruire una linea difensiva campale lungo la frontiera del Tirolo meridionale dallo Stelvio fino alle Dolomiti di Sesto, la cosiddetta \"linea di resistenza tirolese\" (in tedesco \"Tiroler Widerstandslinie\").\nLa carriera bellica.\nResponsabile della difesa della frontiera sud-ovest e delle storiche terre cuore dell'Impero Austriaco all'atto della dichiarazione di guerra degli italiani il 23 maggio 1915 difese con successo la frontiera sulle Alpi Carniche. Il 25 gennaio 1916 il Gruppo Rohr cambi\u00f2 nome e divent\u00f2 la 10\u00aa Armata. Dopo la Battaglia degli Altipiani Rohr fu nominato comandante della 11\u00aa Armata austro-ungarica operante sul fronte Trentino e guid\u00f2 le truppe austro-ungariche soprattutto nelle battaglie autunnali del 1916 sul Pasubio. Nello stesso anno fu promosso al grado di Colonnello Generale.\nNel marzo 1917 con la promozione di Arthur Arz von Straussenburg al rango di Capo dello Stato Maggiore succedendo a Franz Conrad von H\u00f6tzendorf, Rohr venne posto a capo della 1\u00aa Armata austro-ungarica dislocata in Transilvania e in Bucovina. Per la prima volta si gett\u00f2 al comando delle truppe sul fronte orientale e impegnate nella Campagna di Romania contro la Russia e la Romania, ottenendo il 14 aprile di quello stesso anno la nobilitazione con titolo baronale. Nel luglio 1917 guid\u00f2 la 1\u00aa Armata con successi alternati durante l'Offensiva Kerenskij.\nPromosso al grado di Feldmaresciallo il 30 gennaio 1918, Rohr mantenne il proprio comando della 1\u00aa Armata sino alla dimissione forzata dell'unit\u00e0 in seguito all'armistizio con la Romania siglata il 9 dicembre 1917 a Foc\u0219ani e del Trattato di Bucarest del 7 maggio 1918. In seguito esercit\u00f2 la funzione di capitano della guardia reale ungherese (\"K.u. Trabantenleibgarde\") fino al 1\u00ba dicembre 1918.\nGli ultimi anni.\nRitiratosi dal servizio attivo nel dicembre 1918, Rohr mor\u00ec nel villaggio di Rodaun, oggi quartiere di Vienna, il 9 dicembre 1927."}
{"id": "2614550", "revid": "767487", "url": "https://it.wikipedia.org/wiki?curid=2614550", "title": "Rocky Lekaj", "text": "Biografia.\nLekaj ha un fratello minore di nome Leon, che come lui ha giocato nelle giovanili dello Sheffield Wednesday.\nCarriera.\nClub.\nGli inizi.\nLekaj proviene dal Kosovo. \u00c8 stato ispirato, per la scelta di seguire la carriera professionistica, da Dagfinn Enerly, che \u00e8 stato il suo insegnante scolastico in quegli anni. Ha iniziato a giocare, a livello giovanile, al Grei. Con questa squadra ha avuto modo di debuttare anche in 3. divisjon.\nSheffield Wednesday.\nNell'estate 2006, Lekaj \u00e8 stato ingaggiato dallo Sheffield Wednesday, compagine inglese militante in Championship. Anni dopo, Lekaj ha dichiarato d'aver avuto difficolt\u00e0 di ambientamento in squadra poich\u00e9 i suoi compagni erano gelosi del fatto che uno straniero avesse preso il posto di giocatori che militavano al club fin dall'infanzia. Successivamente, si \u00e8 inserito nel gruppo ed ha guadagnato il rispetto dei suoi compagni. Ha esordito in campionato il 13 marzo 2007 all'Hillsborough Stadium, entrando in campo nei minuti finali per sostituire Steve MacLean nella vittoria per 2-0 contro il Colchester United. Ha disputato un altro incontro nella stessa stagione.\nLekaj non ha raccolto altre presenze nel campionato seguente, ma nella stagione successiva ha giocato in Football League Cup 2008-2009, contro il Rotherham United: \u00e8 entrato in campo come sostituto di Jimmy Smith. \u00c8 stato impiegato anche in altre due partite di campionato. Lekaj \u00e8 rimasto in squadra fino all'estate 2009, totalizzando complessivamente 5 presenze in prima squadra e riuscendo ad essere impiegato con regolarit\u00e0 nella riserve dello Sheffield Wednesday.\nSandefjord.\nIl 1\u00ba agosto 2009, si \u00e8 unito in prestito al Sandefjord. Il giorno seguente ha esordito in campionato, nella sconfitta in trasferta per 1-0 contro il Bod\u00f8/Glimt, subentrando a Samir \u0160ari\u0107. Un infortunio alla caviglia ha limitato il suo inserimento in squadra. Lekaj ha totalizzato quindi 3 presenze con questa maglia, con cui ha contribuito all'8\u00ba posto finale. \u00c8 cos\u00ec tornato allo Sheffield Wednesday, per poi rescindere il contratto che lo legava al club inglese.\nLyn Oslo.\nLibero da vincoli contrattuali, si \u00e8 cos\u00ec legato al Lyn Oslo, compagine appena retrocessa in 1. divisjon. Ha debuttato in squadra l'11 aprile 2010, sostituendo Mads Dahm in occasione del pareggio interno per 1-1 contro il Nybergsund-Trysil. Il 13 maggio ha segnato le prime reti in squadra, nel primo turno del Norgesmesterskapet: ha siglato infatti una doppietta ai danni del Sagene, con il Lyn Oslo che si \u00e8 imposto per 0-3. Il 30 maggio ha realizzato il primo gol in campionato, trasformando un calcio di rigore nella sconfitta per 2-4 contro il Follo. Tuttavia il Lyn Oslo, che gi\u00e0 da tempo versava in crisi economica, ha dichiarato bancarotta in data 30 giugno 2010. Per questo motivo, tutte le partite giocate in campionata dalla squadra sono state tramutate in sconfitte a tavolino e Lekaj, assieme al resto della rosa, si \u00e8 ritrovato svincolato. Il giocatore aveva comunque totalizzato 10 presenze e 3 reti in squadra, tra tutte le competizioni.\nRoms\u00e5s e Grorud.\nSenza contratto, ha firmato un contratto con il Roms\u00e5s, club militante in 4. divisjon, quinto livello del campionato norvegese. Lekaj ha scelto questa squadra poich\u00e9 non voleva spostarsi da Kalbakken, localit\u00e0 del distretto di Grorud, ad Oslo. Con 16 reti in 6 presenze ha contribuito alla promozione del club in 3. divisjon. Lekaj \u00e8 rimasto in forza al club anche in vista dell'annata successiva.\nIl 27 maggio 2011 ha firmato un contratto col Grorud, sempre in 3. divisjon. La squadra ha conquistato la promozione in 2. divisjon al termine della prima stagione in cui Lekaj vi ha militato. Nel campionato 2014, il giocatore di origine kosovara ha segnato 4 reti in 24 presenze, mentre nella stagione successiva le marcature sono diventate 11 in 14 partite. Nel mese di maggio 2011 ha lasciato il Grorud.\nRaufoss.\nA luglio 2013, Lekaj ha firmato un contratto di due anni e mezzo con il Raufoss, sempre in 2. divisjon. Ha esordito con questa casacca il 21 luglio, nella vittoria interna per 3-2 sul Valdres. Il 29 luglio sono arrivate le prime reti in squadra, con una doppietta ai danni dell'Odd Grenland 2 con cui ha contribuito al successo del Raufoss per 4-2. Con 13 reti in altrettante presenze, ha contribuito al 2\u00ba posto finale della sua squadra. Il Raufoss ha conquistato la promozione in 1. divisjon al termine del campionato 2015. Lekaj vi \u00e8 rimasto in forza fino al mese di agosto 2016, collezionando complessivamente 70 reti in 84 presenze tra tutte le competizioni.\nKristiansund.\nIl 5 agosto 2016, il Raufoss ha comunicato sul proprio sito internet d'aver trovato l'accordo economico con il Kristiansund per la cessione a titolo definitivo di Lekaj. Il 9 agosto, il Kristiansund ha presentato Lekaj come suo nuovo giocatore, legatosi alla squadra con un contratto valido per i successivi due anni e mezzo, con opzione per il prolungamento per un'ulteriore stagione. Ha esordito in squadra il 15 agosto, subentrando a Daouda Bamba nella sconfitta casalinga contro il Sandnes Ulf con il punteggio di 2-3. L'11 settembre successivo ha trovato il primo gol, nel 3-2 inflitto al KFUM Oslo. Al termine dell'annata, la squadra ha centrato la promozione in Eliteserien.\nFredrikstad.\nIl 27 luglio 2017, il Fredrikstad ha reso noto l'ingaggio di Lekaj, che si \u00e8 legato al nuovo club con un contratto valido fino al 31 dicembre 2018. Ha esordito in squadra il 30 luglio, subentrando a Johnny Per Buduson nel pareggio casalingo per 1-1 contro lo Str\u00f8mmen. Il 17 settembre ha trovato la prima rete, nella vittoria per 2-1 sullo Start. Al termine di quella stessa annata, il Fredrikstad \u00e8 retrocesso in 2. divisjon.\nGj\u00f8vik-Lyn.\nIl 15 febbraio 2019, Lekaj \u00e8 stato tesserato dal Gj\u00f8vik-Lyn.\nNazionale.\nLekaj ha giocato per le selezioni Under-18 e Under-19 della , collezionando complessivamente 8 apparizioni, senza mai andare in rete.\nStatistiche.\nPresenze e reti nei club.\n\"Statistiche aggiornate al 15 febbraio 2019.\""}
{"id": "2614552", "revid": "1003787", "url": "https://it.wikipedia.org/wiki?curid=2614552", "title": "Steffen Wesemann", "text": "Carriera.\n\u00c8 stato uno specialista delle corse di un giorno: ha infatti vinto il Giro delle Fiandre nel 2004, e conseguito piazzamenti sul podio anche alla Parigi-Roubaix (spiccano il secondo posto nel 2002 e il terzo nel 2007), all'Amstel Gold Race (secondo nel 2006) e alla Gand-Wevelgem (terzo nel 2001). Nel suo palmar\u00e8s rientrano inoltre cinque edizioni della Corsa della Pace (1992, 1996, 1997, 1999, 2003), gara a tappe di cui detiene il record per le vittorie finali.\nPer quasi tutta la carriera professionistica, iniziata nel 1993, ha vestito, attraverso i vari cambi di denominazione della squadra, la maglia del Team Telekom. Nelle due ultime stagioni di attivit\u00e0, 2007 e 2008, ha gareggiato invece rispettivamente per il Team Wiesenhof-Felt e per la Cycle Collstrop.\nDa lungo tempo residente con la sua famiglia a K\u00fcttigen, nel Canton Argovia (la moglie e i figli sono cittadini svizzeri), Wesemann ha ottenuto la cittadinanza svizzera nel settembre 2005."}
{"id": "2614554", "revid": "767487", "url": "https://it.wikipedia.org/wiki?curid=2614554", "title": "Glory Boys", "text": "Glory Boys \u00e8 il primo album discografico del gruppo musicale inglese Secret Affair, pubblicato il 20 novembre 1979 dalla I-Spy Records."}
{"id": "2614556", "revid": "599013", "url": "https://it.wikipedia.org/wiki?curid=2614556", "title": "Georgi \u010comakov", "text": ""}
{"id": "2614560", "revid": "124123", "url": "https://it.wikipedia.org/wiki?curid=2614560", "title": "Marin Ivanov", "text": ""}
{"id": "2614562", "revid": "729019", "url": "https://it.wikipedia.org/wiki?curid=2614562", "title": "Urgell (metropolitana di Barcellona)", "text": "Urgell \u00e8 una stazione della linea 1 della metropolitana di Barcellona situata sotto l'incrocio tra la Gran Via e la Calle del Comte d'Urgell, nel distretto dell'Eixample di Barcellona.\nLa stazione fu inaugurata nel 1926 con il nome di Urgel, assieme al primo tratto del \"Ferrocarril Metropolitana Transversal\".\nNel 1982 con la riorganizzazione delle linee la stazione pass\u00f2 a servire la L1 e cambi\u00f2 il nome nella sua forma catalana di \"Urgell\"."}
{"id": "2614563", "revid": "344646", "url": "https://it.wikipedia.org/wiki?curid=2614563", "title": "Vulcanoidi", "text": ""}
{"id": "2614564", "revid": "599013", "url": "https://it.wikipedia.org/wiki?curid=2614564", "title": "Susanne Lang", "text": ""}
{"id": "2614565", "revid": "767487", "url": "https://it.wikipedia.org/wiki?curid=2614565", "title": "Behind Closed Doors (Secret Affair)", "text": "Behind Closed Doors \u00e8 il secondo album discografico del gruppo musicale inglese Secret Affair, pubblicato il 2 settembre 1980 dalla I-Spy Records."}
{"id": "2614566", "revid": "324090", "url": "https://it.wikipedia.org/wiki?curid=2614566", "title": "Aeroporto di Auckland", "text": "L'Aeroporto di Auckland \u00e8 uno scalo aeroportuale neozelandese definito come \"internazionale\" dalle autorit\u00e0 dell'aviazione civile neozelandesi \"The Civil Aviation Authority of New Zaeland\" situato a 21 km dalla citt\u00e0 di Auckland.\nDescrizione.\nL'aeroporto \u00e8 collegato alla citt\u00e0 mediante un servizio di pullman che partono ogni 15 minuti.\nL'aeroporto \u00e8 diviso in due terminal, \"Auckland Domestic\", per i collegamenti interni al paese, ed \"Auckland International\" per i collegamenti internazionali.\nL'aeroporto \u00e8 hub principale per la compagnia aerea Air New Zealand.\nLa struttura permette 45 movimenti d'aerei all'ora utilizzando una singola pista con ILS di categoria IIIb."}
{"id": "2614567", "revid": "339392", "url": "https://it.wikipedia.org/wiki?curid=2614567", "title": "Auckland Airport", "text": ""}
{"id": "2614574", "revid": "1573940", "url": "https://it.wikipedia.org/wiki?curid=2614574", "title": "Nazionale di pallavolo maschile del Paraguay", "text": "La nazionale di pallavolo maschile del Paraguay \u00e8 una squadra sudamericana composta dai migliori giocatori di pallavolo del Paraguay ed \u00e8 posta sotto l'egida della Federazione pallavolistica del Paraguay."}
{"id": "2614577", "revid": "1008732", "url": "https://it.wikipedia.org/wiki?curid=2614577", "title": "Sh2-205", "text": "Sh2-205 \u00e8 una nebulosa diffusa, visibile al confine fra le costellazioni di Perseo e della Giraffa.\nNelle foto a lunga esposizione appare come una tenue nebulosa allungata in senso nord-sud, su un campo stellare oscurato in pi\u00f9 punti per la presenza di un sistema di gas e polveri non illuminate; si trova sul bordo sudorientale di una regione fortemente oscurata della Via Lattea, ben evidente anche ad occhio nudo come un'interruzione della scia luminosa che da Cassiopea prosegue verso l'Auriga.\nLa nube possiede una forma irregolare e piuttosto allungata, con delle parti pi\u00f9 luminose nel settore settentrionale, dove \u00e8 presente un addensamente luminoso maggiore, e all'estremit\u00e0 meridionale, in corrispondenza di una regione ricca di stelle bianche e azzurre; qui si trova la stella ritenuta la principale responsabile della sua illuminazione, HD 24431, una gigante blu di classe spettrale O9III e una magnitudine pari a 6,91. Sul bordo orientale della nebulosa si osserva anche la nube Sh2-206, che per\u00f2 appartiene al Braccio di Perseo, mentre Sh2-205, avendo una distanza di poco inferiore a 3000 anni luce, si troverebbe sul bordo esterno del Braccio di Orione e appare in relazione all'associazione OB Cam\u00a0OB1."}
{"id": "2614578", "revid": "767487", "url": "https://it.wikipedia.org/wiki?curid=2614578", "title": "Business as Usual (Secret Affair)", "text": "Business as Usual \u00e8 il terzo album discografico del gruppo musicale inglese Secret Affair, pubblicato il 29 gennaio 1982 dalla I-Spy Records."}
{"id": "2614579", "revid": "1363832", "url": "https://it.wikipedia.org/wiki?curid=2614579", "title": "Willis Forko", "text": "Carriera.\nClub.\nNonostante sia nato in Liberia, Forko e la sua famiglia si sono trasferiti a Houston, in Texas, quando aveva ancora tre anni. Ha iniziato la carriera calcistica collegiale nel 2002, all'Universit\u00e0 della South Carolina. Vi ha giocato una sola stagione, prima di trasferirsi all'Universit\u00e0 del Connecticut. Alla UConn \u00e8 stato impiegato in sessantacinque incontri, siglando tre reti e fornendo quindici assist, venendo poi nominato per due volte nel Terzo team della Costa-Est.\n\u00c8 stato selezionato come quattordicesima scelta nel secondo turno del Draft supplementare della Major League Soccer per il 2006 dal Real Salt Lake. Successivamente, ha avuto una breve esperienza con i canadesi dei Vancouver Whitecaps.\nIl 24 marzo 2008, \u00e8 stato reso noto il suo passaggio in Norvegia, al Bod\u00f8/Glimt. Nel 2010, \u00e8 stato ingaggiato dai Vancouver Whitecaps, che l'hanno poi svincolato a fine stagione.\nSuo fratello maggiore, di nome Sam, ha giocato nel 2003 nei New York MetroStars.\nNazionale.\nForko ha esordito nella il 6 settembre 2008, nel match valido per le qualificazioni al contro il : il debutto \u00e8 per\u00f2 coinciso con una sconfitta per tre a zero della sua Nazionale."}
{"id": "2614580", "revid": "119963566", "url": "https://it.wikipedia.org/wiki?curid=2614580", "title": "Ol'ga Vo\u0161\u010dakina", "text": ""}
{"id": "2614584", "revid": "353649", "url": "https://it.wikipedia.org/wiki?curid=2614584", "title": "Ol'ga Veli\u010dko", "text": "Biografia.\n\u00c8 la moglie dello schermidore Anvar Ibragimov.\nPalmar\u00e8s.\nIn carriera ha conseguito i seguenti risultati:"}
{"id": "2614585", "revid": "287204", "url": "https://it.wikipedia.org/wiki?curid=2614585", "title": "Corsa della Pace", "text": "La Corsa della Pace (de. \"Friedensfahrt\", cs. \"Z\u00e1vod M\u00edru\", pl. \"Wy\u015bcig Pokoju\") era una corsa a tappe maschile di ciclismo su strada, che si tenne dal 1948 al 2006 nel mese di maggio.\nStoria.\nTradizionalmente si svolgeva in Germania Est, Polonia e Cecoslovacchia (Repubblica Ceca dal 1993), anche se spesso tocc\u00f2 altri Paesi, specialmente negli ultimi anni. Il corridore con il maggior numero di vittorie \u00e8 Steffen Wesemann (cinque successi: 1992, 1996, 1997, 1999 e 2003).\nLa Corsa della Pace fu disputata per la prima volta nel 1948, con due edizioni fra le citt\u00e0 di Varsavia e Praga. Nel 2006 (58\u00aa edizione) la corsa venne vinta dall'italiano Giampaolo Cheula e si svolse dal 13 al 20 maggio, con partenza da Linz e arrivo a Hannover. Dopo il 2006 la corsa fu cancellata dal calendario ciclistico.\nAlbo d'oro.\n\"Aggiornato all'edizione 2006.\""}
{"id": "2614588", "revid": "253269", "url": "https://it.wikipedia.org/wiki?curid=2614588", "title": "Sarah Miles", "text": "Biografia.\nDopo aver frequentato la Roedean School, all'et\u00e0 di 15 anni si iscrisse alla Royal Academy of Dramatic Art. Poco dopo aver completato i corsi, la Miles debutt\u00f2 nel 1962 ne \"L'anno crudele\" al fianco di Laurence Olivier. L'anno seguente divenne una delle pi\u00f9 note rappresentanti della \"new wave\" del cinema inglese interpretando il ruolo di Vera ne \"Il servo\" (1963) diretto da Joseph Losey, fama che rafforz\u00f2 nel 1966 interpretando la convivente del protagonista di \"Blow-Up\" con la regia di Michelangelo Antonioni.\nDopo aver recitato in diversi drammi dal 1966 al 1969, la Miles venne scelta nel 1970 per interpretare Rosy Ryan ne \"La figlia di Ryan\", ruolo che le frutt\u00f2 una candidatura al premio Oscar come migliore attrice protagonista. Dal 1973 l'attrice ridusse le proprie apparizioni sullo schermo, partecipando a pochi film e a qualche programma televisivo.\nLa Miles \u00e8 stata sposata due volte col drammaturgo britannico Robert Bolt (dal 1967 al 1975 e dal 1988 al 1995, fino alla morte di lui) autore e regista del film \"Peccato d'amore\" (1972), nel quale l'attrice interpret\u00f2 il ruolo della protagonista.\nIl fratello di Sarah, Christopher \u00e8 un regista, sceneggiatore e produttore cinematografico.\nNon \u00e8 pi\u00f9 attiva dal 2004."}
{"id": "2614593", "revid": "123360964", "url": "https://it.wikipedia.org/wiki?curid=2614593", "title": "Great Wall Cowry", "text": "Il Great Wall Cowry \u00e8 una monovolume prodotta dalla casa automobilistica cinese Great Wall Motors a partire dal 2007 fino al 2015, presentata al salone di Shanghai.\nSi tratta di un veicolo con un abitacolo spazioso progettato per costare poco e per garantire un notevole comfort di guida. Sfrutta una base meccanica con sospensioni a ruote indipendenti anteriori MacPherson mentre le posteriori ad assale rigido con balestre trasversali, dispone di 7 posti su tre fili di sedili ma viene prodotta anche una versione con omologazione per 9 persone distribuite su di tre panchette.\nLa meccanica si affida ad un motore trasversale in posizione anteriore che trasferisce la coppia motrice alle ruote anteriori, l'impianto frenante \u00e8 a 4 dischi con quelli anteriori autoventilati. Come motorizzazioni il Cowry dispone di un 2,0 litri benzina da 105\u00a0kW omologato Euro 4 disponibile anche con impianto a gas GPL o Metano mentre tra i diesel spicca il 2,8 litri turbocompresso con 4 cilindri da circa 95 cavalli."}
{"id": "2614595", "revid": "297059", "url": "https://it.wikipedia.org/wiki?curid=2614595", "title": "Aeroporto di Sydney", "text": ""}
{"id": "2614596", "revid": "729019", "url": "https://it.wikipedia.org/wiki?curid=2614596", "title": "Aeroporto di Melbourne", "text": "L'Aeroporto internazionale di Melbourne , conosciuto anche come Tullamarine Airport, \u00e8 un aeroporto situato a 23\u00a0km da Melbourne, in Australia.\nTerminal.\nLa struttura \u00e8 costituita da tre terminal, uno dei quali per i voli internazionali. \u00c8 il secondo aeroporto pi\u00f9 trafficato dell'Australia, dopo l'Aeroporto di Sydney. Nel 2006 sono transitati quasi 22 milioni di passeggeri.\nUltimamente \u00e8 stato oggetto di diversi ammodernamenti per l'arrivo dei nuovi aerei Airbus A380, ordinati da varie compagnie aeree che utilizzano l'aeroporto (Malaysia Airlines, Qantas, Thai, Singapore Airlines, Emirates)."}
{"id": "2614597", "revid": "297059", "url": "https://it.wikipedia.org/wiki?curid=2614597", "title": "Melbourne Airport", "text": ""}
{"id": "2614605", "revid": "116625576", "url": "https://it.wikipedia.org/wiki?curid=2614605", "title": "Palazzo Buongiorno", "text": "Il Palazzo Buongiorno o Palazzo Nicastro, risalente al XVIII secolo ed ubicato in Piazza del Purgatorio, \u00e8 uno dei palazzi pi\u00f9 famosi di Foggia, e si affaccia direttamente sulla chiesa del Purgatorio.\nStoria dell'edificio.\nIl palazzo, come testimonia un'iscrizione su una parasta, fu fatto costruire nel 1762 dal cavaliere Nicastro e successivamente fu acquisito da un agricoltore foggiano, Michele Buongiorno. Il palazzo rimase di propriet\u00e0 della famiglia Buongiorno fino al 1976.\nCaratteristiche architettoniche.\nLa facciata \u00e8 divisa in due sia verticalmente che orizzontalmente, con un marcapiano in lieve rilievo che segna la divisione in due piani. A quest'ultimo si collegano cinque paraste con base, cimosa e capitello molto semplici, con un fregio che riprende elementi dell'ordine dorico-romano, con triglifi, metope e gocce.\nIl portone d'accesso \u00e8 dotato di stipiti in pietra e architrave a tutto sesto con chiave di volta a riccio. Ad esso si affiancano altri sei ingressi: i due sul fianco sinistro hanno caratteristiche identiche a quello principale.\nAl piano superiore, invece, vi sono una finestra, decorata con uno stemma e decorato da due doccioni in pietra, e quattro porte-finestre. Sopra il portone d'ingresso vi \u00e8 un balcone bombato con un'inferriata. Tutte le aperture sono sovrastate da timpano fratturato con salienti barocchi a forma di conchiglia."}
{"id": "2614609", "revid": "122246", "url": "https://it.wikipedia.org/wiki?curid=2614609", "title": "Nazionale di pallavolo maschile della Colombia", "text": "La nazionale di pallavolo maschile della Colombia \u00e8 una squadra sudamericana composta dai migliori giocatori di pallavolo della Colombia ed \u00e8 posta sotto l'egida della Federazione pallavolistica della Colombia."}
{"id": "2614613", "revid": "124403509", "url": "https://it.wikipedia.org/wiki?curid=2614613", "title": "Serena Vitale", "text": "Biografia.\nPugliese d'origine, si \u00e8 trasferita nel 1958 a Roma con la madre e uno dei fratelli.\n\u00c8 stata sposata con il poeta Giovanni Raboni. Dal 2003 \u00e8 moglie del pittore praghese Vladim\u00edr Nov\u00e1k.\nProfessoressa di Lingua e letteratura russa, ha insegnato in vari atenei italiani (tra cui l\u2019Istituto Orientale di Napoli e l'Universit\u00e0 Cattolica del Sacro Cuore di Milano) dal 1971 al 2015. \u00c8 socio corrispondente dell\u2019Accademia dei Lincei, vive nel capoluogo lombardo.\nCarriera letteraria.\nAutrice dai primi anni settanta di saggi, curatele e traduzioni, si \u00e8 misurata con autori russi e cechi quali Josif Aleksandrovi\u010d Brodskij, Aleksandr Sergeevi\u010d Pu\u0161kin, Vladimir Nabokov, Marina Ivanovna Cvetaeva, Sergej Esenin, Michail Bulgakov, Sergei Timofeevi\u010d Aksakov, Vladimir Majakovskij. Ha tradotto anche Bella Achmadulina, Ladislav Fuks, Ludv\u00edk Vacul\u00edk, Milan Kundera, Osip Mandel'\u0161tam, Vladimir Zazubrin, Vasilij Makarovi\u010d \u0160uk\u0161in, Andrej Platonov e F\u00ebdor Dostoevskij. \nNel 1979 pubblica \"Testimone di un'epoca: conversazioni con Viktor Sklovskij\".\nNel 1995 scrive per Adelphi \"Il bottone di Pu\u0161kin\", che ottiene successo internazionale e viene tradotto in sei lingue. Nel 2000 con Arnoldo Mondadori Editore pubblica \"La casa di ghiaccio. Venti piccole storie russe\", che si aggiudica il Premio Bagutta ed il Premio Chiara. Nel 2006 ancora con Arnoldo Mondadori Editore pubblica altri venti racconti in \"L'imbroglio del turbante\". Si cimenta anche con il romanzo, sempre per la medesima casa editrice: esce nel 2010 \"A Mosca, a Mosca!\".\nRiconoscimenti.\nPer l'opera di traduttrice ha ricevuto:\nPremi per l'opera narrativa:"}
{"id": "2614623", "revid": "1856513", "url": "https://it.wikipedia.org/wiki?curid=2614623", "title": "I-Fly", "text": "L'I-Fly (in russo: \u0410\u0439-\u0424\u043b\u0430\u0439) o I-Fly Airlines \u00e8 una compagnia aerea charter russa con base tecnica all'aeroporto di Mosca-Vnukovo. La compagnia aerea ha la licenza per voli charter nazionali ed internazionali dall'aeroporto di Mosca-Vnukovo, in Russia.\nStrategia.\nLa compagnia aerea I-Fly \u00e8 di propriet\u00e0 dell'operatore turistico russo TEZ Tour.\nLa compagnia aerea \u00e8 stata fondata sulla base tecnica della compagnia aerea russa Shar Ink.L'I-Fly pianificava di effettuare i voli charter con la flotta composta da 4 Boeing 757-200 acquistati dopo la bancarotta della compagnia aerea russa KrasAir.\nNel 2010 gli aerei della russa I-Fly hanno trasportato 383.700 passeggeri.\nFlotta.\nLa flotta I-Fly, fino a qualche mese fa(quando?), contava rispettivamente 7 aerei. 5 Boeing 757-200 e 2 Airbus A330-300. Dei 5 B757 4 andarono alla compagnia islandese Icelandair, mentre il 330 \u00e8 fermo nell'aeroporto di Perpignan-Rivesaltes dal 30 Novembre 2015 in attesa di esser acquistato.\nNel 2018 la flotta \u00e8 cos\u00ec composta: "}
{"id": "2614627", "revid": "5585", "url": "https://it.wikipedia.org/wiki?curid=2614627", "title": "Jolanda Verdirosi", "text": "Biografia.\nDopo aver debuttato in teatro, ha partecipato a molti spettacoli di prosa radiofonica; con l'avvento della televisione, ha continuato la carriera nei due decenni successivi partecipando a numerosi sceneggiati televisivi a puntate, tra cui il primo che fu trasmesso in assoluto, \"Il dottor Antonio\".\nTra gli altri sceneggiati particolare rilievo hanno la seconda serie di \"Giallo club. Invito al poliziesco\" (con Ubaldo Lay nei panni del tenente Sheridan) e \"Le inchieste del commissario Maigret\", con Gino Cervi come protagonista.\nHa lavorato con Peppino De Filippo, con Sergio Tofano e Sandro Bolchi"}
{"id": "2614632", "revid": "1305772", "url": "https://it.wikipedia.org/wiki?curid=2614632", "title": "Kosciuszko", "text": ""}
{"id": "2614634", "revid": "110157", "url": "https://it.wikipedia.org/wiki?curid=2614634", "title": "Trilogia del sicario", "text": "La trilogia del sicario \u00e8 una trilogia di romanzi di fantascienza creati da Laura Iuorio. Comprende \"Il sicario\" in versione riveduta e corretta, \"La caccia\" e \"Nel profondo\".\nTrama.\nUn efferato delitto, una vittima giovane e bella... Solo un tentativo di incastrare il suo datore di lavoro o un intrigo molto pi\u00f9 vasto? Sol Maio, ancora una volta detective per caso, si trova ad indagare per conto della sua vecchia conoscenza, Imanuel Olmo, su un omicidio che ha troppi elementi che non tornano. E il mistero avvolge anche un altro assassinio: un alto ufficiale dell'esercito \u00e8 stato ucciso e tocca all'agente governativo Lenora Kelley scoprire il colpevole. Che cosa lega i due crimini? \u00c8 solo un caso se le strade di Sol e di Lenora si incroceranno ancora?\nSol Maio scende ancora una volta negli inferi della criminalit\u00e0 organizzata, tra vendette rancorose, giochi di potere, tentacoli che avvolgono tutti gli strati della societ\u00e0. Scoprir\u00e0 che le scelte si pagano, e che molto, troppo spesso \u00e8 necessario venire a patti con la propria coscienza per poter andare avanti."}
{"id": "2614642", "revid": "38120", "url": "https://it.wikipedia.org/wiki?curid=2614642", "title": "TNT (personaggio)", "text": "TNT \u00e8 un supereroe della DC Comics degli anni quaranta. T.N.T. ed il suo aiutante Dan the Dyna-Mite furono creati da Mort Weisinger per la DC, e debutt\u00f2 in Star-Spangled Comics n. 7 (aprile 1942).\nLa \"granata a mano umana\" ebbe una carriera breve durante la Golden Age dei fumetti, ricomparendo occasionalmente durante le ristampe degli anni settanta, ritornando in \"I Superamici\" n. 12, e comparendo di quando in quando in \"All-Star Squadron\" e nel sequel post-Crisi, \"Young All-Star\".\nStoria del personaggio.\nPre-Crisi.\nT.N.T. e Dan the Dyna-Mite erano le identit\u00e0 segrete di un insegnante di chimica e di un tirocinante di nome Thomas N. \"Tex\" Thomas ed il suo studente Daniel Dunbar. Mentre lavoravano assieme con alcuni \"sali radioattivi\", scoprirono di essere stati caricati di energia radioattiva. Thomas venne caricato di energia positiva, mentre Dunbar fu caricato di energia negativa. Thomas costru\u00ec un paio di anelli con cui teneva l'energia a riposo finch\u00e9 non venivano toccati insieme, al cui punto, il duo otteneva la super forza, super velocit\u00e0 e l'abilit\u00e0 di generare diverse forme di energia. Thomas generava il calore, mentre Dan generava piccole scosse elettriche.\nPost-Crisi.\nT.N.T. fu rinnovato come parte dell\"'All-Star Squadron\" di Roy Thomas, e nel suo spin-off, \"Young All-Stars\". Dopo che T.N.T. e Dan the Dyna-Mite furono attivi per pochi mesi, furono convocati dalla All-Star Squadron per partecipare al loro primo incontro generale. La loro partecipazione sembr\u00f2 essere limitata solo all'incontro e a poco pi\u00f9 fino all'aprile 1942, quando Liberty Belle, come presidente dell'All-Star Squadron, chiese a T.N.T. e a Dan the Dyna-Mite di controllare l'attivit\u00e0 di spionaggio di Axis in Colorado. Qui, incontrarono il futuro membro dell'All-Star Squadron, Iron Munro, ma T.N.T. fu ucciso da Gudra la Valchiria, un'agente super naturale di Adolf Hitler. A T.N.T. fu conferita la Medaglia d'Onore postumo, lasciando Dyna-Mite a lavorare con Munro e altri membri della Young All-Stars. Tenendo l'anello di Thomas, Dan scopr\u00ec che poteva attivare il suo potere facendo toccare gli anelli insieme.\nVersione corrente.\nL'ultima versione del personaggio fu integrato nel progetto \"Sette Soldati\" di Grant Morrison. Auto-definendosi Dyno-Mite Dan, Harris B. Bedletter fece un acquisto online di quelli che credeva fossero gli anelli di T.N.T. e Dan the Dyna-Mite, e si un\u00ec ad un gruppo di altri cinque eroi in Seven Soldiers n. 0. Triste a dirsi, venne ucciso con il resto del gruppo. \u00c8 da notare che i suoi anelli erano dei falsi creati da Cassandra Craft.\nAltre comparse.\nNonostante un po' di confusione, T.N.T. non comparisse nel 1993 per quattro numeri della mini-serie \"The Golden Age\", scritto da Jame Robinson (non \"James\") e disegnato da Paul Smith. Ambientato durante il periodo del \"McCarthysmo\", il quasi omonimo Tex Thompson si ritir\u00f2 dalla vita super eroistica ed entr\u00f2 in politica. Gli ex alleati del supereroe\ninfine scoprirono che la mente di Thompson era stata rimpiazzata da quella di Ultra-Humanite, e che aveva trapiantato il cervello di Adolf Hitler nel nuovo super corpo di Dan the Dyna-Mite. \"Tex\" Thomas, T.N.T., non comparve."}
{"id": "2614643", "revid": "56620", "url": "https://it.wikipedia.org/wiki?curid=2614643", "title": "La pietra magica", "text": "La pietra magica \u00e8 il secondo romanzo della serie per ragazzi \"Le cronache di Spiderwick\", scritto da Holly Black con illustrazioni di Tony DiTerlizzi.\nIn questo libro si incontrano di nuovo i tre fratelli protagonisti del primo episodio, \"Il libro dei segreti\". Una banda di goblin rapisce Simon, ma Mallory e Jared trovano una lente straordinaria che permette loro di vedere l'invisibile e tra ostacoli di ogni genere e incontri oltre i confini di ogni realt\u00e0, i due fratelli riusciranno a salvare il fratellino dai goblin."}
{"id": "2614646", "revid": "767487", "url": "https://it.wikipedia.org/wiki?curid=2614646", "title": "Colpo grosso ma non troppo", "text": "Colpo grosso ma non troppo (\"Le Corniaud\") \u00e8 un film diretto da G\u00e9rard Oury ed \u00e8 stata la seconda collaborazione di Louis de Fun\u00e8s e Bourvil.\nIl film, di produzione italo-franco-spagnola, \u00e8 stato \"campione d'incassi\" in Francia nel 1965 con circa 11.740.000 spettatori.\nTrama.\nMentre sta lasciando il suo appartamento a Parigi per andare in vacanza, Antoine Marechal ha un incidente d'auto: la sua 2CV \u00e8 completamente distrutta dalla Rolls-Royce di Leopold Saroyan, il direttore di una societ\u00e0 di import-export. Come compensazione per l'incidente, Saroyan offre a Marechal di andare a Napoli, dove trover\u00e0 la Cadillac De Ville Convertible del suo migliore amico ed avr\u00e0 la possibilit\u00e0 di guidarla fino a Bordeaux, ovviamente con tutte le spese pagate. Quello che Marechal non sa \u00e8 che Saroyan \u00e8 il leader di una organizzazione criminale e che la Cadillac \u00e8 piena di droga, oro e diamanti rubati. Marechal parte per la sua destinazione, ignaro di tutto, mentre Saroyan lo segue con discrezione, per vegliare sulla consegna.\nTuttavia una banda di criminali italiani \u00e8 venuta a conoscenza del piano di Saroyan e segue da vicino l'auto, cercando sempre l'occasione buona per impossessarsene.\nLungo la strada la maggior parte dei beni illegali nascosti nella Cadillac viene perduta o rubata da parte di altri.\nProduzione.\nRiprese.\nIl film \u00e8 stato girato nelle seguenti \"location\":\nAccoglienza.\nCritica.\nLa trama del film si ispira ad un fatto realmente accaduto, dove un onesto commerciante (interpretato da Bourvil) viene utilizzato a propria insaputa da un trafficante (qui interpretato da de Fun\u00e8s) che si cela dietro un'attivit\u00e0 di import-export, per spostare da Napoli a Bordeaux una Cadillac imbottita di diamanti e droga. La pellicola \u00e8 girata poco negli studi e molto negli esterni reali e di conseguenza abbastanza costosa. L'azione dalla Francia si sposta in Italia (Napoli, Roma e in particolare Villa d'Este a Tivoli, Pisa). Molteplici sono le situazioni comiche: dall'incidente iniziale con l'auto di Bourvil che si disintegra per strada, all'esilarante scena girata nella doccia di un campeggio e che mette impietosamente a confronto il fisico di de Fun\u00e8s con quello di un culturista.\nCol regista Oury, de Fun\u00e8s \u00e8 libero di inventare \"a caldo\" le sue battute e le sue smorfie: \"fra i due si instaura subito un'invidiabile sintonia\" che continuer\u00e0 quindi in altri film di successo (vedi per es. \"Tre uomini in fuga\"). La fotografia \u00e8 curata da un vecchio amico del comico: Henri Decae. Il film sbanca il botteghino francese e nel 1965 si piazza al primo posto per numero di incassi, raddoppiati tra l'altro dal loro film successivo (il citato \"Tre uomini in fuga\"). Il trionfo \u00e8 tale che il film conquista il premio per la migliore sceneggiatura al Festival di Mosca e Hollywood \u00e8 tentata di farne un remake con Dean Martin al posto di Bourvil e Jack Lemmon nella parte di de Fun\u00e8s, ma il progetto alla fine salta.\nCuriosit\u00e0.\nUna scena che fu tagliata dalla pellicola mostrava Louis de Fun\u00e8s intervistato dalla televisione italiana; le risposte dell'attore erano incomprensibili, prima di sbavare spudorato davanti ad un'altezzosa star del cinema, Mich\u00e8le Morgan (all'epoca partner di G\u00e9rard Oury)."}
{"id": "2614649", "revid": "767487", "url": "https://it.wikipedia.org/wiki?curid=2614649", "title": "Lumi\u00e8re and Company", "text": "Lumi\u00e8re and Company \u00e8 un film del 1995 diretto da diversi registi. \u00c8 un progetto di Sarah Moon che, per celebrare il centenario della nascita del cinema, affid\u00f2 a 41 registi di fama internazionale la cinepresa originale dei fratelli Lumi\u00e8re affinch\u00e9 ognuno realizzasse un documento cinematografico sottostando ad alcune restrizioni tecniche: durata massima 52 secondi, sonoro asincrono e non pi\u00f9 di tre inquadrature. Peter Greenaway e David Lynch decisero di non rispettare le regole."}
{"id": "2614653", "revid": "1498232", "url": "https://it.wikipedia.org/wiki?curid=2614653", "title": "Nikon D3s", "text": "La Nikon D3s \u00e8 una fotocamera da 12,1 megapixel professionale reflex full frame (35\u00a0mm) annunciata da Nikon il 14 ottobre 2009. La Nikon D3s \u00e8 la quarta fotocamera Nikon con sensore in formato full frame, le precedenti sono state: D3, D700 e la D3x. Si tratta inoltre della prima fotocamera full frame in casa Nikon ad offrire anche la registrazione video in HD ready 720p@24fps (circa un anno dopo Canon EOS 5D mk II, 17/09/2008, 1080p@30fps). Il sensore mantiene lo stesso numero di pixel del predecessore, ma \u00e8 stato interamente riprogettato fino ad offrire la capacit\u00e0 di scattare foto fino ad ISO 102400. Sono stati apportati inoltre vari miglioramenti rispetto alla D3."}
{"id": "2614657", "revid": "306856", "url": "https://it.wikipedia.org/wiki?curid=2614657", "title": "Clito (Iliade)", "text": "Clito (in greco antico \u039a\u03bb\u03b5\u03b9\u03c4\u03cc\u03c2) od anche citato come Cleito (in greco antico \u039a\u03bb\u03b5\u1fd6\u03c4\u03bf\u03c2) \u00e8 un personaggio della mitologia greca citato nell'Iliade (XV, v. 445), fu un guerriero troiano.\nClito fu ucciso da Teucro nell'azione bellica descritta nel libro XV dell'Iliade, relativo al \"Contrattacco dalle navi\", ai versi 445 e seguenti."}
{"id": "2614658", "revid": "27401888", "url": "https://it.wikipedia.org/wiki?curid=2614658", "title": "Battistero degli ariani", "text": ""}
{"id": "2614659", "revid": "1305772", "url": "https://it.wikipedia.org/wiki?curid=2614659", "title": "Nasty Girl", "text": "Nasty Girl (\"ragazza terribile\" in lingua inglese) pu\u00f2 riferirsi a:"}
{"id": "2614660", "revid": "827882", "url": "https://it.wikipedia.org/wiki?curid=2614660", "title": "Cornelis de Houtman", "text": "Apr\u00ec una nuova rotta marittima tra Europa e Indonesia ed inaugur\u00f2 il commercio olandese delle spezie. All'epoca l'Impero Portoghese deteneva il monopolio sul commercio di spezie e la missione simboleggi\u00f2 una vittoria degli Olandesi, sebbene la campagna in s\u00e9 fu disastrosa.\nIl viaggio.\nNel 1592 Cornelis de Houtman fu inviato a Lisbona da mercanti di Amsterdam, con lo scopo di ottenere quante pi\u00f9 informazioni sulle \"isole delle spezie\". Ritorn\u00f2 ad Amsterdam nel momento in cui Jan Huygen van Linschoten rimpatriava dall'India. I mercanti stabilirono che Bantam, in indonesiano \"Banten\", sulla costa occidentale dell'isola di Giava, un porto protetto sullo Stretto della Sonda, fosse nella posizione ideale per la gestione del commercio delle spezie. Nel 1594 fu formata la Compagnie van Verre, antesignana della Compagnia Olandese delle Indie Orientali, e il 2 aprile 1595, nel giorno del trentesimo compleanno di de Houtman, quattro navi salparono da Amsterdam: la \"Amsterdam\", la \"Hollandia\", la \"Mauritius\" e la \"Duyfken\". Partecipava alla spedizione anche il fratello minore Frederick, astronomo ed esploratore anch'egli.\nIl viaggio si dimostr\u00f2 difficile fin dall'inizio. Dopo poche settimane di navigazione, a causa dell'insufficienza delle provviste, si diffuse lo scorbuto. Liti tra i capitani e i commercianti sfociarono nella segregazione e nell'omicidio di molti di questi ultimi. In Madagascar, dove era prevista una sosta, ulteriori complicazioni si tradussero in altre morti; la baia dove e le navi furono costrette a sostare per sei mesi \u00e8 oggi nota come \"Cimitero olandese\". Il 27 giugno le navi approdarono finalmente a Bantam. Solo un centinaio dei 249 membri dell'equipaggio era sopravvissuto.\nI commercianti portoghesi del luogo presentarono de Houtman al sultano di Bantam, che si dimostr\u00f2 immediatamente disponibile a un trattato con gli Olandesi. De Houtman, tuttavia, fu sgarbato e insult\u00f2 il sultano, che lo fece allontanare con un nulla di fatto.\nLa spedizione fece rotta a est, verso Madura, ma fu attaccata dai pirati lungo il tragitto. A Madura fu ricevuta pacificamente ma Houtman ordin\u00f2 di attaccare la popolazione civile in risposta all'affronto subito nell'attacco pirata.\nDe Houtman si diresse a Bali e incontr\u00f2 il sovrano della regione. La spedizione riusc\u00ec ad ottenere alcuni recipienti di pepe il 26 febbraio 1597. Ancora, durante il ritorno in patria, navi portoghesi impedirono i rifornimenti di cibo ed acqua sull'isola di Sant'Elena, nell'Atlantico meridionale. Solo ottantasette uomini sopravvissero alla missione.\nI fratelli de Houtman parteciparono ad una seconda spedizione tra il 1598 e il 1599, in cui Cornelis fu ucciso per volere del sultano di Aceh, sull'isola di Sumatra. Frederick fu tenuto prigioniero per due anni.\nRipercussioni storiche della missione.\nAnche se il viaggio fu un disastro umanitario e finanziario fu una vittoria simbolica. Si pu\u00f2 considerare l'inizio della colonizzazione olandese dell'Indonesia. Nei successivi cinque anni altre sessantacinque navi commerciali olandesi percorsero le rotte orientali. Gli Olandesi avrebbero presto stretto le redini del commercio di spezie nell'Oceano Indiano e nelle isole indonesiane."}
{"id": "2614664", "revid": "72396", "url": "https://it.wikipedia.org/wiki?curid=2614664", "title": "Enzo Gentile", "text": "Giornalista professionista dal 1984, inizia l\u2019attivit\u00e0 pubblicando a partire dal 1976. Nel corso degli anni ha scritto per numerose testate, tra le quali \"La Repubblica\", \"Il Mattino\",\"Il Secolo XIX\", \"il manifesto\", \"Il Fatto Quotidiano\", \"Il Giorno\", \"La Stampa\", \"Il Sole 24 Ore\", \"Sette\" (\"Magazine del Corriere della Sera\"), \"La lettura\", \"Ciak\", \"Donna Moderna\", \"Epoca\", \"Jam\", \"Vanity Fair\", \"Panorama\", \"Epoca\", \"L'Europeo\", \"La Domenica del Corriere\", \"Tuttolibri\", \"Rolling Stone\", \"Rockstar\", \"Panorama Mese\", \"Vogue\", \"Linus\", \"Il Diario\". \n\u00c8 docente all'Universit\u00e0 Cattolica del Sacro Cuore di Milano dove tiene un corso sulla \"Storia del pop e del rock\" nell'ambito del \"Master in Comunicazione\". Ha insegnato al dipartimento di Teatro e Spettacolo dell'Universit\u00e0 di Parma, di Bologna e di Mantova. Ha insegnato alla \"Accademia di Comunicazione\", alla \"Universit\u00e0 dell'Immagine\", alla Scuola \"Paolo Grassi\" di Milano. \nInserito nei programmi di conferenze e spettacoli in numerosi festival: \"Time Zones\", \"Sconfinando\", \"Le corde dell'anima\", Festival della Letteratura, Festival Filosofia, \"Creuza de ma\", \"Bookcity\", \"Laguna Movies\", \"Folkest\", \"Medimex\", \"Sweet soul music\", \"Lunezia\",\" Locus festival\"\n\u00c8 consulente e curatore di diversi materiali e programmi di sala, redatti tra gli altri per il Teatro alla Scala e il Teatro Lirico di Cagliari.\nAttivit\u00e0 di scrittore.\nNel 1977 pubblica il suo primo libro \"Note di pop italiano\" (Gamma libri, 1977), a cui seguiranno una trentina di titoli tra i quali \"Arcipelago rock\" (Mondadori), \"Jimi Hendrix\" (Multipla edizioni), \"Rock around the clock\" (Baldini &amp; Castoldi) e \"Dizionario del pop-rock\", con Alberto Tonti (Baldini &amp; Castoldi, 1999), \"Legata ad un granello di sabbia\" (Melampo, 2005), \"A day in the life\" (Editori Riuniti, 2006). Nel 2010 pubblica insieme a Fabio Schiavo il volume illustrato \"Beatles a fumetti\" (Skira, 2010) centrato sull'arte grafica e fumettistica di disegnatori e autori che hanno dedicato le loro opere ai favolosi Fab Four: nel 2011 usciranno anche l'edizione in lingua inglese e in lingua spagnola. \nSempre nel 2010 pubblica \"Jimi santo subito!\" (Shake edizioni, 2010), sulla figura di Jimi Hendrix, nel quarantennale della morte. Dal 2012 il \"Dizionario pop-rock\", passato all'editore Zanichelli, viene annualizzato, con un minuzioso lavoro di aggiornamento e integrazione dei contenuti. Ancora nel 2012 \u00e8 partner di Giangilberto Monti per il progetto \"Comicanti\" (Egea, 2012), un doppio cd e un libro che studiano il rapporto tra la canzone e la comicit\u00e0 nella storia italiana: seguiranno incontri e rappresentazioni teatrali. Sempre sulle tracce dell'opera beatlesiana, nel 2013 cura anche il volume \"John Lennon Pop artist (1940-1980)\"(Auditorium, 2013) e l'edizione italiana di John Lennon \"Skywriting\"- Scritti, disegni, poesie (il Saggiatore, 2013). Nel 2015 pubblica \"Lontani dagli occhi - Vita, sorte e miracoli di artisti esemplari\", la storia di 5 artisti: Sergio Endrigo, Piero Ciampi, Nino Ferrer, Fred Buscaglione e Herbert Pagani e a seguire \"Time after time\" (Hoepli, 2016). Nel 2018 \"Hendrix '68 - The italian experience \"con Roberto Crema (Jaca Book, 2018) e \"Amico Faber\" (Hoepli, 2018). \nNel 2020 esce \"The story of life - Gli ultimi giorni di Jimi Hendrix\" scritto con Roberto Crema (Baldini &amp; Castoldi) e nel 2021 (maggio) \"Onda su onda - Storie e canzoni delle estati italiane\"(Zolfo, 2021). Sempre nel 2021 cura il progetto editoriale che racconta i quarant\u2019anni del Festival Blues di Pistoia (Vololibero, 2021).\nFrequenti anche i contributi in volumi collettivi, di saggistica e critica musicale, tra cui l'introduzione al primo libro di testi di Neil Young tradotti in italiano (Arcana 1982), nel libro che accompagna il DVD \"La voce Stratos\" (Feltrinelli, 2009), in \"Kunzertu 77 18\" di Luigi Cinque (Editrice Zona, 2018), nel catalogo della mostra \"Paganini Rockstar - Incandescente come Jimi Hendrix\", organizzata a Palazzo Ducale, Genova (Silvana, 2018), nel libro che accompagna il DVD di Gianfranco Cabiddu, \"Faber in Sardegna\" (Castelvecchi, 2019) e nella prefazione all\u2019edizione italiana di \"The Zapple Diaries\" di Barry Miles, Jaca Book, 2019.\n\u00c8 nel collettivo che fonda lo storico locale milanese Zelig ed \u00e8 anche il pi\u00f9 longevo autore dell'agenda \"Smemoranda\" per cui ha scritto dalla prima edizione.\nHa fatto parte del team che ha curato la stesura di opere editoriali enciclopediche per Garzanti, Utet, De Agostini, Fabbri Editori, Treccani. Nel 2015 entra nello \" Zingarelli - Vocabolario della lingua italiana\" (Zanichelli, 2015), che inaugura le definizioni d\u2019autore, con una voce a sua firma, \"elettricit\u00e0\".\nMolte delle sue pubblicazioni sono state oggetto di presentazioni-spettacolo anche al fianco di gruppi e musicisti, tra cui Quintorigo, Paolo Fresu, Claudio Angeleri, Randy Hansen e Leon Hendrix, fratello di Jimi, del quale cura l'edizione italiana del libro autobiografico \"A brother's story \"(in Italia, \"Jimi mio fratello\", Skira, 2012). \nSempre in relazione all'universo hendrixiano, nel 2006 firma l'introduzione all'edizione italiana di \"Room full of mirrors \"di Charles R. Cross (\"La stanza degli specchi - Jimi Hendrix: la vita, i sogni, gli incubi\" - Kowalski/Feltrinelli). Dello stesso volume, edito da BUR nel 2020 scrive una nuova introduzione: cura anche la mostra The Jimi Hendrix Exhibition, Milano 1992.\nNel 2019 d\u00e0 il titolo e firma la prefazione al libro \"Route 69 - Il 1969 a 33 giri\" (Tsunami Edizioni), di Mox Cristadoro.\nAttivit\u00e0 radiofonica e televisiva.\nNel 1976 esordisce come conduttore e giornalista musicale radiofonico a Radio Popolare di Milano con cui la collaborazione non si \u00e8 mai interrotta.\nNel 1979 approda alla RAI, dove negli anni ha ideato e condotto una ventina di programmi di carattere musicale, tra cui \"Domenica con noi\", \"StereoDrome\", \"Tutti frutti\", \"Abc Rock\", \"FuoriGiri\" , \"Caterpillar\" (Radio Due), \"Fuochi\" e \"File Urbani\" (Radio Tre).\nNel 1980-81 realizza per TRM2 una serie di ampi ritratti-intervista con i maggiori artisti italiani (De Andr\u00e8, Gaber, Jannacci, Guccini, Vecchioni, PFM, Area...) \nNel 1990 \u00e8 coautore in coppia con Ezio Guaitamacchi di \"Born in the U.S.A.\" programma televisivo andato in onda su Italia 1 in autunno.\nNel 2005 collabora a diversi programmi di informazione e critica per Radio 24.\nPer la televisione ha scritto e realizzato programmi per Italia 1 e per RaiSat (la serie \"Satisfaction\" di speciali sul rock).\nHa realizzato diverse antologie discografiche per le maggiori etichette italiane: tra queste gli album intitolati\" Fuorigiri\", \"Suoni e Visioni 1 e 2\", Hot e Blues ; per il cinema ha curato il cd della colonna sonora di \"Fuori dal mondo\", film in cui ha anche partecipato come attore. Nel 2021 inizia la collaborazione con Amazon Music per un progetto relativo alla realizzazione di una serie di brevi documentari dedicati alla canzone d\u2019autore italiana: il primo episodio \u00e8 su Lucio Dalla.\nAttivit\u00e0 di curatore di mostre.\nNel 1982 organizza con Alberto Tonti la prima mostra italiana dedicata alla grafica e al design delle copertine, \"Cover and Cover\" allestita in Galleria Vittorio Emanuele, nel centro di Milano. Attorno allo stesso tema curer\u00e0 al Castello Sforzesco due edizioni della mostra \"FonoGrafica\" (1985 e 1986) e alla Fiera di Milano \"La grafica del suono\" (1984 e 1985), fino a \"Absolut Cover\" ai Musei di Porta Romana sempre a Milano ; alle varie esposizioni corrispondono regolarmente cataloghi e pubblicazioni dedicate. \nNel 1990, sempre con Alberto Tonti a Sanremo, realizza \"Quarant'anni\", mostra sulla storia del festival.\nNel campo delle mostre ha inaugurato un filone particolare, quello dei musicisti e cantanti che dipingono. Le opere di Franco Battiato, Luca Carboni, Gino Paoli, Jovanotti, Edoardo Bennato e di altri artisti, sono state esposte in mostre da lui curate: la prima insieme a Francesco Messina, \"Musica senza suono\", nel 1999 al Museo Rivoltella di Trieste, a cui hanno fatto seguito nel 2001 \"Artisti per caso\" al Palazzo delle Esposizioni di Roma, con asta benefica e nel 2003 \"Poiesis\" alla Galleria Civica di Monza.\nInsieme a Elio Fiorucci per la moda e Gianni Canova per il cinema, \u00e8 curatore per la sezione musica della mostra-performance \"Mission to Espresso\" tenutasi nel 2003 al Palazzo della Ragione di Milano.\nNel 2003 \u00e8 conduttore e responsabile degli incontri della manifestazione \"Parole e musica\" incentrata sulla canzone di qualit\u00e0, oltre che consulente di \"Mescolanze\", festival dedicato ai popoli e sapori del mondo. \nNel marzo 2004 \u00e8 tra gli animatori del primo MantovaMusicaFestival.\nConduce al \"FestivalLetteratura\" di Mantova conferenze e interviste agli autori.\nNel 2004 \u00e8 responsabile degli incontri con gli artisti e curatore della selezione musicale per la mostra \"Milano - La fabbrica del futuro\".\nSempre nel 2004 \u00e8 curatore a Carpi di \"Kaleidoscope 1964-1974 Suoni e visioni della psichedelia\"insieme a Matteo Guarnaccia e Odo Semellini. \nNel 2006 porta in giro per l'Italia, dopo l'inaugurazione a Palermo, la mostra \"Covers!\", dedicata alle cento migliori copertine musicali della storia del pop-rock.\nNel 2007, ad Aosta, con il collezionista Umberto Buttafava, cura \"Arrivano i Beatles!\", la prima grande mostra italiana a loro dedicata.\nL'anno successivo, il relativo catalogo edito da Skira verr\u00e0 tradotto e pubblicato sui mercati di lingua inglese, francese e spagnola.\nNell'estate 2008, a Santa Maria alla Scala, Siena, cura con Francesco Martinelli \"JazzEye\", la prima mostra dedicata alle copertine e alla grafica del Novecento nella cultura jazz; con Umberto Buttafava \u00e8 curatore della mostra \"Beatles '68\" allo Spazio Oberdan di Milano: per entrambe le mostre i cataloghi sono editi da Mazzotta.\nNel settembre 2013 cura, insieme ad Antonio Taormina, due mostre parallele, dedicate alle attivit\u00e0 di John Lennon al di fuori della musica (letteratura, cinema, teatro, disegno, militanza pacifista): a Modena, nell'ambito del Festival Filosofia, viene inaugurata \"All you need is love\", che raccoglie oltre diecimila visitatori, mentre a Bologna, nelle iniziative di \"ArteLibro\", apre \"Literary Lennon\"; a entrambe le mostre sono legati un intenso calendario di conferenze e due volumi: rispettivamente \"John Lennon Pop Artist (1940-1980),\" (Auditorium Edizioni), e \"Skywriting - Scritti, disegni, poesie\" traduzione dell'omonima opera postuma di John Lennon (1986) (Il Saggiatore).\nAttivit\u00e0 di Direttore artistico.\nDal 1990 \u00e8 fondatore e direttore artistico delle 19 edizioni dello storico festival milanese \"Suoni e Visioni\", vetrina per musicisti e gruppi d'avanguardia, jazz, folk, di musica etnica e sperimentale, spesso presentati per la prima volta in Italia. \nNel 2009 inaugura la prima delle sette edizioni della rassegna \"Music Club\" al teatro Dal Verme di Milano, e cura a Bologna con Ezio Guaitamacchi, la sezione \"Back to Woodstock\" per il festival Biografilm. Sua l'ideazione e la conduzione anche di due rassegne milanesi, \"I magnifici 7 - 1967-1977\" e \"L'incanto della musica\" al Teatro degli Arcimboldi, giugno/luglio 2017, e \"Suoni, visioni &amp; altre meraviglie\", due appuntamenti cine-musicali all'Anteo Palazzo del Cinema nel 2018 e nel 2019 .\nHa anche prestato la sua consulenza artistica al progetto-spettacolo \"Sgt. Peppers Lonely Hearts Club Band\", trasposizione orchestrale del capolavoro dei Beatles, per la regia di Emanuele Gamba (autunno 2018)\nDal 2015 \u00e8 direttore artistico di \"Naturalmente pianoforte\", manifestazione organizzata dall'associazione Pratoveteri, nel Parco Nazionale delle Foreste Casentinesi, a Pratovecchio Stia (Ar), centrata sulle diverse angolazioni che il pianoforte offre tra composizione, performance, didattica e spettacolo.\nRiconoscimenti e premi.\nHa vinto il Premio Fabbri 1996 con \"Rock around the clock\".\nNel 2002 gli viene assegnato il premio giornalistico Folkest che si aggiunge ad altri riconoscimenti in campo editoriale conferiti nello stesso anno a Roma e Orta.\nNel 2005 per \"Legata a un granello di sabbia\" gli vengono assegnati il Premio Lunezia 2005 e il \"Premio BiellaMusica,\" nella sezione per i libri sullo spettacolo."}
{"id": "2614667", "revid": "767487", "url": "https://it.wikipedia.org/wiki?curid=2614667", "title": "La tua vita per mio figlio", "text": "La tua vita per mio figlio \u00e8 un film del 1980, diretto dal regista Alfonso Brescia, con protagonisti Mario Merola e Antonio Sab\u00e0to.\nTrama.\nFrancesco Accardo ha una buona attivit\u00e0 commerciale a Milano che gli consente una vita tranquilla con la moglie ed il figlio Gennarino. Purtroppo Francesco \u00e8 stato in passato affiliato ad un clan camorristico e questo passato torna oggi a bussare alla sua porta: \u00e8 in atto un regolamento di conti, e a Francesco viene chiesto di partecipare allo scontro. Ma Francesco non pu\u00f2 pi\u00f9 tornare ad uccidere anche se sa che il suo rifiuto potrebbe mettere in pericolo la vita del figlio, che viene rapito da ignoti per obbligarlo all'antica obbedienza mafiosa. Francesco viene aiutato da Antonio Esposito, al quale dieci anni prima ha salvato la vita, pagando anche di tasca sua le cure necessarie per non farlo rimanere storpio. Pagando con la propria vita, Antonio salva Gennarino e suo padre.\nProduzione.\nBuona parte dell'inseguimento iniziale \u00e8 stato ripreso dal film \"Italia a mano armata\" del 1976."}
{"id": "2614670", "revid": "124123", "url": "https://it.wikipedia.org/wiki?curid=2614670", "title": "Mikl\u00f3s Bodoczy", "text": ""}
{"id": "2614671", "revid": "306856", "url": "https://it.wikipedia.org/wiki?curid=2614671", "title": "Pisenore", "text": "Pisenore, (in greco \"\u03a0\u03b5\u03b9\u03c3\u03ae\u03bd\u03c9\u03c1\"), \u00e8 citato nell'Iliade per essere stato il padre del guerriero troiano Clito.\nClito fu ucciso da Teucro nell'azione bellica descritta nel libro XV dell'Iliade, relativo al \"Contrattacco dalle navi\", ai versi 445 e seguenti."}
{"id": "2614674", "revid": "599013", "url": "https://it.wikipedia.org/wiki?curid=2614674", "title": "Aris Enkelmann", "text": ""}
{"id": "2614678", "revid": "599013", "url": "https://it.wikipedia.org/wiki?curid=2614678", "title": "Felipe Gur\u00e9ndez", "text": "Carriera.\nCresciuto nella cantera dell'Athletic Bilbao, debutta in prima squadra con il Bilbao Athletic nella stagione 1994-1995.\nNel corso della stagione 1995-1996 viene \"promosso\" all'Athletic Bilbao, debuttando in Primera Divisi\u00f3n spagnola il 3 gennaio 1996 nella partita Athletic Bilbao- (1-1). Anche nell'annata seguente si alterna tra prima squadra e \"riserve\", venendo poi ceduto in prestito all'Osasuna per il campionato 1997-1998.\nL'anno seguente ritorna con i \"rojiblancos\", rimanendovi per altre otto stagioni, per un totale di 163 partite (138 in campionato).\nRimane con i baschi fino al 2006, anno in cui passa al Numancia."}
{"id": "2614679", "revid": "101286113", "url": "https://it.wikipedia.org/wiki?curid=2614679", "title": "Robert Ko\u015bcielniakowski", "text": ""}
{"id": "2614681", "revid": "1566286", "url": "https://it.wikipedia.org/wiki?curid=2614681", "title": "Sergio Grieco", "text": "Biografia.\nEmigrato in Francia, diviene assistente alla regia di Germaine Dulac, poi in Russia collaboratore di Nikolai Ekk. Nel 1939 ritorna con la famiglia in Italia e lavora come assistente alla produzione e aiuto regista di vari registi, tra i quali Ferdinando Maria Poggioli e Goffredo Alessandrini.\nNel 1950 gir\u00f2 il primo film come regista, \"Il sentiero dell'odio\". Prosegue la sua carriera di regista fino alla fine degli anni settanta.\nMuore a Roma, il 30 marzo 1982, all'et\u00e0 di 65 anni."}
{"id": "2614682", "revid": "599013", "url": "https://it.wikipedia.org/wiki?curid=2614682", "title": "Jaros\u0142aw Koniusz", "text": ""}
{"id": "2614685", "revid": "92723", "url": "https://it.wikipedia.org/wiki?curid=2614685", "title": "Nikolaj Marin\u010devski", "text": ""}
{"id": "2614686", "revid": "339392", "url": "https://it.wikipedia.org/wiki?curid=2614686", "title": "Sergej Korjaschkin", "text": ""}
{"id": "2614689", "revid": "709565", "url": "https://it.wikipedia.org/wiki?curid=2614689", "title": "Episodi di Eastwick", "text": "La prima e unica stagione della serie televisiva Eastwick \u00e8 stata trasmessa in prima visione assoluta dal 23 settembre 2009 al 14 febbraio 2010. La serie ha debuttato negli Stati Uniti d'America su ABC, ma l'undicesimo e tredicesimo episodio sono andati in onda in prima TV assoluta nel Regno Unito su Hallmark Channel, rimanendo invece inediti in patria a causa della cancellazione della serie.\nIn Italia la stagione \u00e8 stata trasmessa in prima visione dal canale pay Mya, della piattaforma Mediaset Premium, dall'8 febbraio al 5 aprile 2010; in chiaro \u00e8 stata invece trasmessa da La5 dal 10 settembre 2010.\n\"Stregate dall'amicizia\".\nTrama.\nNella cittadina di Eastwick, tre donne, sconosciute e molto diverse tra loro, si incontrano in un parco e stringono subito una forte amicizia. Ma il loro incontro non \u00e8 del tutto casuale, il ricco e misterioso Daryl Van Horne ha messo il suo zampino e aiuta le tre donne a sviluppare i loro potenti poteri magici, scombussolando le loro vite e quelli dell'intera cittadina di Eastwick.\n\"La festa del raccolto\".\nTrama.\nMentre Kat cerca il coraggio di liberarsi del suo matrimonio con Raymond, Roxie cerca di proteggere sua figlia dal suo ex-fidanzato. Intanto Joanna e Penny cercano di scoprire la verit\u00e0 sull'identit\u00e0 di Darryl Van Horne.\n\"Strane apparizioni\".\nTrama.\nRoxie teme di essere sul punto di impazzire perch\u00e9 \u00e8 tormentata da un fantasma. Kat d\u00e0 a Raymond una seconda possibilit\u00e0 mentre la ricerca di Joanna riguardo l'identit\u00e0 di Darryl la conduce ad un altro scandalo. Nel frattempo, Mia va al memoriale del suo ex.\n\"Il libro degli incantesimi\".\nTrama.\nDarryl convince Roxie a cercare di scoprire il mistero che avvolge il suo nuovo vicino di casa, mentre Kat \u00e8 impegnata ad affrontare insieme al suo avvocato le questioni legali legate al divorzio. Intanto, giunge a Eastwick un ex-fidanzato di Joanna.\n\"Luna Solvit\".\nTrama.\nUn fenomeno celeste induce negli abitanti di Eastwick uno stato di inarrestabile frenesia destinato a durare una notte intera; cos\u00ec Kat si libera delle sue inibizioni cantando su un pianoforte, mentre Roxie e Mia si ritrovano in una situazione imbarazzante con Chad e Josh. Intanto Joanna viene convinta dal suo editore a pubblicare un articolo che le causa grossi problemi\n\"Fal\u00f2 e tradimenti\".\nTrama.\nMentre Eastwick si prepara a festeggiare Halloween con l'annuale grande fal\u00f2 nel quale si bruciano bare contenenti simboli negativi da abbandonare, Joanna cerca di riconquistare Will, ma scopre che l'uomo si \u00e8 invaghito di Kat, fatto che provoca una lite tra le due amiche. Qualche giorno dopo, Kat, non avendo notizie di Joanna, scopre che l'amica \u00e8 sparita e inizia a cercarla insieme a Roxie. Penny riceve la visita di Jamie, sempre pi\u00f9 deciso a smascherare Van Horne. Chad viene ucciso dalla caduta della statua in bronzo del misterioso nuovo magnate della citt\u00e0.\n\"I segni\".\nTrama.\nRoxie sogna Chad, che le dice addio e le chiede di fare un'ultima cosa per lui. Joanna incontra Max, un giornalista affascinante e sicuro di s\u00e9 che ha preso il suo posto in redazione e che ha intenzione di scrivere un pezzo su di lei e le sue disavventure. Joanna lo trova insopportabile, ma non riesce a farlo desistere. Kat scopre un nuovo potere, quando cura senza volerlo una piccola ferita della figlia Emiliy e viene a sapere, dopo che Eleanor \u00e8 stata ricoverata brevemente in pronto soccorso, che questa e Bun si conoscono da tempo, e che potrebbero ricevere le risposte che cerca. Decide quindi di portare Bun a casa di Eleanor, per aiutarla a recuperare la memoria.\n\"Pittura e piacere\".\nTrama.\nLa vena artistica di Roxie diventa sempre pi\u00f9 ispirata da forze sovrannaturali, e Darryl organizza una mostra a casa sua, all'apparenza per far conoscere i suoi quadri, e alla quale invita anche Greta Noa, un importante critico d'arte di New York.\n\"Poteri miracolosi\".\nTrama.\nDopo il fallito tentativo di Jamie di avvelenare Darryl, quest'ultimo porta Greta Noa in fin di vita all'ospedale e chiede a Kat di usare i suoi poteri di guarigione per salvare la vita della donna. Intanto Joanna prova a risollevare la sua carriera di giornalista, ma la sua rivalit\u00e0 con il presuntuoso reporter Max diventa ancora pi\u00f9 forte. Jamie \u00e8 costretto ad unirsi a Bun e Eleanor per portare a termine il lavoro con Darryl. Roxie scopre di aver riconquistato il suo potere magico durante la visita di sua madre Edie.\n\"La vendetta\".\nTrama.\nRoxie organizza una cena per far conoscere meglio Jamie e Darryl. Kat decide di usare i suoi poteri curativi per guarire delle persone malate, ma ci\u00f2 avr\u00e0 conseguenze nefaste. Joanna, invece, affianca Max nelle indagini sul caso di un omicidio irrisolto.\n\"Il vicino di casa\".\nTrama.\nPer le tre amiche \u00e8 giunto il momento di separarsi e tornare alla vita normale; ciascuna di loro giura che non user\u00e0 mai pi\u00f9 i propri poteri, i cui risvolti oscuri si sono rivelati nefasti. Mentre l'arrivo di un nuovo vicino attrae l'attenzione di Kat, Joanna riottiene il suo lavoro, e Roxie scopre la verit\u00e0 su Darryl."}
{"id": "2614698", "revid": "697352", "url": "https://it.wikipedia.org/wiki?curid=2614698", "title": "Behind Closed Doors", "text": ""}
{"id": "2614706", "revid": "339392", "url": "https://it.wikipedia.org/wiki?curid=2614706", "title": "Br\u00e6ndekilde", "text": ""}
{"id": "2614708", "revid": "125465128", "url": "https://it.wikipedia.org/wiki?curid=2614708", "title": "Gian Paolo Rosmino", "text": "Biografia.\nGian Paolo Rosmino (che sar\u00e0 poi talora accreditato come Paolo Rosmino), diplomato in Ragioneria, frequenta sin da giovane alcune Compagnie di Filodrammatici della sua citt\u00e0 natale, sino a debuttare nella Compagnia di Gero Zambuto, per passare poi con quella di Annibale Ninchi.\nAbbandonato il teatro per il cinema muto, lavora prima come attore e poco dopo anche come regista, negli studi torinesi. Sua moglie Erminia Peretto (1893-1977), con il nome d'arte Suzanne Fabre, reciter\u00e0 in alcuni suoi film.\nAlla fine degli anni venti torna in teatro con Ruggero Ruggeri e Antonio Gandusio, ed in seguito parte per una lunga serie di spettacoli anche in teatri in Sud America. Al ritorno Goffredo Alessandrini lo scrittura come protagonista del primo film sonoro da lui interpretato Don Bosco; successivamente si divide tra recitazione e regie, interpretando un gran numero di pellicole, per chiudere la sua attivit\u00e0 cinematografica nel 1964.\nGian Paolo Rosmino ha interpretato e/o diretto, prodotto, sceneggiato oltre cento film con alcune delle attrici e dive pi\u00f9 importanti di quegli anni tra le quali: Lyda Borelli, Suzanne Fabre (che diventer\u00e0 sua moglie e madre della figlia e futura regista televisiva Gigliola Rosmino che reciter\u00e0 adolescente in un film diretto dal padre, \"Le signorine della villa accanto\" del 1942, nel quale baller\u00e0 con un giovane Alberto Sordi), Italia Almirante Manzini, Olimpia Barroero, Lydia Quaranta, Leda Gys, Elena Makowska, Clara Calamai, Vivi Gioi, Mara Pradel e, in tempi pi\u00f9 recenti, Gina Lollobrigida, Rossana Podest\u00e0, Anna Maria Ferrero, Sylva Koscina, Luciana Paluzzi e Paola Quattrini (bambina)."}
{"id": "2614723", "revid": "2091899", "url": "https://it.wikipedia.org/wiki?curid=2614723", "title": "Monte Carlo Open 1987", "text": "Il Monte Carlo Open 1987 \u00e8 stato un torneo di tennis giocato sulla terra rossa. \u00c8 stata l'81\u00aa edizione del Monte Carlo Open, che fa parte del Nabisco Grand Prix 1987. Si \u00e8 giocato al Monte Carlo Country Club di Roquebrune-Cap-Martin in Francia vicino a Monte Carlo, dal 20 al 26 aprile 1987.\nCampioni.\nSingolare.\n Mats Wilander ha battuto in finale Jimmy Arias 4\u20136, 7\u20135, 6\u20131, 6\u20133\nDoppio.\n Hans Gildemeister / Andr\u00e9s G\u00f3mez hanno battuto in finale Mansour Bahrami / Michael Mortensen 6-2, 6-4"}
{"id": "2614728", "revid": "57342", "url": "https://it.wikipedia.org/wiki?curid=2614728", "title": "Teatro dell'Elfo", "text": "Il Teatro dell'Elfo \u00e8 una compagnia teatrale milanese.\nPanoramica.\nFondata nel 1972 da un gruppo di attori, tra cui Gabriele Salvatores, che ancora oggi costituiscono l'anima artistica della cooperativa: Ferdinando Bruni ed Elio De Capitani, registi della maggior parte delle produzioni della compagnia, Corinna Agustoni, Cristina Crippa, Ida Marinelli, Giovanni Visentin, Luca Toracca, e una giovane socia, Elena Russo Arman.\nAgli esordi la compagnia, nella quale in alcune stagioni recitarono Claudio Bisio, Paolo Rossi e Silvio Orlando, us\u00f2 come palcoscenici i centri sociali, tra cui il Leoncavallo e altri locali della cultura alternativa sviluppatasi negli anni settanta.\nNel 1992 l'Elfo si \u00e8 unito al Teatro Portaromana, costituendo un nuovo teatro stabile privato, la cooperativa Teatridithalia, punto di riferimento per la cultura della citt\u00e0 di Milano, capace di proporre stagioni tanto intense quanto coerenti e attente ai linguaggi e ai temi della contemporaneit\u00e0.\nNel 2010 la sede della cooperativa si \u00e8 trasferita nel rinnovato Teatro Puccini, in corso Buenos Aires, dotato di tre sale moderne e tecnologicamente avanzate (Shakespeare, Fassbinder e Bausch), grandi spazi per gli spettatori, con foyer, caffetteria, guardaroba, archivio e mediateca.\nNel 2016 l'artista Mimmo Paladino disegna il nuovo logo del teatro."}
{"id": "2614729", "revid": "121496364", "url": "https://it.wikipedia.org/wiki?curid=2614729", "title": "Monte Carlo Open 1986", "text": "Il Monte Carlo Open 1986 \u00e8 stato un torneo di tennis giocato sulla terra rossa. \u00c8 stata l'80\u00aa edizione del Monte Carlo Open, che fa parte del Nabisco Grand Prix 1986. Si \u00e8 giocato al Monte Carlo Country Club di Roquebrune-Cap-Martin in Francia vicino a Monte Carlo, dal 21 al 27 aprile 1986.\nCampioni.\nSingolare.\n Joakim Nystr\u00f6m ha battuto in finale Yannick Noah 6\u20133, 6\u20132\nDoppio.\n Guy Forget / Yannick Noah hanno battuto in finale Joakim Nystr\u00f6m / Mats Wilander 6-4, 3-6, 6-4"}
{"id": "2614734", "revid": "121496001", "url": "https://it.wikipedia.org/wiki?curid=2614734", "title": "Monte Carlo Open 1985", "text": "Il Monte Carlo Open 1985 \u00e8 stato un torneo di tennis giocato sulla terra rossa. \u00c8 stata la 79\u00aa edizione del Monte Carlo Open, che fa parte del Nabisco Grand Prix 1985. Si \u00e8 giocato al Monte Carlo Country Club di Roquebrune-Cap-Martin in Francia vicino a Monte Carlo, dal 1\u00ba al 7 aprile 1985.\nCampioni.\nSingolare.\n Ivan Lendl ha battuto in finale Mats Wilander 6\u20131, 6\u20133, 4\u20136, 6\u20134\nDoppio.\n Pavel Slo\u017eil / Tom\u00e1\u0161 \u0160m\u00edd hanno battuto in finale Shlomo Glickstein / Shahar Perkiss 6-2, 6-3"}
{"id": "2614735", "revid": "767487", "url": "https://it.wikipedia.org/wiki?curid=2614735", "title": "Fikru Tefera", "text": "Carriera.\nClub.\nIn carriera ha giocato in patria con Adama City e St. George (con cui ha vinto due campionati consecutivi ed una Supercoppa nel 2005). Nella stagione 2006-2007 ha militato con gli Orlando Pirates nella massima serie sudafricana, che ha poi vinto per due volte consecutive tra il 2007 ed il 2009 con la maglia del Supersport United, con cui in campionato ha totalizzato 46 presenze e 5 reti. Nel 2009 \u00e8 venuto a giocare in Europa, nei cechi del Mlad\u00e1 Boleslav, dove in 9 partite di campionato non ha mai segnato. Ha quindi fatto ritorno al Supersport United, con cui nella stagione 2010-2011 ha messo a segno 3 gol in 20 presenze, per poi andare al KuPs nella massima serie finlandese.\nIn seguito ha giocato nella massima serie vietnamita e nuovamente in quella sudafricana. Ha anche giocato nella seconda serie sudafricana nel Milano United e successivamente nella neonata Indian Super League; fa il suo esordio in questa competizione il 12 ottobre 2014 nella partita vinta per 3-0 in casa contro il Mumbai City, nella quale mette anche a segno un gol. Chiude il campionato con 5 gol in 12 presenze e vincendo il torneo. Dal gennaio 2015 gioca in Sudafrica nel Bidvest Wits, con cui ha segnato una rete nella sua partita d'esordio.\nNazionale.\nTra il 2003 ed il 2014 ha rappresentato la nazionale etiope, con la quale ha segnato in totale 7 gol in 20 presenze."}
{"id": "2614745", "revid": "339392", "url": "https://it.wikipedia.org/wiki?curid=2614745", "title": "Budelli (traghetto)", "text": ""}
{"id": "2614746", "revid": "1318658", "url": "https://it.wikipedia.org/wiki?curid=2614746", "title": "Discografia di Paola Turci", "text": "Questa voce contiene la discografia della cantautrice italiana Paola Turci.\nDiscografia.\nCollaborazioni (duetti).\nLa cantante romana ha cantato assieme a Max Gazz\u00e8, Marina Rei, Carmen Consoli, Articolo 31, Bandabard\u00f2 ed altri. Tra le principali:\nCollaborazioni (testi).\nDi seguito un elenco di autori che hanno collaborato ai testi cantati da Paola Turci:\nCover.\nLa cantautrice romana ha interpretato numerose cover, soprattutto di autori rock americani degli anni ottanta. Tra le principali e pi\u00f9 famose vanno ricordate le seguenti:\nReinterpretazioni.\nNumerose anche le reinterpretazioni di canzoni di altri artisti italiani:"}
{"id": "2614756", "revid": "287204", "url": "https://it.wikipedia.org/wiki?curid=2614756", "title": "Ashes to Ashes", "text": ""}
{"id": "2614757", "revid": "1305772", "url": "https://it.wikipedia.org/wiki?curid=2614757", "title": "Fashion", "text": "Fashion (moda in lingua inglese) pu\u00f2 riferirsi a:"}
{"id": "2614759", "revid": "228587", "url": "https://it.wikipedia.org/wiki?curid=2614759", "title": "China Girl", "text": ""}
{"id": "2614760", "revid": "121496020", "url": "https://it.wikipedia.org/wiki?curid=2614760", "title": "Monte Carlo Open 1984", "text": "Il Monte Carlo Open 1984 \u00e8 stato un torneo di tennis giocato sulla terra rossa. \u00c8 stata la 78\u00aa edizione del Monte Carlo Open, che fa parte del Volvo Grand Prix 1984.\nSi \u00e8 giocato al Monte Carlo Country Club di Roquebrune-Cap-Martin in Francia vicino a Monte Carlo, dal 16 al 22 aprile 1984.\nCampioni.\nSingolare.\n Henrik Sundstr\u00f6m ha battuto in finale Mats Wilander 6\u20133, 7\u20135, 6\u20132\nDoppio.\n Mark Edmondson / Sherwood Stewart hanno battuto in finale Jan Gunnarsson / Mats Wilander 6-2, 6-1"}
{"id": "2614761", "revid": "585241", "url": "https://it.wikipedia.org/wiki?curid=2614761", "title": "Fagiolo (disambigua)", "text": ""}
{"id": "2614764", "revid": "287204", "url": "https://it.wikipedia.org/wiki?curid=2614764", "title": "Modern Love", "text": ""}
{"id": "2614765", "revid": "1305772", "url": "https://it.wikipedia.org/wiki?curid=2614765", "title": "Quando soffia il vento", "text": ""}
{"id": "2614766", "revid": "292162", "url": "https://it.wikipedia.org/wiki?curid=2614766", "title": "Opus Fundatum Latinitas", "text": "LOpus Fundatum Latinitas (in italiano Fondazione Latinitas) \u00e8 stata una fondazione della Curia romana istituita nel 1976 da papa Paolo VI per favorire lo studio, l'uso, e la diffusione della lingua latina. \u00c8 stata soppressa da papa Benedetto XVI nel 2012 con il Motu proprio \"Latina lingua\", con la quale \u00e8 stata sostituita dalla Pontificia accademia di latinit\u00e0.\nObiettivi.\nLa fondazione, istituita da Paolo VI con il chirografo pontificio \"Romani sermonis\" del 30 giugno 1976, aveva i seguenti obiettivi:\nAttivit\u00e0.\nLe principali attivit\u00e0 dell\"'Opus Fundatum Latinitas\" erano:"}
{"id": "2614767", "revid": "1305772", "url": "https://it.wikipedia.org/wiki?curid=2614767", "title": "When the Wind Blows", "text": "When the Wind Blows (\"quando soffia il vento\") pu\u00f2 riferirsi a:"}
{"id": "2614769", "revid": "2091899", "url": "https://it.wikipedia.org/wiki?curid=2614769", "title": "Monte Carlo Open 1983", "text": "Il Monte Carlo Open 1983 \u00e8 stato un torneo di tennis giocato sulla terra rossa. \n\u00c8 stata la 77\u00aa edizione del Monte Carlo Open, che fa parte del Volvo Grand Prix 1983.\nSi \u00e8 giocato al Monte Carlo Country Club di Roquebrune-Cap-Martin in Francia vicino a Monte Carlo,\ndal 28 marzo al 3 aprile 1983.\nCampioni.\nSingolare.\n Mats Wilander ha battuto in finale Mel Purcell 6\u20131, 6\u20132, 6\u20133\nDoppio.\n Heinz G\u00fcnthardt / Bal\u00e1zs Tar\u00f3czy hanno battuto in finale Henri Leconte / Yannick Noah 6-2, 6-4"}
{"id": "2614779", "revid": "585241", "url": "https://it.wikipedia.org/wiki?curid=2614779", "title": "Cattedrale di Maria Madre di Dio e Regina degli Apostoli (Cz\u0119stochowa)", "text": "La cattedrale di Maria Madre di Dio e Regina degli Apostoli \u00e8 la chiesa madre della diocesi di Cracovia-Cz\u0119stochowa della Chiesa polacco-cattolica (nel Decanato di Slesia) situato in ul. Jasnog\u00f3rska 6 a Cz\u0119stochowa.\nStoria.\nLa parrocchia fu eretta nel 1960 dal Vescovo Maksymilian Rode. Nel 1961 ne divenne parroco Jerzy Szotmiller, che in seguito divenne Decano, e dal 1979 vescovo di Cracovia-Czestochowa.\nLa prima pietra fu posta il 10 luglio 1983.\nLa chiesa fu formalmente consacrata il 1\u00ba settembre 1985, alla presenza di numerosi fedeli raccolti e del clero della chiesa. Tra gli ospiti invitati c'era l'arcivescovo Antonius Jan Glazemaker e l'arcivescovo emerito Marinus Kok della Chiesa vetero-cattolica dei Paesi Bassi, il vescovo Franciszek Rowinski e il vescovo Joseph Niemi\u0144ski della Chiesa cattolica nazionale polacca, il vescovo L\u00e9on Gauthier della Chiesa cattolica cristiana svizzera, il Vescovo Joseph Brinkhues della Diocesi cattolica per i vecchi cattolici in Germania, il vescovo eletto Wies\u0142aw Sko\u0142ucki, e l'infulato Antoni Pietrzyk."}
{"id": "2614781", "revid": "671029", "url": "https://it.wikipedia.org/wiki?curid=2614781", "title": "Football club de Grenoble rugby", "text": "Il Football club de Grenoble rugby (talora abbreviato in FC Grenoble) \u00e8 un club francese di rugby a 15 di Grenoble (Is\u00e8re).\nFondato nel 1892, il club milita oggi, dopo la promozione nel 2012, nel Top 14, la prima divisione di rugby francese.\nLa squadra disputa i suoi incontri interni allo Stade des Alpes, con una capacit\u00e0 di 20.068 spettatori, e i suoi colori sociali sono il blu e il rosso.\nIl Grenoble vanta un titolo di campione di Francia (conquistato nel 1954) ed una Coppa nazionale (1987).\nStoria.\nNel 1954 il Grenoble, allora guidato da Roger Bouvarel, scrisse la pi\u00f9 bella pagina nella storia del club: in tale occasione divent\u00f2 infatti campione di Francia dopo la vittoria 5-3 contro il Cognac.\nSergio Lanfranchi fu tra le pedine pi\u00f9 importanti che condussero il alla finale di campionato nel 1953-54 che si tenne a Tolosa contro il , e che fu vinto proprio grazie a una sua meta a 20 minuti dalla fine dell'incontro.\nNel 1987, Grenoble vinse la Coppa di Francia di rugby XV contro l'Agen sul punteggio di 26-7. Fu il secondo trofeo importante per il club.\nL'arrivo di coach Jacques Fouroux per la stagione 1992-1993, con Michel Ringeval in veste di allenatore associato, segna l'inizio di una nuova era: il cosiddetto Mammut Grenoble.\nNel 1993, Grenoble perse la finale del campionato contro il Castres Olympique con un punteggio di 14-11.\nDopo l'annullamento di una meta effettuata da Olivier Brouzet, la marcatura decisiva per il Castres venne segnata da Gary Whetton, quando in realt\u00e0 il giocatore del Grenoble Hueber aveva toccato la palla verso il basso prima della suddetta meta. Questo errore diede il titolo a Castres.\nL'arbitro, Daniel Salles, ammise il suo errore 13 anni dopo.\nGrenoble ha giocato tre finali: 1918, 1954 (vinto) e il 1993.\nCollegamenti esterni.\n "}
{"id": "2614783", "revid": "1776051", "url": "https://it.wikipedia.org/wiki?curid=2614783", "title": "Tomar-Re", "text": "Tomar-Re \u00e8 un personaggio immaginario della DC Comics, ed un membro del Corpo delle Lanterne Verdi. Debutt\u00f2 in \"Green Lantern\" n. 6 in una storia scritta da John Broome ed illustrata da Gil Kane.\nBiografia del personaggio.\nTomar era uno scienziato del pianeta Xudar prima di unirsi al Corpo delle Lanterne Verdi. \u00c8 un membro di alta considerazione nel Corpo, allenando nuove reclute, come Arisia, e servendo come Guardia d'Onore. Investig\u00f2 su alcuni rapporti di abuso di potere da parte di Sinestro su Korugar. Era un caro amico di Abin Sur, Lanterna Verde del vicino settore 2814. Fu anche la prima Lanterna ad incontrare il rimpiazzo di Sur, Hal Jordan, e i due andarono d'accordo nello stesso modo. Fu nella linea temporale post-Crisi, che la loro amicizia divenne pi\u00f9 profonda dato che la recluta jordan lo incontr\u00f2 dopo essere stato appena reclutato. Jordan fu portato da lui dal suo anello del potere per essere aiutato con le sue difficolt\u00e0 nell'utilizzo corretto dell'anello e Tomar-Re non solo lo guid\u00f2 al quartier generale del Corpo delle Lanterne Verdi per un programma opzionale d'addestramento, ma gli forn\u00ec anche un supporto morale nei suoi momenti pi\u00f9 difficili.\nLa missione pi\u00f9 famosa di Tomar con il Corpo fu quando ebbe a che fare con il pianeta Krypton. Krypton era un pianeta del settore 2813, e stava diventando sempre pi\u00f9 instabile. Era destinato ad esplodere a causa della profonda pressione interna del nucleo del pianeta. Tomar-Re voleva utilizzare un raro composto chiamato stellarium per assorbire parte della pressione tettonica, salvando cos\u00ec i kryptoniani. Prese parte del composto, ed era in viaggio per Krypton quando una luccicanza solare lo accec\u00f2, e lo costrinse a mollare il stellarium. Si riprese presto, ma scopr\u00ec di essere cieco. Raccolse quanto pi\u00f9 stellarium possibile anche senza vista, e procedette verso Krypton. Era vicino all'obiettivo quando la sua vista cominci\u00f2 a mettersi a fuoco. la prima cosa che vide quando riebbe la vista fu l'esplosione di Krypton. I Guardiani ricoverarono Tomar-Re e lo portarono su Oa, dove guar\u00ec e si rimise.\nSuccessivamente divenne un membro anziano onorario del Corpo, ma questa breve carriera non fu senza costi. Il momento pi\u00f9 difficile fu durante la crisi di Nekron quando il dio deceduto utilizz\u00f2 lo spirito del padre deceduto di Tomar per costringere la Lanterna Verde ad arrendersi. Nonostante il tentativo, Tomar mantenne il suo giuramento e distrusse lo spirito di suo padre per continuare la battaglia, con suo sommo dispiacere.\nTomar and\u00f2 in pensione quando l'Anti-Monitor volle conquistare il multiverso. Serviva ancora con il Corpo, incluso John Stewart, che divenne una Lanterna Verde del settore 2814. La guerra contro l'Anti-Monitor sarebbe stata l'ultima battaglia di Tomar-Re, dato che fu ucciso da criminale conosciuto come Goldface. Prima di morire, Tomar-Re selezion\u00f2 John Stewart per divenire il suo rimpiazzo, forzando cos\u00ec l'anello di Stewart ad andare a Jordan, che si era dimesso dal Corpo, e ritorn\u00f2 in azione (\"Green Lantern\" vol. 2 n. 198).\nLa notte pi\u00f9 profonda.\nCome parte dell'evento \"La notte pi\u00f9 profonda\", tutte le Lanterne Verdi cadute nella cripta di Oa furono resuscitate dagli anelli neri del potere in \"Green Lantern Corps\" (vol. 2) n. 39 (ottobre 2009). Tomar-Re fu tra le Lanterne Nere che ora si ponevano contro le Lanterne Verdi su Oa."}
{"id": "2614784", "revid": "287204", "url": "https://it.wikipedia.org/wiki?curid=2614784", "title": "VdB 14", "text": "vdB 14 \u00e8 una piccola nebulosa a riflessione, visibile nella costellazione della Giraffa.\nLa nebulosa si individua nella parte pi\u00f9 meridionale della costellazione e pu\u00f2 essere osservata tramite telescopi amatoriali, grazie alla sua luminosit\u00e0; si tratta di un banco di gas illuminato dalla brillante stella HD 21291, che essendo di magnitudine 4,29 \u00e8 ben visibile anche ad occhio nudo. HD\u00a021291 \u00e8 una supergigante blu variabile Alfa Cygni, che ha anche il nome di variabile CS\u00a0Camelopardalis; assieme alle stelle circostanti costituisce la parte centrale di un'associazione OB nota come Cam\u00a0OB1, posta a una distanza di circa 2600 anni luce dal sistema solare, sul bordo esterno del Braccio di Orione. La nebulosa brilla di una luce blu intensa.\nLa scia della Via Lattea in questo tratto appare fortemente oscurata da grandi banchi di polvere interstellare situati entro poche centinaia di anni luce dal Sole; in queste regioni, come pure nel settore di Cam\u00a0OB1, vi sono attivi dei fenomeni di formazione stellare testimoniati dalla presenza di numerose sorgenti infrarosse e stelle con forti emissioni nell'H\u03b1."}
{"id": "2614785", "revid": "28406", "url": "https://it.wikipedia.org/wiki?curid=2614785", "title": "Davide II Comneno", "text": ""}
{"id": "2614790", "revid": "287204", "url": "https://it.wikipedia.org/wiki?curid=2614790", "title": "Rapa (disambigua)", "text": ""}
{"id": "2614795", "revid": "38120", "url": "https://it.wikipedia.org/wiki?curid=2614795", "title": "Cardia (personaggio)", "text": ""}
{"id": "2614796", "revid": "112637584", "url": "https://it.wikipedia.org/wiki?curid=2614796", "title": "Wilfredo Loyola", "text": "Palmar\u00e8s.\nIn carriera ha conseguito i seguenti risultati:"}
{"id": "2614797", "revid": "1305772", "url": "https://it.wikipedia.org/wiki?curid=2614797", "title": "Prisoner of Love", "text": "Prisoner of Love (\"prigioniero d'amore\" in lingua inglese) pu\u00f2 riferirsi a:"}
{"id": "2614798", "revid": "599013", "url": "https://it.wikipedia.org/wiki?curid=2614798", "title": "Nielsen (azienda)", "text": "The Nielsen Company (fino al 2007 Verenigde Nederlandse Uitgeversbedrijven) \u00e8 una multinazionale con sede principale negli Stati Uniti che si occupa di ricerche di mercato, nata nel 1964 dalla fusione di due case editrici olandesi, la De Spaarnestad e la Cebema.\nStoria.\nIn origine il suo nome era \"Verenigde Nederlandse Uitgeversbedrijven\", che significa \"Case editrici olandesi riunite\". Il suo nome fu accorciato in \"VNU\" nel 1999.\nNei primi di gennaio 2007, riconoscendo la notoriet\u00e0 del nome della sua controllata pi\u00f9 celebre, AC Nielsen, \u00e8 diventata The Nielsen Company.\nIn Italia \u00e8 presente con la sua controllata AGB Nielsen, il cui presidente \u00e8 Alberto Del Sasso e l'amministratore delegato \u00e8 Laurent Zeller.\nAttivit\u00e0.\nLe Aree Nielsen sono porzioni geografiche commercialmente omogenee in cui la Nielsen suddivide il territorio di un Paese per effettuare rilevazioni e quote e stime di mercato, copertura, prezzi e una serie di analisi a favore delle attivit\u00e0 di marketing e la distribuzione commerciale di beni e servizi.\nL'Italia viene divisa in quattro aree Nielsen: "}
{"id": "2614800", "revid": "1305772", "url": "https://it.wikipedia.org/wiki?curid=2614800", "title": "Ray Price", "text": "Esistono pi\u00f9 persone di nome Ray Price:"}
{"id": "2614801", "revid": "1305772", "url": "https://it.wikipedia.org/wiki?curid=2614801", "title": "One Shot", "text": "One Shot (\"un (solo) colpo\" in lingua inglese) pu\u00f2 riferirsi a:"}
{"id": "2614802", "revid": "1305772", "url": "https://it.wikipedia.org/wiki?curid=2614802", "title": "Slow Burn", "text": ""}
{"id": "2614803", "revid": "107149205", "url": "https://it.wikipedia.org/wiki?curid=2614803", "title": "Heather Graham Pozzessere", "text": "\u00c8 autrice principalmente di romanzi rosa. Parte della sua produzione letteraria \u00e8 stata pubblicata sotto il nome di Heather Graham (il suo nome da nubile) o sotto lo pseudonimo Shannon Drake.\nAlcuni suoi romanzi sono stati pubblicati in italiano nelle collane \"I nuovi bestsellers\" e \"I nuovi bestsellers Special\":"}
{"id": "2614804", "revid": "101286350", "url": "https://it.wikipedia.org/wiki?curid=2614804", "title": "Youssef Hocine", "text": ""}
{"id": "2614805", "revid": "834", "url": "https://it.wikipedia.org/wiki?curid=2614805", "title": "Heather Graham (scrittrice)", "text": ""}
{"id": "2614806", "revid": "834", "url": "https://it.wikipedia.org/wiki?curid=2614806", "title": "Shannon Drake", "text": ""}
{"id": "2614809", "revid": "92723", "url": "https://it.wikipedia.org/wiki?curid=2614809", "title": "Nikolaj Mateev", "text": ""}
{"id": "2614810", "revid": "84604", "url": "https://it.wikipedia.org/wiki?curid=2614810", "title": "In stasi perpetua", "text": "In stasi perpetua \u00e8 il quarto album del gruppo musicale rock italiano The Bastard Sons of Dioniso, prodotto da Gaudi e pubblicato nel 2009 da Sony Music.\nIl disco.\nL'album, definito dalla band come \"il riassunto di sei anni di rock alpestre con retrogusto di cantina\", contiene un arrangiamento di \"Io non compro pi\u00f9 speranza\", celebre frottola del compositore rinascimentale Marchetto Cara.\nIl primo singolo estratto dall'album \u00e8 \"Mi par che per adesso\", il secondo \u00e8 \"Senza colore\".\nIn realt\u00e0 il brano \"Ease My Pain\" dura 3:05. In questa traccia, esattamente al minuto 5:45, si sentono delle voci di alcune persone che giocano alla Morra. Questo audio viene usato come ghost track."}
{"id": "2614811", "revid": "116038266", "url": "https://it.wikipedia.org/wiki?curid=2614811", "title": "Rigi Bahnen", "text": "La Rigi Bahnen (RB) \u00e8 una societ\u00e0 per azioni svizzera che gestisce le due linee ferroviarie a cremagliera Arth-Rigi e Vitznau-Rigi, e la funivia Weggis-Rigi.\nStoria.\nLa seconda met\u00e0 del XIX secolo port\u00f2 allo sviluppo di numerose ferrovie turistiche in Svizzera; il desiderio di rendere accessibile anche la panoramica vetta del monte Rigi, a s.l.m., port\u00f2 Niklaus Riggenbach a sviluppare il progetto della sua prima ferrovia a cremagliera della confederazione ideando il sistema che da lui prende nome. Il monte Rigi era da tempo meta di amanti della natura attratti dalla specificit\u00e0 del panorama visibile dalla sua cima, spartiacque naturale tra il Lago di Lucerna e il Lago di Zugo.\nNel 1871 venne aperta la prima delle 2 linee che raggiungono la vetta del Rigi, quella originante da Vitznau. La seconda, la Arth-Rigi, venne completata fra il 1873 e il 1874.\nTuttavia la prima delle due, inaugurata il 23 maggio 1871 dovette arrestarsi poco prima, a Staffelh\u00f6he, al confine cantonale di Lucerna perch\u00e9 priva delle autorizzazioni del Cantone di Svitto. Questa giunse contemporaneamente a quella accordata alla linea proveniente da Arth-Goldau gestita da un'altra societ\u00e0 che tuttavia dopo aver ostacolato la rivale costru\u00ec a sue spese l'ultimo tratto cos\u00ec all'inaugurazione, il 27 giugno 1873, ambedue le linee entrarono in funzione, affiancate verso la cima, fino alla stazione di Rigi Kulm. La trazione fu a vapore e data la pendenza fino al 250 per mille le locomotive furono a cremagliera. Ambedue le linee vennero elettrificate a corrente continua a : nel 1907 la Arth-Goldau - Rigi e nel 1937 la Vitznau - Rigi. L'apertura della Ferrovia del Gottardo arrec\u00f2 vantaggi concreti alla linea attestata ad Arth-Goldau, mentre quella attestata a Vitznau trae ancor oggi vantaggi dalla coincidenza con i battelli del Lago di Lucerna.\nLe cremagliere svizzere di Vitznau - Rigi e Arth - Rigi e la funicolare genovese Zecca - Righi, sono unite idealmente dall\u2019intuizione turistica e trasportistica dell\u2019imprenditore svizzero F.J. Bucher. Bucher si ispira, infatti, alle cremagliere svizzere del monte Rigi per ideare la funicolare del Righi (1897) che assume il nome \u201cRighi\u201d proprio dal monte Rigi svizzero (Rigi in tedesco si pronuncia Righi). [Fonte: AMT - Genova - https://www.amt.genova.it/amt/amt-genova-e-rigi-bahnen-gemellaggio-per-i-120-anni-della-funicolare-del-righi/](vedi anche: Funicolare Zecca-Righi)\nCaratteristiche.\nSi tratta di due ferrovie a cremagliera le cui linee sono indipendenti: quella che ha origine da Vitznau, su Lago di Lucerna giunge alla cima del monte Rigi con i suoi trenini di colore rosso percorrendo con rampe del 250 per mille il versante nord-occidentale della montagna; l'altra, con trenini di colore azzurro ha origine dalla stazione di Arth-Goldau delle FFS e arriva sulla cima del Rigi percorrendo il versante opposto della montagna e affiancandosi alla prima nell'ultimo tratto, da Staffel fino alla stazione terminale di Rigi Kulm.\nAmbedue le ferrovie sono oggi elettrificate in corrente continua a 1500 volt e utilizzano la cremagliera \"tipo Riggenbach\".\nLunghezza: 6.850 m\nPendenza massima: 250 per mille\nDislivello superato: 1317 m (dai 435m s.l.m ai 1752m della vetta del Rigi)\nLunghezza: 8.550 m\nPendenza massima: 200 per mille\nDislivello superato: 1233 m (dai 519m s.l.m di Arth-Goldau alla vetta)"}
{"id": "2614812", "revid": "1543377", "url": "https://it.wikipedia.org/wiki?curid=2614812", "title": "Sonneratia alba", "text": "Sonneratia alba \u00e8 una pianta appartenente alla famiglia delle Lythraceae, diffusa nelle foreste di mangrovie dell'oceano Indiano e del Pacifico centro-occidentale."}
{"id": "2614813", "revid": "729019", "url": "https://it.wikipedia.org/wiki?curid=2614813", "title": "B&amp;G", "text": "La B&amp;G Entertainment \u00e8 stata una casa discografica indipendente con sede a Lugano, Svizzera, e operante sul mercato musicale italiano.\nFondata alla fine del 2001 da Behgjet Pacolli e Gianni Belleno (entrambi ex mariti di Anna Oxa), si proponeva di essere un'etichetta a misura di artista, che lasciasse libert\u00e0 ai cantanti e finanziasse il loro successo attraverso \"investimenti senza limiti di budget\" e distribuzioni su licenza sui mercati europei.\nLa prima cantante ad essere messa sotto contratto dalla B&amp;G fu Spagna, all'epoca in chiusura di contratto con la Sony Music, che fu presentata dalla neonata casa discografica come propria artista di punta e per la quale fu progettato un ambizioso piano di rilancio per l'anno 2002.\nSeguirono Loredana Bert\u00e8 e Mariella Nava, anch'esse uscenti dalla Sony Music.\nAl Festival di Sanremo 2002 la B&amp;G si present\u00f2 con ben 3 artisti: Loredana Bert\u00e8 e Mariella Nava tra i big e i Botero tra le nuove proposte, un numero che la poneva, come fecero notare all'epoca i portavoce della societ\u00e0, allo stesso livello delle grandi major.\nLa distribuzione degli album e dei singoli fu affidata inizialmente alla Self quindi, a partire dal 2003 e in seguito anche a problemi di distribuzione lacunosa causati dalla precedente azienda, alla Universal.\nIl riscontro solo tiepido ottenuto dai due album di Spagna incisi per l'etichetta e le controversie sorte con Loredana Bert\u00e8 furono tra le cause che portarono la B&amp;G a chiudere i battenti alla fine del 2004, dopo appena tre anni di attivit\u00e0."}
{"id": "2614815", "revid": "1305772", "url": "https://it.wikipedia.org/wiki?curid=2614815", "title": "I've Been Waiting for You", "text": ""}
{"id": "2614817", "revid": "287204", "url": "https://it.wikipedia.org/wiki?curid=2614817", "title": "Sparta Stadion Het Kasteel", "text": "Lo Sparta Stadion Het Kasteel \u00e8 uno stadio olandese in cui gioca il club di calcio dello Sparta Rotterdam. Si trova a Rotterdam, nel quartiere di Spangen.\nLa prima costruzione dello stadio avvenne nel 1916, progettato dagli architetti JH de Roos e W.F. Overeijnder. Nel corso degli anni, gli stand del \"Stadium Spangen\" furono ristrutturati, ma il restauro pi\u00f9 consistente avvenne nel 1998-99 quando lo stadio fu completamente ricostruito secondo il progetto degli architetti Zwarts &amp; Jansma e prese l'attuale nome di Sparta Stadion \"Het Kasteel.\" Rispetto al design originale, solo l'edificio con due torri, il complesso che fin dalla sua costruzione \u00e8 popolarmente noto come \"Het Kasteel (Il\" \"Castello)\", venne mantenuto. Oggi \"il Castello\", tuttavia, \u00e8 situato sul lato lungo del campo mentre in origine si trovava su quello corto, inoltre non \u00e8 pi\u00f9 utilizzato come ingresso principale. Il nuovo stadio venne inaugurato con una festa di fuochi d'artificio e di laser e in seguito con una partita amichevole contro il Glasgow Rangers, conclusasi col risultato di 0-0.\nNel novembre del 2004 \"il Castello\" fu acquistato dall'uomo d'affari Hans van Heelsbergen, direttore della filiera tessile Hans Textiles nonch\u00e9 presidente dello Sparta Rotterdam. Van Heelsbergen apr\u00ec nell'edificio un museo dedicato allo Sparta. Nello stadio fu aperto inoltre un supermercato e un fast food. Fu anche ristrutturato lo Sparta Point, che era dall'altra parte dello stadio ed \u00e8 stato aumentato di circa 5 volte rispetto al FANSHOP vecchio. Il FANSHOP ora ha 2 piani e vende una vasta gamma di prodotti dello Sparta.\nIl 28 luglio 2008 lo Sparta ha previsto un'ulteriore espansione dello stadio (stimato in 16 milioni di euro) che attualmente non \u00e8 economicamente possibile e prevede l'aumento della capienza dello stadio fino a 20.000 posti entro 5 o 6 anni."}
{"id": "2614819", "revid": "599013", "url": "https://it.wikipedia.org/wiki?curid=2614819", "title": "Georgeta Beca", "text": ""}
{"id": "2614820", "revid": "767487", "url": "https://it.wikipedia.org/wiki?curid=2614820", "title": "Messalina, Messalina!", "text": "Messalina, Messalina! \u00e8 un film italiano del 1977 diretto da Bruno Corbucci.\nTrama.\nMessalina, moglie infedele dell'Imperatore Claudio (successore di Caligola) ha numerose avventure. I ripetuti tradimenti perpetrati all'insaputa di Claudio, restano impuniti. Tuttavia, alla fine tutto finisce in un comico bagno di sangue quando l'Imperatore rincasato prima del previsto scopre un'orgia che si sta svolgendo nel suo palazzo. Claudio e i suoi soldati trucidano Messalina e tutti i partecipanti all'orgia.\nProduzione.\nNonostante il titolo che utilizz\u00f2 sul mercato internazionale, \"Caligula II: Messalina, Messalina\", il film non \u00e8 un sequel del film \"Io, Caligola\" di Tinto Brass. Durante la post-produzione di \"Io, Caligola\", il co-produttore Franco Rossellini volle riutilizzare le costose scenografie e i costumi utilizzati nel film di Brass, temendo che il film non sarebbe mai uscito nelle sale causa censura. Quindi in \"Messalina, Messalina!\", scenografie e costumi, come indicato nei titoli di testa, sono gli stessi del film di Brass, disegnati da Danilo Donati e utilizzati senza il permesso di quest'ultimo..\nDistribuzione.\nIl film \u00e8 stato distribuito nei cinema italiani il 25 agosto 1977. \u00c8 stato distribuito per la prima in dvd a luglio 2021 dalla Mustang Entertainment in versione integrale senza censure anche se purtroppo il master non ha sub\u00ecto alcun intervento di restauro"}
{"id": "2614821", "revid": "1605", "url": "https://it.wikipedia.org/wiki?curid=2614821", "title": "Rozalia Husti", "text": ""}
{"id": "2614823", "revid": "61051", "url": "https://it.wikipedia.org/wiki?curid=2614823", "title": "Mora moro", "text": "Il moro (Mora moro) conosciuto anche come mora, \u00e8 un pesce abissale della famiglia Moridae dell'ordine Gadiformes. Si tratta dell'unica specie appartenente al genere Mora.\nDistribuzione e habitat.\nSi trova nell'Oceano Atlantico nordorientale e nel mar Mediterraneo occidentale, oltre che nelle regioni temperate degli oceani Indiano e Pacifico. Nei mari italiani \u00e8 presente nel mar Ligure, nel mar Tirreno e nel mar Jonio mentre non esiste nel mar Adriatico.\nVive su fondi fangosi ad alte profondit\u00e0, almeno fino a 1400 metri (si conoscono catture fino a 2500 metri).\nDescrizione.\nQuesto pesce, come aspetto generale non troppo dissimile da altri gadiformi mediterranei come la musdea, si riconosce subito per i grandissimi occhi. Il corpo \u00e8 fusiforme nella porzione anteriore e diventa sempre pi\u00f9 stretto e schiacciato fino al sottile peduncolo caudale. Sulla mandibola \u00e8 presente un breve barbiglio. Le pinne dorsali sono due, di cui la prima triangolare ed un po' pi\u00f9 alta della seconda, che \u00e8 lunga. La pinna caudale ha un'intaccatura centrale. Le pinne anali sono due, la prima un po' pi\u00f9 lunga della seconda. Pinne ventrali piccole, con un raggio allungato. Le squame, abbastanza piccole, cadono con facilit\u00e0. Non \u00e8 presente alcun fotoforo ventrale.\nIl colore dell'animale vivo \u00e8 brunastro con riflessi argentati, con il ventre pi\u00f9 scuro del dorso e con l'interno della bocca e l'opercolo branchiale di colore azzurro, cos\u00ec come le pinne anali, dorsali e pettorali. Dopo morto diventa bruno uniforme ma mantiene il colore blu della bocca. L'occhio \u00e8 color argento.\nArriva a 50\u00a0cm e oltre di lunghezza totale.\nRiproduzione.\nLe uova, pelagiche, vengono deposte d'inverno.\nAlimentazione.\n\u00c8 carnivoro e molto vorace. Si ciba di invertebrati e piccoli pesci.\nPesca.\nSi cattura abbastanza spesso con le reti a strascico che agiscono su alti fondali ed anche con i palamiti destinati alla pesca dei naselli e dei pesci sciabola. Non ha un grande valore commerciale; le carni sono discrete, simili a quelle del nasello."}
{"id": "2614826", "revid": "28406", "url": "https://it.wikipedia.org/wiki?curid=2614826", "title": "Amastri", "text": ""}
{"id": "2614832", "revid": "281901", "url": "https://it.wikipedia.org/wiki?curid=2614832", "title": "Mora mora", "text": ""}
{"id": "2614835", "revid": "2091899", "url": "https://it.wikipedia.org/wiki?curid=2614835", "title": "Monte Carlo Open 1982", "text": "Il Monte Carlo Open 1982 \u00e8 stato un torneo di tennis giocato sulla terra rossa. \n\u00c8 stata la 76\u00aa edizione del Monte Carlo Open, che fa parte del Volvo Grand Prix 1982.\nSi \u00e8 giocato al Monte Carlo Country Club di Roquebrune-Cap-Martin in Francia vicino a Monte Carlo,\ndal 5 all'11 aprile 1982.\nCampioni.\nSingolare.\n Guillermo Vilas ha battuto in finale Ivan Lendl 6\u20131, 7\u20136, 6\u20133\nDoppio.\n Peter McNamara / Paul McNamee hanno battuto in finale Mark Edmondson / Sherwood Stewart 6-7, 7-6, 6-3"}
{"id": "2614837", "revid": "254059", "url": "https://it.wikipedia.org/wiki?curid=2614837", "title": "Bioggio", "text": "Bioggio () \u00e8 un comune svizzero di 2\u00a0648 abitanti del Canton Ticino, nel distretto di Lugano. Nel 1925 ha inglobato la localit\u00e0 di Mulini di Bioggio, fino ad allora frazione di Biogno, nel 2004 i comuni soppressi di Bosco Luganese e Cimo e nel 2008 quello di Iseo.\nGeografia fisica.\nBioggio \u00e8 situato nel Malcantone, .\nBioggio si trova a 314\u00a0m\u00a0s.l.m., tuttavia il territorio \u00e8 montuoso a ovest e degrada verso est nella pianeggiante valle del Vedeggio per cui si va dai 685\u00a0m\u00a0s.l.m. di Iseo Iseo ai 280\u00a0m\u00a0s.l.m. della zona dei Mulini di Bioggio. L'area complessiva \u00e8 di 6,49\u00a0km\u00b2 di cui il 38,4% coperto da foreste (), il 18,5% da superficie agricola (), il 21,6% da edifici, il 7,9% da strade e il 3,6% da corsi d'acqua e terreno improduttivo. .\nL'attuale territorio comunale \u00e8 attraversato a est dal Vedeggio .\nOrigini del nome.\nIl paese viene riportato nei documenti pi\u00f9 antichi con diverse indicazioni: , \"Biegio\" (1335), , ma l'etimologia \u00e8 incerta; forse risale alla forma dialettale \"Bi\u00f6cc\" che indica un'area ricca di alvei e corsi d'acqua.\nInvece \u00e8 chiara l'origine romana del nome del torrente Riana (dal latino \"rivus\" + \"ana\", \"torrente impetuoso\") e quella longobarda della frazione di Gaggio (da \"gahage\", \"terreno recintato e protetto\").\nStoria.\nPreistoria.\nLe testimonianze della presenza umana a Bioggio sono antichissime. Nella zona dei Mulini di Bioggio \u00e8 stato ritrovato nel gennaio 1991 un frammento di un tronco lungo 116\u00a0cm che fa pensare fosse il sostegno di una costruzione palafitticola. Il reperto testimonia che in epoca neolitica la piana dove oggi sorge l'aeroporto di Lugano-Agno vi fossero degli insediamenti umani.\nEt\u00e0 antica.\nBioggio, soprattutto nella parte del suo nucleo storico, risale almeno all'epoca romana e lo testimoniano gli scavi intorno all'attuale chiesa parrocchiale di San Maurizio, avvenuti a partire dal 1962.\nGli scavi hanno documentato la presenza romana almeno dal I secolo d.C., ma altri reperti ritrovati nell'area del tempietto romano e conservati nel municipio di Bioggio lasciano supporre che ci fosse gi\u00e0 qualche insediamento celtico che fosse entrato in contatto con gli Etruschi; una stele con figure antropomorfe ritrovata qui risale almeno al V secolo a.C. . Oltre al tempio \u00e8 stata riportata alla luce una villa rurale romana risalente al III secolo d.C., corredata di templi e di un impianto termale.\nBioggio era attraversata dall'antica via Regina che conduceva da Ponte Tresa a Magadino e costituiva uno degli assi principali di comunicazione attraverso le Alpi.\nEt\u00e0 medievale.\nLa presenza cristiana \u00e8 documentata fin dai primi secoli. La chiesa di San Maurizio \u00e8 menzionata per la prima volta il 14 settembre 1261, ma gli scavi del 1997-1998 hanno riportato alla luce una chiesa risalente al V-VI secolo insieme ad altri reperti nella stessa area archeologica di San Maurizio di Bioggio. Nel 1992 \u00e8 stato ritrovato un edificio di culto in legno risalente al VII-VIII secolo durante i restauri dell'oratorio di Sant'Ilario.\nLe prime documentazioni scritte riguardante Bioggio risalgono all'ottobre 1146 e al 7 aprile 1194, quando Soriano di Cademario vendette a Guglielmo di Bioggio la sua parte delle propriet\u00e0 comunali dei terreni coltivati detti \u00abPortamozio e della case\u00bb per 10 denari di moneta nuova. Bioggio doveva anche avere un piccolo porto, in quanto in un atto del 1431 si menzionano terreni situati in una localit\u00e0 \u00ab\"ad barcham\"\u00bb e in seguito \u00ab\"ad portum in loco de Biogio, Vallis Lugani\"\u00bb.\nEt\u00e0 moderna.\nIl comune dovette far parte della pieve civile ed ecclesiastica di Agno fin dal Medioevo e costituiva un'unica comunit\u00e0 con Bosco Luganese e con Cademario. Quindi doveva godere di una certa autonomia fin dal XIV secolo con una libera associazione di persone (la vicinia) con una gestione del principio democratico basato su un'assemblea, con un diritto pubblico fatto di statuti, con una rappresentanza per fuochi e diritti e doveri uguali per tutti coloro che fossero proprietari fondiari. La vicinia (assemblea dei vicini), quindi, doveva regolare tutta la vita di Bioggio, gestiva il patrimonio comune, le controversie, le costruzioni pubbliche e sacre, il fisco e la nomina del cappellano e infine inviava un proprio rappresentante (chiamato console o sindaco) al consiglio della pieve per gli affari regionali. Tutto ci\u00f2 fino al 1798.\nI legami con Como dovevano, comunque, essere forti perch\u00e9 qui avevano diversi possedimenti sia la mensa vescovile di Como che il monastero di Sant'Abbondio. Poi questi possedimenti passarono ai religiosi umiliati del monastero di Santa Maria di Torello presso Carona e infine ai padri Somaschi del convento di Sant'Antonio di Lugano, fino alla secolarizzazione avvenuta nel 1864.\nEt\u00e0 contemporanea.\nNel 1824 riprese l'attivit\u00e0 del patriziato, erede dell'antico comune viciniale, mentre nel 1835 la viceparrocchia divenne parrocchia a tutti gli effetti e si stacc\u00f2 dalla collegiata e dal capitolo di Agno. Nel 1980 venne demolita la Casa Staffieri, costruzione rinascimentale con coppie d'arcate al centro della facciata con un ultimo piano aggiunto nel 1883; il secondo piano aveva una sala con volta a botte e cassettoni di stucco mentre nella lunetta vi era un bassorilievo raffigurante le \"Tre grazie\", opera del tardo Cinquecento. Gli stucchi di tutta la casa erano opera di tre stuccatori membri della famiglia Staffieri: Giovanni Battista (1749-1808), Gerolamo (1785-1837) e Giovanni Battista (1863-1904). La casa sorgeva sulla strada cantonale; parte degli stucchi sono conservati nella Casa Staffieri di Muzzano.\nL'attuale comune \u00e8 nato dall'aggregazione dell'antico comune di Bioggio, che nel 1925 aveva gi\u00e0 inglobato la frazione di Mulini di Bioggio () con lo smembramento del vecchio comune di Biogno, con Bosco Luganese e Cimo 2004 e poi con Iseo 2008. Queste aggregazioni hanno portato la popolazione di Bioggio dai 1\u00a0504 abitanti del 2000 ai 2\u00a0415 del 2009.\nSimboli.\nLo stemma del comune di Bioggio fino al 2004, con i tre gigli, ricordava la famiglia Avogadri. Il vero stemma della famiglia aveva tre pesci e quattro gigli, per cui quello di Bioggio ne \u00e8 solo ispirato.\nLo stemma della famiglia \u00e8 visibile sulla Casa degli Avogadri nel centro storico di Bioggio, . Sulla faccia principale della casa si conserva un affresco, assai sbiadito, raffigurante Sant'Antonio di Padova. La cornice a stucco che lo racchiude, eseguita insieme al dipinto da Stefano Avogadri (), reca sulla parte inferiore un'iscrizione : \u00ab\"Stefanus Avogadri Hoc opus Fecit Die II I Martii MDCLXXIII\"\u00bb.\nCon la fusione si decise di unire gli elementi degli stemmi dei comuni antecedenti l'aggregazione del 2004. Il nuovo stemma \u00e8 bipartito con sfondo rosso a sinistra e blu a destra, cos\u00ec come lo stemma del Canton Ticino. La parte inferiore \u00e8 attraversata da una fascia ondulata di colore argento che rappresenta il fiume Vedeggio. Tre elementi poi compongono la parte centrale: un giglio bianco argento fasciato di giallo oro (antico simbolo di Bioggio ma anche di Cimo); una spada in giallo oro nel campo rosso, posizionata in verticale (presente nel vecchio stemma di Cimo); un albero a nove foglie in giallo oro nel campo blu (come nel vecchio stemma di Bosco Luganese).\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nLingue e dialetti.\nLa lingua pi\u00f9 diffusa \u00e8 l'italiano, parlato nell 2000 da 1\u00a0810 abitanti, seguito dal tedesco (209), dal francese (34) e da lingue slave (21),\nGeografia antropica.\n. A valle nel territorio pianeggiante sulla riva destra del Vedeggio si \u00e8 sviluppata la zona industriale.\nInfrastrutture e trasporti.\nIl comune \u00e8 servito dalle stazioni di Bioggio e di Bioggio Molinazzo della ferrovia Lugano-Ponte Tresa e da quella di Lugano Vedeggio della ferrovia del Gottardo.\nAd Agno (e in parte nel comune di Bioggio) ha sede l'aeroporto di Lugano-Agno.\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune. ."}
{"id": "2614838", "revid": "986213", "url": "https://it.wikipedia.org/wiki?curid=2614838", "title": "Jos\u00e9 Ribeiro da Fonseca", "text": "Biografia.\nJos\u00e9 Maria Ribeiro de Fonseca entr\u00f2 nell'Ordine francescano dei ciabattari l'8 dicembre 1712 nel Convento di Santa Maria in Ara Coeli a Roma.\nNel 1740 fond\u00f2 la grande biblioteca del convento di Ara Coeli e sotto la sua direzione vennero pubblicati, tra il 1731 e il 1741, gli \"Annales Minorum\" dello storico francescano Luca Wadding in diciassette volumi.\nFonseca rifiut\u00f2 pi\u00f9 volte la dignit\u00e0 episcopale, che accett\u00f2 solo nel 1741. Venne infatti nominato vescovo di Porto da Giovanni V del Portogallo. Papa Benedetto XIV riconobbe il vescovo di nomina regia, interrompendo in tal modo il periodo di sede vacante che caratterizz\u00f2 la diocesi tra il 1716 e il 1741.\nGenealogia episcopale.\nLa genealogia episcopale \u00e8:"}
{"id": "2614840", "revid": "373458", "url": "https://it.wikipedia.org/wiki?curid=2614840", "title": "Het Kasteel", "text": ""}
{"id": "2614841", "revid": "308843", "url": "https://it.wikipedia.org/wiki?curid=2614841", "title": "Jos\u00e9 Maria Ribeiro da Fonseca de \u00c9vora", "text": ""}
{"id": "2614850", "revid": "767487", "url": "https://it.wikipedia.org/wiki?curid=2614850", "title": "Frankenstein all'italiana", "text": "Frankenstein all'italiana, conosciuto anche con il titolo Prendimi, straziami, che brucio di passion!, \u00e8 un film commedia italiano del 1975, diretto da Armando Crispino al suo ultimo lavoro per il cinema.\nTrama.\nIl dottor Frankenstein fa arrivare Janet nel suo castello per sposarsi, ma la cerimonia nuziale \u00e8 interrotta dall'arrivo del mostro creato da lui che si riduce in tanti pezzi.\nFrankenstein lo riassembla ma il mostro ha prorompenti tendenze erotiche nei confronti di Janet e poi di Alice.\nIgor sistemer\u00e0 le cose, anche lui traendone beneficio dalle ragazze.\nDistribuzione.\nIl film \u00e8 stato distribuito nelle sale italiane a partire dal 22 novembre 1975. \u00c8 stato inoltre distribuito in Germania Ovest con il titolo \"Casanova Frankenstein\", dal 23 luglio 1976, e in Francia come \"Plus moche que Frankenstein tu meurs\". Il film inoltre \u00e8 noto con il titolo internazionale di \"Frankenstein: Italian Style\"."}
{"id": "2614866", "revid": "125515236", "url": "https://it.wikipedia.org/wiki?curid=2614866", "title": "Armando Crispino", "text": "Regista attivo tra la seconda met\u00e0 degli anni '60 e gli anni '70, si \u00e8 cimentato in diversi generi (la commedia in costume, il western, il film bellico, la commedia-mel\u00f2, il giallo, il dramma storico, la parodia comica) contaminandoli tra loro e segnalandosi per la direzione creativa degli attori (come Gianni Morandi in \"Faccia da schiaffi\"). La sua pellicola pi\u00f9 nota \u00e8 probabilmente \"L'etrusco uccide ancora\" che, insieme a \"Macchie solari\", costituisce un dittico giallo-horror di indubbia originalit\u00e0 nel panorama del cinema giallo/horror italiano.\nBiografia.\n\u00c8 il secondo di quattro figli. Durante la Seconda Guerra Mondiale si laurea in legge a Torino, ma s'interessa di cinema sin dall'adolescenza. Alla fine della Guerra, dopo aver lavorato qualche mese in uno studio notarile, dal 1947 inizia l'attivit\u00e0 di critico cinematografico per la terza pagina dell'edizione torinese de L'Unit\u00e0, e dal 1948 prende il posto di Raf Vallone come caporedattore e titolare della rubrica \"La settimana cinematografica\" (firmandosi \"Crisar\"). Fu tra i fondatori del \"Cineclub\" di Torino e nel 1949/50 divenne segretario nazionale della Federazione Italiana dei Circoli del Cinema.\nAmico di Italo Calvino e di Raf Vallone, nel 1951 si trasferisce a Roma e negli anni sessanta passa dietro la macchina da presa dopo un lungo periodo come assistente alla regia, aiuto regista e documentarista (realizzando documentari industriali, tra gli altri, per la FIAT e per la OM di Brescia). Si lega in particolare ad Antonio Pietrangeli, del quale diventa assistente alla regia e sceneggiatore tra il 1955 e il 1961. \nNel 1962 gira il suo primo film di finzione insieme a Luciano Lucignani, \"L'avaro\", uno dei quattro episodi de L'amore difficile, ma non viene accreditato. Nel 1963 sposa l'attrice e doppiatrice Franca Lumachi con la quale avr\u00e0 poi due figli, il regista e scrittore Francesco Crispino e l'attrice e doppiatrice Gilberta Crispino. Nel 1965 scrive il soggetto di \"Una bella grinta\", film diretto poi da Giuliano Montaldo che segna l'inizio del lungo sodalizio con Lucio Battistrada, insieme al quale firmer\u00e0 tutte le sceneggiature dei suoi film successivi. Ancora a quattro mani con Luciano Lucignani e nuovamente con l'interpretazione di Vittorio Gassman, nel 1966 firma il suo primo lungometraggio Le piacevoli notti, mentre l'anno successivo gira in Spagna John il bastardo, trasposizione in chiave Western del Don Giovanni. L'anno successivo firma Commandos, Euro War ambientato in Africa nel 1942 e apprezzato da Quentin Tarantino al punto da citarne una sequenza in Inglorious bastaerds. La buona riuscita commerciale di questo e del successivo Faccia da schiaffi, gli permettono di passare al suo genere preferito, il giallo-thriller, che inaugura nel 1972 con \"L'etrusco uccide ancora\". Dopo il nunsploitation de La badessa di castro, trasposizione dell'omonimo romanzo di Stendhal, torna al genere prediletto con Macchie solari (che negli USA esce con il titolo \"Autopsy\"), film che passa quasi inosservato alla sua uscita ma che con gli anni ha acquisito lo statuto di cult-movie del genere. Il dittico thriller sarebbe dovuto diventare una trilogia con un terzo titolo in fase avanzata di preparazione (dal titolo \"Apparizioni\"), ma il progetto sfum\u00f2. Il suo ultimo film per il cinema rimane dunque Frankenstein all'italiana, dopo il quale realizzer\u00e0 solo film per la tv.\nA pochi anni dalla sua morte il figlio gli ha dedicato un documentario dal titolo \"Linee d'ombra\" (2006)."}
{"id": "2614867", "revid": "27518434", "url": "https://it.wikipedia.org/wiki?curid=2614867", "title": "Mylar", "text": ""}
{"id": "2614868", "revid": "21880", "url": "https://it.wikipedia.org/wiki?curid=2614868", "title": "\u0110erdap", "text": ""}
{"id": "2614870", "revid": "287204", "url": "https://it.wikipedia.org/wiki?curid=2614870", "title": "VdB 15", "text": "vdB 15 \u00e8 una brillante nebulosa a riflessione che si trova a circa 2600 anni luce da noi all'interno della nostra galassia, la Via lattea, visibile nella costellazione della Giraffa.\nSi individua nella parte pi\u00f9 meridionale della costellazione, prossima al confine con Cassiopea e Perseo e pu\u00f2 essere osservata anche tramite un telescopio amatoriale non molto potente, grazie alla sua luminosit\u00e0; si tratta di un grande banco di gas illuminato dalla brillante stella HD 21389, ben visibile anche ad occhio nudo grazie alla sua magnitudine pari a 4,55. HD\u00a021389 \u00e8 una supergigante blu variabile Alfa Cygni, che ha anche il nome di variabile CE\u00a0Camelopardalis; assieme alla vicina supergigante HD 21291 e alle stelle circostanti costituisce la parte centrale di un'associazione OB nota come Cam\u00a0OB1, situata sul bordo esterno del Braccio di Orione a una distanza di circa 2600 anni luce dal sistema solare. A causa dell'intensa radiazione della stella illuminatrice, la nebulosa brilla di una luce blu intensa.\nLa scia della Via Lattea in questo tratto di cielo appare fortemente oscurata da grandi banchi di polvere interstellare situati entro poche centinaia di anni luce dal Sole; in queste regioni, come pure nel settore di Cam\u00a0OB1, vi sono attivi dei fenomeni di formazione stellare testimoniati dalla presenza di numerose sorgenti infrarosse e stelle con forti emissioni nell'H\u03b1."}
{"id": "2614871", "revid": "15756", "url": "https://it.wikipedia.org/wiki?curid=2614871", "title": "Torre Ratti", "text": "Torre Ratti \u00e8 una frazione del comune di Borghetto di Borbera (provincia di Alessandria) con una popolazione di circa 150 abitanti. Vi si trova l'omonimo castello.\nStoria.\nLe prime testimonianze del dominio dei Rati-Opizzoni sono contenute nell'atto del 7 giugno 1386, relativo all'annessione del feudo di Sorli e del suo castello e di alla famiglia Lonati di Pavia, quindi all'infeudazione di Filippo Maria Visconti del 1413.\nLa nobile famiglia dei Rati-Opizzoni si era gi\u00e0 installata in Val Piobbeto qualche secolo prima, ma la legittimit\u00e0 della signoria della famiglia avr\u00e0 sviluppo nel XVI secolo con la costante presenza degli abati nell'abbazia di S. Pietro di Precipiano (1302-1396) e con quella di Azzolino nel 1347.\nRoberto Allegri, elenca in primo luogo i possedimenti della famiglia Rati-Opizzoni: il territorio era diviso in due blocchi, uno dalla parte destra del torrente Borbera, l'altro dalla parte sinistra.\nQuindi appartenevano al feudo: Liveto, Cerreto, Pianezza, Persi, Castello; \u00e8 visibile la torre centrale e quella che fungeva da porta d'accesso per l'antico borgo.\nI Rati, di Montegioco e di Romagnano erano ghibellini e nel 1408 entrarono in tregua fatta tra guelfi e ghibellini del distretto di Tortona.\nIl paese antico era in basso sulla sponda destra del Borbera e si svilupp\u00f2 dopo il 1915 quando il duca Rati lo vendette ad altri che lo spezzettarono; sorsero cos\u00ec molte abitazioni.\nInfrastrutture.\nLa strada che collega Torre a Borghetto (2km) fu costruita nel 1850. In precedenza esisteva una mulattiera.\nPrima della costruzione della strada lungo tutta la bassa Val Borbera, per recarsi in valle si seguiva per quanto era possibile il greto del torrente e, quando non si poteva passare, per scendere a Borghetto si passava sulla Bocchetta del Barillaro e si scendeva a Molo di Borbera. Per andare a Tortona o a Voghera, prima della costruzione della galleria per Garbagna, la strada passava vicino al Castello di Molo."}
{"id": "2614872", "revid": "125809598", "url": "https://it.wikipedia.org/wiki?curid=2614872", "title": "Vincenzo Trimarchi", "text": "Biografia.\nVincenzo Michele Trimarchi nasce a Santa Teresa di Riva, quartiere \"Cantidati\", sesto figlio dell'avvocato \"Francesco Trimarchi\" (1872-1939) e di \"Giovanna Crisafulli Mond\u00eco\" (1882-1966), entrambi appartenenti ad aristocratiche famiglie latifondiste originarie di Savoca. \u00c8 inoltre nipote del politico messinese Michele Crisafulli Mond\u00eco e fratello minore del noto medico Enrico Trimarchi.\nNel 1932, consegue con il massimo dei voti la maturit\u00e0 classica presso il \"Regio Liceo Ginnasio Francesco Maurolico\" di Messina.\nIscrittosi nella facolt\u00e0 di Giurisprudenza dell'Ateneo messinese, si laurea col massimo dei voti, lode e menzione di pubblicazione nel 1936. Suo relatore fu il prof. Salvatore Pugliatti. Fino al 1938 presta servizio militare nella Regia Aeronautica, subito dopo intraprende la carriera universitaria nell'Universit\u00e0 degli Studi di Messina.\nTra il 1938 e il 1955 insegna presso le facolt\u00e0 di Giurisprudenza ed Economia e Commercio, da quest'anno e fino al 1967 \u00e8 preside di quest'ultima facolt\u00e0. \u00c8 titolare delle cattedre di Istituzioni di Diritto privato, Diritto Pubblico e Dottrina dello Stato.\nTra il 1962 e il 1967 \u00e8 consigliere comunale di opposizione a Santa Teresa di Riva.\nNel 1959 viene eletto deputato del PLI nell'Assemblea Regionale Siciliana, divenendo altres\u00ec assessore per l'amministrazione civile e la solidariet\u00e0, manterr\u00e0 tale carica fino al 1963.\nSempre per il PLI, nel 1963, viene eletto senatore.\n\u00c8 stato eletto giudice della Corte costituzionale dal Parlamento in seduta comune il 19 dicembre 1967 al 1\u00ba scrutinio con 664 voti su 948 votanti; dopo essersi dimesso da senatore il 21 dicembre, ha prestato giuramento al Quirinale il 10 gennaio 1968 insieme ai giudici Rocchetti e Capalozza, eletti dal Parlamento insieme a lui, e De Marco eletto dal Consiglio di Stato pochi giorni prima.\n\u00c8 cessato dalla carica il 10 gennaio 1977.\nIl 17 aprile 1990, il presidente della Repubblica Francesco Cossiga gli ha attribuito la qualifica di Professore Emerito e nel 1991 gli viene conferita la laurea Honoris Causa in Economia e Commercio presso l'ateneo messinese.\nNel corso della sua carriera accademica ha pubblicato molteplici opere in materia di diritto civile e delle obbligazioni.\nHa vissuto gli ultimi anni della sua vita tra Messina e Taormina.\n\u00c8 morto a Messina all'et\u00e0 di 92 anni nel febbraio 2007."}
{"id": "2614880", "revid": "156136", "url": "https://it.wikipedia.org/wiki?curid=2614880", "title": "Pianeta oceano", "text": "Con pianeta oceano si indica un ipotetico tipo di pianeti caratterizzati dall'avere la superficie completamente ricoperta da un oceano profondo centinaia di chilometri.\nLa loro esistenza \u00e8 stata suggerita da David J. Stevenson del Caltech, da Alain L\u00e9ger dell'\"Institut d'Astrophysique Spatiale\" dell'Universit\u00e0 di Parigi-Sud e da Marc Kuchner dell'Harvard-Smithsonian Center for Astrophysics nel 2003. A L\u00e9ger \u00e8 attribuita inoltre la paternit\u00e0 del nome.\nDescrizione.\nDurante la formazione di un sistema planetario, la distanza dalla stella centrale \u00e8 uno dei fattori principali che determinano la composizione dei corpi planetari. Nello specifico, quelli che si formano oltre il limite della neve del disco planetario hanno un elevato contenuto di sostanze volatili, tra cui acqua, ammoniaca e metano, pari circa al 50% del peso. Perch\u00e9 una super-Terra possa essere considerata un pianeta oceano dovrebbe avere pi\u00f9 del 10% della sua massa composta da acqua. Numerose simulazioni numeriche della dinamica dei sistemi planetari in formazione hanno mostrato che i pianeti possono lasciare le regioni in cui si sono formati e migrare, allontanandosi o avvicinandosi rispetto alla stella centrale. Esiste, dunque, la possibilit\u00e0 che un pianeta del sistema planetario esterno o una sua luna ghiacciata, oltrepassi il limite della neve giungendo in regioni del sistema in cui l'acqua possa mantenersi allo stato liquido. Quando ci\u00f2 accade, considerando l'alto contenuto di acqua di simili corpi, sul pianeta si forma un vasto oceano che pu\u00f2 raggiungere centinaia di chilometri di profondit\u00e0.\nLe immense pressioni che si registrano nelle regioni pi\u00f9 profonde dell'oceano conducono alla formazione di un mantello di ghiaccio, cristallizzato in forme esotiche (VII, X e XI), tipicamente non presenti sulla Terra. Al di sotto di tale strato sarebbe probabilmente presente un mantello ricco di silicati e un nucleo di ferro, come per l'interno della Terra. Se il pianeta fosse sufficientemente vicino alla stella centrale, potrebbe essere raggiunta la temperatura di ebollizione dell'acqua e quest'ultima potrebbe raggiungere lo stato supercritico, condizione che condurrebbe all'assenza di una superficie ben definita. Viceversa, se la temperatura superficiale fosse inferiore al punto di congelamento dell'acqua, l'oceano sarebbe coperto di ghiaccio Ih, come accade su Europa, una luna di Giove.\nNel Sistema solare non sono presenti pianeti oceano, anche se l'idea alla base della loro possibile esistenza \u00e8 stata suggerita dallo studio dei satelliti medicei di Giove, in particolare di Ganimede. La ricerca si sta quindi concentrando sulla possibilit\u00e0 di una rilevazione di pianeti oceano extrasolari, che dovrebbero essere caratterizzati da una massa simile a quella della Terra e da una minore densit\u00e0. Ci\u00f2, tuttavia, non \u00e8 sufficiente a confermare l'identificazione, dal momento che pianeti circondati da un ampio involucro di gas potrebbero essere scambiati per pianeti oceano.\nCandidati.\nL'acqua \u00e8 molto diffusa nell'universo e i pianeti oceano potrebbero esserlo anch'essi.\nGliese 1214 b, con una massa di e un raggio medio di , \u00e8 il principale candidato ad essere un pianeta oceano. Ulteriori osservazioni sono tuttavia necessarie per confermare tale ipotesi. Si pensa che anche Kepler-22 b, con un raggio medio di , ma la cui massa non \u00e8 ancora ben definita, possa essere un pianeta oceano.\nFantascienza.\nNella letteratura di fantascienza sono stati immaginati alcuni pianeti che potrebbero, ad una prima impressione, essere scambiati per pianeti oceano. Manaan e Kamino della saga fantascientifica di \"Guerre stellari\", come anche la Terra di un tempo futuro, in cui \u00e8 ambientato il film \"Waterworld\" di Kevin Reynolds, sono in realt\u00e0 pianeti terrestri interamente o quasi ricoperti dall'acqua. Infatti, affiorano dall'oceano globale delle piccole isole, seppure di estensione estremamente limitata, che testimoniano l'esistenza di una crosta sommersa, relativamente profonda. Analogamente accade per \"Solaris\", ideato da Stanis\u0142aw Lem nel 1961.\nL'episodio ' della quinta serie di ' \u00e8 parzialmente ambientato su un pianeta composto interamente di acqua, tenuta insieme da un campo di contenimento. Un pianeta del genere, fisicamente impossibile, non \u00e8 classificabile come pianeta oceano.\nNella tetralogia di Dan Simmons \"I Canti di Hyperion\" \u00e8 presente il pianeta Mare Infinitum, integralmente ricoperto d'oceani.\nNel film \"Interstellar\" di Christopher Nolan, il primo dei tre pianeti visitati dagli astronauti \u00e8 completamente ricoperto da un sottile strato d'acqua, mentre la gran parte \u00e8 raccolta in immense onde alte chilometri che percorrono tutto il pianeta, mosse dalle forze mareali di un buco nero nelle vicinanze.\nNel film \"Il quinto elemento\" di Luc Besson (1997) parte dell'azione si svolge sul pianeta oceano Fhloston, luogo di villeggiatura percorso da una immensa nave da crociera.\nNel videogioco Subnautica il giocatore deve sopravvivere in un pianeta oceano in cui \u00e8 naufragato."}
{"id": "2614881", "revid": "124123", "url": "https://it.wikipedia.org/wiki?curid=2614881", "title": "Manuel Pereira (schermidore)", "text": ""}
{"id": "2614883", "revid": "123335702", "url": "https://it.wikipedia.org/wiki?curid=2614883", "title": "Fonte di produzione", "text": "Le fonti di produzione, nel diritto, sono quegli strumenti tecnici predisposti o riconosciuti dall'ordinamento, che servono a dettare quali siano le fonti del diritto che producono le norme giuridiche e tutto il sistema normativo di un determinato ordinamento giuridico. Le principali fonti di produzione in Italia sono: la Costituzione, le fonti comunitarie, le leggi ordinarie, le leggi materiali, le leggi regionali, i regolamenti e le consuetudini.\nDescrizione.\nEsse si differenziano dalle fonti sulla produzione poich\u00e9 queste ultime determinano gli organi e le modalit\u00e0 attraverso le quali produrre le norme.\nA ben vedere, le fonti di produzione derivano a loro volta da un atto o da un fatto che determina il modo in cui devono essere poste.\nNel mondo.\nItalia.\nPer quanto riguarda l'ordinamento italiano esse sono previste da varie norme costituzionali (art.138,70,76,77,87,75,ecc.) e si distinguono rispettivamente in:\nLe fonti sopra citate, sono cd. fonti-atto, vale a dire manifestazioni di volont\u00e0 espresse da un organo dello Stato o da altro ente a ci\u00f2 legittimato dalla Costituzione, che, di regola, sono formulate per iscritto. Nell'ordinamento italiano per\u00f2, previste anche fonti-fatto, cio\u00e8 comportamenti oggettivi o atti di produzione esterni all'ordinamento che possono essere schematicamente sintetizzate in:"}
{"id": "2614886", "revid": "88740", "url": "https://it.wikipedia.org/wiki?curid=2614886", "title": "La cugina", "text": ""}
{"id": "2614887", "revid": "916580", "url": "https://it.wikipedia.org/wiki?curid=2614887", "title": "Ravanello comune", "text": ""}
{"id": "2614890", "revid": "125628128", "url": "https://it.wikipedia.org/wiki?curid=2614890", "title": "Sandro Resegotti", "text": ""}
{"id": "2614891", "revid": "2142040", "url": "https://it.wikipedia.org/wiki?curid=2614891", "title": "La cugina (film 1974)", "text": "La cugina \u00e8 un film del 1974 diretto da Aldo Lado, tratto dal romanzo omonimo (1965) di Ercole Patti.\nTrama.\nEnzo e Agata sono due cugini che s'abbandonano fin dalla fanciullezza e poi durante l'adolescenza, a una serie di giochetti erotici. Finiranno per diventare amanti, finch\u00e9 lei, per convenienza, sposa il ricco barone Nin\u00ec.\nProduzione.\nRicorda il regista Lado: \u00abQuando lessi la sceneggiatura, dissi: \"Faccio il film, ma non cos\u00ec.\" Perch\u00e9, partendo dal libro di Ercole Patti, gli sceneggiatori, Franciosa e Montagnana, lo avevano seguito fedelmente, e il romanzo, dalla seconda pagina, \u00e8 una scopata dietro l'altra. A me non andava. Allora dissi: \"Dobbiamo riscrivere la sceneggiatura e approfondire il rapporto tra lui e la cugina. Non dobbiamo buttarli a letto subito, ma creare un sottile erotismo che esploda solo alla fine, con una gran scopata.\" L'ho costruito tirando la tensione fino al momento culminante e per quella \"pecorina\" tra la Haddon e Ranieri mi sono inventato, insieme al direttore della fotografia, Gabor Pogany, qualcosa di originale. Cio\u00e8, abbiamo cambiato la velocit\u00e0 della ripresa, passando da quella normale al \"ralenti\" e poi di nuovo a quella normale, alternando in sincronia i rapporti del diaframma e, in progressione parallela, le luci. Quello che volevo trasmettere era che in quel momento il tempo, come noi lo conosciamo, spariva. La soddisfazione \u00e8 stata che, a quella scena, il pubblico [...] partiva con un fragoroso applauso. Era un momento liberatorio.\u00bb \nBibliografia.\nAntonio La Torre Giordano, Luci sulla citt\u00e0 - Palermo nel cinema dalle origini al 2000, ASCinema - Archivio Siciliano del Cinema, prologo di Goffredo Fofi, prefazione di Nino Genovese, Caltanissetta, Edizioni Lussografica, 2021, ISBN 978-88-8243-518-9"}
{"id": "2614897", "revid": "322321", "url": "https://it.wikipedia.org/wiki?curid=2614897", "title": "Diocesi di Arpi", "text": "La diocesi di Arpi (in latino: \"Dioecesis Arpina\") \u00e8 una sede soppressa e sede vescovile titolare della Chiesa cattolica.\nStoria.\nIncerta e controversa \u00e8 l'esistenza storica di questa diocesi. Al concilio di Arles, in Gallia, celebrato il 1\u00ba agosto 314, prese parte il vescovo Pardo, il cui nome appare al 3\u00ba posto nella lista delle presenze, assieme al diacono Crescente, e al 17\u00ba posto tra le sottoscrizioni della lettera sinodale inviata a papa Silvestro I; in questa seconda lista il nome di Pardo non \u00e8 seguita dalla sede di appartenenza, come invece appare nel primo elenco.\nLa partecipazione di Pardo al concilio di Arles sarebbe l'unica testimonianza storica dell'esistenza della diocesi di Arpi, di cui non sono noti altri vescovi. Gli atti del concilio sono riportati da alcuni manoscritti, dove per\u00f2 sono presenti diverse varianti relative alla sede di appartenenza di Pardo, tra cui \"Alpiensium\", \"Alpientium\", \"Ablentium\", \"Salpiensium\", \"Salpientium\", \"Salpuensium\". A seconda del manoscritto preso come riferimento, Pardo viene assegnato dagli eruditi del passato e dagli storici pi\u00f9 recenti o alla diocesi di Arpi o alla diocesi di Salpi.\nIl primo erudita ad affrontare la questione fu il gesuita francese Jacques Sirmond (1559-1651), che nel 1629 pubblic\u00f2 in tre volumi l'opera \"Concilia antiqua Galliae\", dove, prendendo come punto di riferimento il manoscritto pi\u00f9 antico, il codice \"Lat. 12097\" della Biblioteca nazionale di Parigi (prima met\u00e0 del VI secolo), interpret\u00f2 la frase \"\u00abPandus episcopus, Criscens diaconus de civitate Alpiensium provincia Pulia\u00bb\" come \u00abPardus episcopus\u2026 de civitate Arpiensium\u00bb, assegnando cos\u00ec il vescovo alla diocesi di Arpi.\nNel 1659 Ferdinando Ughelli (1595-1670) pubblic\u00f2 il settimo volume della sua \"Italia sacra\", che riguardava le diocesi della Lucania, della Basilicata e della Puglia. Parlando di Salpi, l'erudito cistercense sostiene che questa sede \u00e8 di origini antichissime, poich\u00e9 al concilio di Arles, \"\u00abPardus episcopus Alpiensium ex provincia Apuliae fuit; pro Alpiensi Salpiensis legendus\u00bb\" (\"prese parte Pardo vescovo Alpiense della provincia della Puglia; al posto di Alpiense bisogna leggere Salpiense\"). Nei primi decenni del secolo successivo Nicol\u00f2 Coleti pubblic\u00f2 la seconda edizione dell\"'Italia sacra\", aggiungendo un decimo volume (1722) con supplementi, correzioni, appendici e indici: questo autore assegn\u00f2 Pardo alla diocesi di Arpi, correggendo in questo modo l'ipotesi di Ughelli.\nLa lettura di Sirmond, corretta da Ughelli, ma ripresa da Coleti, fu adottata da altri eruditi e storici successivi, tra i quali Mansi, Harnack, Duchesne e Kehr. Anche Francesco Lanzoni (1862-1929) fece propria la lettura di Sirmond e azzard\u00f2 l'ipotesi che il Pardo di Arpi fosse l'omonimo vescovo venerato a Larino.\nPi\u00f9 recentemente, in alcuni suoi scritti, Giorgio Otranto ha smontato il dato tradizionale, affermando che, alla luce delle ultime risultanze della ricerca filologica sul concilio di Arles, cos\u00ec come emergono dall'edizione critica degli atti nei \"Concilia Galliae\" del \u00abCorpus Christianorum Series Latina\u00bb, la diocesi di Arpi non \u00e8 mai esistita, ma \u00e8 frutto della interpretazione fuorviante di Sirmond, che ha corretto \"Alpiensium\" con \"Arpiensium\", invece di adottare la lezione \"(S)alpiensium\". L'interpretazione di Otranto \u00e8 fatta propria anche da Charles e Luce Pietri, editori della \"Prosopographie de l'Italie chr\u00e9tienne\".\nAltri storici invece ritengono che l'interpretazione classica sia ancora quella da preferire; tra questi lo storico Michele Di Gioia, autore de \"La Chiesa di Foggia e i suoi Pastori\" (1982).\nDal 1966 Arpi \u00e8 annoverata fra le sedi vescovili titolari della Chiesa cattolica; la sede \u00e8 vacante dal 23 dicembre 2021."}
{"id": "2614900", "revid": "409799", "url": "https://it.wikipedia.org/wiki?curid=2614900", "title": "Dinastia dei Delfini del Viennois", "text": ""}
{"id": "2614905", "revid": "124123", "url": "https://it.wikipedia.org/wiki?curid=2614905", "title": "Jos\u00e9 \u00c1lvarez Cubero", "text": "Biografia.\nNacque nella provincia di Cordova da Domingo \u00c1lvarez, un tagliatore di pietra, e da Antonia Cubero. Studi\u00f2 a Cordova, a Granada, poi a Madrid, dove fu ammesso all'Accademia di San Fernando.\nIl 21 luglio 1799, sovvenzionato dalla casa reale di Spagna, si rec\u00f2 a Parigi, dove il 28 settembre 1799 s'iscrisse come allievo alla Scuola delle Belle Arti, e successivamente lavor\u00f2 presso lo studio di Jacques-Louis David. Nella capitale francese, l'ambasciatore di Spagna, grande dilettante d'arte Jos\u00e9 Nicol\u00e1s de Azara, lo mise in relazione con Augustin Pajou. Come il suo compatriota, il pittore Jos\u00e9 Aparicio, alloggi\u00f2 in via Fromenteau, vicino al Louvre. Partecipa alla vita artistica parigina ed ai vari concorsi.\nNel 1804 sposa Isabel Bouquel y Wanreggem. Tre bambini nasceranno da quest'unione: Jos\u00e9 \u00c1lvarez (Parigi, 1805 - Burgos, 1830, scultore), Annibal (Roma, 1810 - Madrid, 1870, architetto) e Carlota (Roma, 1824 - Madrid, 1843).\nNel 1805, si reca a Roma dove diventa amico di Canova. Rester\u00e0 20 anni a Roma allo stesso tempo assistente di Canova e scultore della corte in esilio del re Carlo IV di Spagna.\nNel 1825, ritorna in Spagna in barca, nonostante un naufragio al largo di Perpignano. Durante i suoi ultimi due anni di vita in Spagna, realizza molte sculture."}
{"id": "2614906", "revid": "292162", "url": "https://it.wikipedia.org/wiki?curid=2614906", "title": "Fondazione Latinitas", "text": ""}
{"id": "2614911", "revid": "326822", "url": "https://it.wikipedia.org/wiki?curid=2614911", "title": "Episodi OAV di Hunter \u00d7 Hunter", "text": ""}
{"id": "2614913", "revid": "124123", "url": "https://it.wikipedia.org/wiki?curid=2614913", "title": "Stefan H\u00f6rger", "text": ""}
{"id": "2614914", "revid": "599013", "url": "https://it.wikipedia.org/wiki?curid=2614914", "title": "G\u00fcnter Jauch", "text": ""}
{"id": "2614923", "revid": "767487", "url": "https://it.wikipedia.org/wiki?curid=2614923", "title": "Piero Pozzi", "text": "Carriera.\nCresce nell'Alfa Romeo di Milano. Nel 1942 passa alla Pro Patria. Nella stagione 1950-1951 viene ceduto in prestito all'.\nIn seguito gioca con il e il Cagliari."}
{"id": "2614926", "revid": "120810395", "url": "https://it.wikipedia.org/wiki?curid=2614926", "title": "Repubblica di Minerva", "text": "La Repubblica di Minerva era una micronazione esistita per brevissimo tempo nell'oceano Pacifico.\nStoria.\nNel 1971 il milionario e attivista politico di Las Vegas Michael J. Oliver acquist\u00f2 in Australia delle chiatte cariche di sabbia e le port\u00f2 sull'atollo di Minerva, a sud delle isole Figi, mai rivendicato da alcuna potenza. La sabbia serviva per portare il livello del suolo al di sopra del pelo dell'acqua e consentire la costruzione di una piccola torre. Il 19 gennaio 1972 Michael Oliver iss\u00f2 la sua bandiera sul proprio atollo e proclam\u00f2 la Repubblica di Minerva, chiedendo il riconoscimento ufficiale ai paesi vicini e persino varando una propria valuta. Nel febbraio del 1972 Morris C. Davis venne eletto presidente provvisorio della Repubblica di Minerva.\nTuttavia la dichiarazione di indipendenza venne accolta con estrema diffidenza dagli altri paesi del Pacifico, i quali temevano che ogni isolotto e ogni banco di sabbia potesse diventare sede di una micronazione proclamata da utopisti e da contestatori sociali, quando non da bucanieri. Il 24 febbraio 1972 si riun\u00ec una conferenza degli stati confinanti (Australia, Nuova Zelanda, Tonga, Figi, Nauru, Samoa Occidentali, Isole Cook) durante la quale il governo di Tonga decise di reclamare Minerva per s\u00e9.\nNel settembre 1972 i soldati tongani posero fine all'indipendenza della pi\u00f9 piccola repubblica del mondo, uno dei pochi tentativi, in et\u00e0 contemporanea, di proclamare un proprio piccolo stato \"autogestito\"."}
{"id": "2614932", "revid": "124123", "url": "https://it.wikipedia.org/wiki?curid=2614932", "title": "Pedro Merencio", "text": "Palmar\u00e8s.\nIn carriera ha conseguito i seguenti risultati:"}
{"id": "2614934", "revid": "124123", "url": "https://it.wikipedia.org/wiki?curid=2614934", "title": "L\u00e1zaro Castro", "text": "Palmar\u00e8s.\nIn carriera ha conseguito i seguenti risultati:"}
{"id": "2614941", "revid": "183694", "url": "https://it.wikipedia.org/wiki?curid=2614941", "title": "Pietro Savi", "text": "Biografia.\nFiglio di Gaetano Savi e fratello di Paolo, divent\u00f2 assistente del padre nel 1830 presso la cattedra di Botanica dell'Universit\u00e0 di Pisa, sostituendolo nelle lezioni dal 1834. Nominato nel 1839 professore aggiunto di tale insegnamento e nel 1844 titolare, sostitu\u00ec il padre anche alla direzione dell'Orto botanico di Pisa nel 1842, rimanendone a capo fino alla morte. \nFu uno dei principali animatori dell'Accademia valdarnese e un socio attivo di quella dei Georgofili."}
{"id": "2614953", "revid": "27405886", "url": "https://it.wikipedia.org/wiki?curid=2614953", "title": "Reading University", "text": ""}
{"id": "2614955", "revid": "27405956", "url": "https://it.wikipedia.org/wiki?curid=2614955", "title": "Lago di Ariamacina", "text": ""}
{"id": "2614956", "revid": "339392", "url": "https://it.wikipedia.org/wiki?curid=2614956", "title": "La porta del tempo", "text": ""}
{"id": "2614957", "revid": "1543377", "url": "https://it.wikipedia.org/wiki?curid=2614957", "title": "1984 (spot)", "text": "1984 \u00e8 lo spot pubblicitario della Apple, con il quale \u00e8 stato presentato il personal computer Macintosh. \u00c8 oggi considerato come una pietra miliare della cinematografia pubblicitaria.\nLo spot \u00e8 stato diretto da Ridley Scott, il soggetto \u00e8 stato scritto da Steve Hayden, Brent Thomas e Lee Clow per l'agenzia pubblicitaria Chiat/Day di Venice (Los Angeles, California) e prodotto dalla New York production company Fairbanks Films. La protagonista \u00e8 stata impersonata dall'attrice Anya Major, mentre l'attore che ha impersonato il Grande Fratello \u00e8 stato David Graham.\nLo spot \u00e8 stato trasmesso un'unica volta in televisione, il 22 gennaio 1984, durante il terzo quarto del Super Bowl.\n\"1984\" utilizza l'immagine di una eroina anonima per simboleggiare l'arrivo sul mercato del personal computer Apple Macintosh (una cui rappresentazione stilizzata si trova sulla maglietta bianca della protagonista) come mezzo di liberazione dell'umanit\u00e0 dal conformismo. L'intero spot rappresenta un dichiarato omaggio al romanzo \"1984\" di George Orwell che descrive un futuro distopico.\nTrama.\nLo spot apre su una scenografia di tipo industriale, rappresentata con colori blu e grigi. Si vede una fila di persone (di genere ambiguo) che marciano all'unisono. Procedono in un lungo tunnel costantemente controllati da telecamere. Appare l'immagine dell'eroina che viene a liberarli, i colori brillanti delle inquadrature evidenziano il contrasto. Pi\u00f9 che un soldato, come i personaggi che marciano in fila, lei appare come una atleta. Corre reggendo un grosso martello e veste una specie di divisa da atletica leggera (pantaloncini arancione brillante, scarpe da corsa, maglietta bianca smanicata recante una immagine stilizzata di un computer Macintosh della Apple, una fascia di spugna bianca al polso sinistro ed una rossa al destro) - si ricorda, per inciso, che il 1984 \u00e8 anche l'anno delle Olimpiadi di Los Angeles.\nL'eroina \u00e8 inseguita da guardie (presumibilmente agenti della Psico-Polizia orwelliana) con uniformi antisommossa e caschi che coprono i loro volti, armate di manganelli.\nSi alternano immagini della protagonista che corre inseguita dalle guardie e della folla di persone spersonalizzate che marciando si dispone in una sala dove su un grande schermo \u00e8 proiettato il volto in primo piano di un uomo (che evidentemente allude al Grande Fratello orwelliano, impersonato dall'attore David Graham che tiene un discorso:\nL'eroina, ormai giunta vicino allo schermo, lancia il martello contro di esso con un urlo liberatorio, prima di essere raggiunta dalle guardie che la inseguono. Il martello lo colpisce proprio mentre il grande fratello annuncia \"\u00abNoi vinceremo!\u00bb\" e lo schermo viene distrutto in una esplosione di fumo e luce.\nLo spot si conclude con uno slogan che recita:\nL'ultima immagine \u00e8 il marchio di Apple.\nProduzione.\nLo spot fu prodotto dall'agenzia pubblicitaria Chiat/Day di Venice, ideato da Brent Thomas con la direzione artistica di Lee Clow. Ridley Scott (che aveva terminato di dirigere Blade Runner l'anno precedente) venne ingaggiato dal produttore esecutivo Richard O'Neill per dirigere lo spot e fu messo a sua disposizione un budget di produzione, inaudito per i tempi, di 900.000 dollari.\nSteve Jobs e Mike Murray, responsabile marketing di Apple, furono cos\u00ec entusiasti del prodotto finale che decisero di acquistare due spazi pubblicitari, uno di 60 secondi ed un altro di 30 secondi, durante il Super Bowl, l'evento televisivo che ogni anno ha il maggior numero di spettatori negli Stati Uniti d'America. Nel dicembre 1983 mostrarono il filmato al Consiglio di amministrazione della Apple. Tuttavia, con grande sorpresa di Jobs e Murray, all'intero Consiglio di amministrazione lo spot non piacque. Mike Markkula sugger\u00ec di rivolgersi ad un'altra agenzia pubblicitaria e John Sculley decise di contattare Chiat/Day per rivendere gli spazi pubblicitari acquistati. Jay Chiat, il direttore dell'agenzia, riusc\u00ec a rivendere solo quello da 30 secondi ma non l'altro per via del fatto che ormai erano troppo vicini alla data interessata. I dirigenti di Apple pensarono inizialmente di far andare in onda un annuncio pubblicitario pi\u00f9 convenzionale ma, alla fine, decisero di provare a trasmettere \"1984\".\nImpatto sul pubblico.\nTed Friedman, nel suo saggio del 2005 intitolato \"Electric Dreams: Computers in American Culture\", ha rilevato che:\nSignificato.\n\"1984\" cerca di descrivere come l'utilizzo di \"cattive tecnologie\" possa portare ad un'uniformazione delle persone che acquistano computer prodotti in massa. Nello specifico, \"1984\" \u00e8 un chiaro riferimento a come Apple, nell'idea di Jobs, si dovesse elevare ad unica forza minore in grado di contrastare il predominio dei dispensatori di cattive tecnologie rappresentati nello spot con l'immagine del \"Grande Fratello\" di Orwell, un chiaro riferimento a IBM che, in quel periodo, stava imponendo il suo Personal Computer in maniera forte. Non \u00e8 comunque solo IBM nel mirino di \"1984\" ma ogni societ\u00e0 che rappresenti un accentramento di potere.\nInfluenza nei media.\nIn occasione dell'uscita del porting per il sistema operativo macOS del gioco Half-Life 2, la Valve ha presentato uno spot pubblicitario che pu\u00f2 essere considerato un tributo a questo spot."}
{"id": "2614959", "revid": "767487", "url": "https://it.wikipedia.org/wiki?curid=2614959", "title": "Hendrik Herzog", "text": "Carriera.\nCresciuto nelle giovanili della Dinamo Berlino, esord\u00ec in prima squadra nel 1986, all'et\u00e0 di diciassette anni. Con il club della capitale Herzog vinse due campionati (1986-87 e 1987-88) e due coppe (1988, 1989) della Germania Est. Dopo la dissoluzione del DDR-Oberliga, nel 1991, Herzog fu ceduto allo , dove milit\u00f2 fino al 1995. Si trasfer\u00ec in seguito allo , dove vinse l'edizione 1996-97 della Coppa di Germania. Dopo questa vittoria fu ceduto all', in cui milit\u00f2 fino al 2000, anno in cui si trasfer\u00ec all'Unterhaching, dove concluse la carriera due anni dopo.\nAll'inizio della sua carriera Herzog \u00e8 stato convocato anche in nazionale della Germania Est, totalizzando sette presenze tra il 1989 e il 1990. Attualmente fa parte dello staff dell' come allenatore delle sezioni giovanili."}
{"id": "2614960", "revid": "767487", "url": "https://it.wikipedia.org/wiki?curid=2614960", "title": "Crayon Shin-chan - Otakebe! Kasukabe yasei \u014dkoku", "text": " \u00e8 un film d'animazione del 2009 diretto da Akira Shigino.\nSi tratta del diciassettesimo film basato sul manga e anime \"Shin Chan\". Come per gli altri film di \"Shin Chan\", non esiste un'edizione italiana del lungometraggio.\nTrama.\nGli amici ed i genitori di Shinnosuke vengono trasformati in animali. Cercando di trovare un rimedio alla situazione, si viene a scoprire che dietro a questa trasformazione c'\u00e8 un progetto diabolico mirato a trasformare tutti gli esseri umani in animali, e Shinnosuke deve impedire che questo accada.\nDistribuzione.\nEdizioni home video.\nIn Giappone il film \u00e8 stato distribuito in DVD il 25 novembre 2009."}
{"id": "2614962", "revid": "767487", "url": "https://it.wikipedia.org/wiki?curid=2614962", "title": "Casima", "text": "Casima \u00e8 una frazione di 61 abitanti del comune svizzero di Castel San Pietro, nel Canton Ticino (distretto di Mendrisio).\nStoria.\nGi\u00e0 comune autonomo istituito nel 1805 per scorproro da comune di Cabbio e che si estendeva per 1,00\u00a0km\u00b2, 2004 \u00e8 stato accorpato al comune di Castel San Pietro assieme all'altro comune soppresso di Monte e alla localit\u00e0 di Campora.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "2614972", "revid": "100056249", "url": "https://it.wikipedia.org/wiki?curid=2614972", "title": "Laurent Bel", "text": "Palmar\u00e8s.\nIn carriera ha conseguito i seguenti risultati:"}
{"id": "2614980", "revid": "287204", "url": "https://it.wikipedia.org/wiki?curid=2614980", "title": "Ginnastica anaerobica", "text": ""}
{"id": "2614985", "revid": "287204", "url": "https://it.wikipedia.org/wiki?curid=2614985", "title": "VdB 11", "text": "vdB 11 \u00e8 una piccola nebulosa a riflessione, visibile nella costellazione della Giraffa.\nDescrizione.\nSi individua nella parte meridionale della costellazione, a breve distanza dal confine con Cassiopea; viene illuminata da una gigante blu di ottava magnitudine catalogata come HD 20798, la cui radiazione imprime ai gas circostanti un colore marcatamente bluastro. Questa stella fa parte di un gruppo di giovani stelle non facenti parte della grande regione dell'associazione OB Cam\u00a0OB1, in quanto la sua distanza, di circa 1000 anni luce, la pone in una posizione intermedia sulla linea di vista; tale distanza al contrario la porrebbe nella stessa regione in cui si trova l'ammasso aperto Stock 23, formato da alcune decine di stelle e situato a pochi gradi dalla nebulosa in direzione sudovest, entro i confini di Cassiopea. La regione di formazione stellare in cui \u00e8 inclusa l'associazione Cam\u00a0OB1 e le due nebulose vdB 14 e vdB 15, visibili poco pi\u00f9 a sud di vdB\u00a011, si trovano a circa 2600 anni luce di distanza dal sistema solare."}
{"id": "2614988", "revid": "1226", "url": "https://it.wikipedia.org/wiki?curid=2614988", "title": "Chiesa di Santa Maria del Carmine (Lucca)", "text": ""}
{"id": "2614991", "revid": "124123", "url": "https://it.wikipedia.org/wiki?curid=2614991", "title": "Joseph Burney Trapp", "text": "Biografia.\nTrapp nacque in Nuova Zelanda, e fu educato al Victoria University College di Wellington. Lavor\u00f2 alla \"Alexander Turnbull Library\" presso la National Library of New Zealand dal 1946 al 1950, e insegn\u00f2 al Victoria University College dal 1950 al 1951.\nDal 1951 inizi\u00f2 a tenere lezioni sulla letteratura medievale alla Reading University, prima di divenire assistente bibliotecario al Warburg Institute nel 1953. Nel 1966 divenne bibliotecario dell'istituto e quindi direttore nel 1976, anno in cui succedette a Ernst Gombrich sia al Warburg sia nella cattedra di \"Storia della tradizione classica\" all'Universit\u00e0 di Londra - una posizione che conserv\u00f2 fino al pensionamento, avvenuto nel 1990.\nI suoi lavori su John Colet e altri umanisti inglesi, i suoi studi su Petrarca, furono pubblicati, nel corso di molti anni, sulla rivista \"Journal of the Warburg and Courtauld Institutes\".\nDa sua moglie Elayne, sposata nel 1953, ebbe due figli."}
{"id": "2614993", "revid": "27406799", "url": "https://it.wikipedia.org/wiki?curid=2614993", "title": "J. B. Trapp", "text": ""}
{"id": "2614995", "revid": "599013", "url": "https://it.wikipedia.org/wiki?curid=2614995", "title": "Felix Becker", "text": ""}
{"id": "2615001", "revid": "599013", "url": "https://it.wikipedia.org/wiki?curid=2615001", "title": "J\u00fcrgen Nolte", "text": ""}
{"id": "2615003", "revid": "599013", "url": "https://it.wikipedia.org/wiki?curid=2615003", "title": "J\u00f6rg Kempenich", "text": ""}
{"id": "2615011", "revid": "599013", "url": "https://it.wikipedia.org/wiki?curid=2615011", "title": "Frank Bleckmann", "text": ""}
{"id": "2615015", "revid": "27407125", "url": "https://it.wikipedia.org/wiki?curid=2615015", "title": "Michael Hewson Crawford", "text": ""}
{"id": "2615017", "revid": "124123", "url": "https://it.wikipedia.org/wiki?curid=2615017", "title": "Ulrich Eifler", "text": ""}
{"id": "2615019", "revid": "339392", "url": "https://it.wikipedia.org/wiki?curid=2615019", "title": "Giuseppe D'Arzago De Capitani", "text": ""}
{"id": "2615026", "revid": "775372", "url": "https://it.wikipedia.org/wiki?curid=2615026", "title": "The Bugs Bunny Crazy Castle", "text": "The Bugs Bunny Crazy Castle, conosciuto in Giappone come per il Famicom Disk System, \u00e8 un videogioco del 1989 di tipo azione e rompicapo sviluppato dalla Kemco per il NES. \u00c8 stato commercializzato anche per il Game Boy in Giappone come ed in Nord America con lo stesso nome della versione americana per il NES. \u00c8 il primo gioco nella serie \"Crazy Castle\" prodotta dalla Kemco. \nTre versioni differenti interpretate da tre diversi personaggi: Bugs Bunny, Roger Rabbit e Topolino le quali furono distribuite prima nel 1989. L'obiettivo del gioco \u00e8 guidare Bugs attraverso una serie di sessanta stanze collezionando carote per salvare Honey Bunny mentre quattro farabutti sorvegliano il castello: Gatto Silvestro, Daffy Duck, Yosemite Sam e Willy il Coyote. Una prima versione di prova del gioco ha come titolo Bugs Bunny Fun House. Nella versione per Game Boy, Honey Bunny non \u00e8 presente nel gioco.\n\u00c8 seguito da quattro sequel, cominciando con \"The Bugs Bunny Crazy Castle 2\" per Game Boy (1991) e continuando con \"\" (1999) e \"Bugs Bunny in Crazy Castle 4\" (2000) entrambi per il Game Boy Color. Un quinto gioco \"Crazy Castle\" fu pubblicato nel 2003 per il Game Boy Advance ma \u00e8 interpretato da Picchiarello e fu intitolato \"Woody Woodpecker in Crazy Castle 5\". La Kemco, infatti, perse i diritti esclusivi di realizzare le propriet\u00e0 della Warner Bros. ma guadagn\u00f2 quelli delle propriet\u00e0 dell'Universal Studios, tra le quali, il videogioco \"Universal Studios Theme Parks Adventure\".\nAltri giochi appartenenti alla serie di \"Crazy Castle\" includono \"Kid Klown in Night Mayor World\" (1992) e \"Garfield Labyrinth\" (1992), quest'ultimo conosciuto in Nord America come The Real Ghostbusters.\nModalit\u00e0 di gioco.\nAnche se sembra un videogioco a piattaforme, \"Crazy Castle\" differisce dai titoli tradizionali come \"Super Mario Bros.\" in quanto Bugs Bunny non possiede l'abilit\u00e0 del salto; quindi, Bugs pu\u00f2 evitare i nemici solo prendendo percorsi diversi. Alcuni livelli includono guantoni da box, pozioni dell'invincibilit\u00e0, casse, casseforti, vasi da fiori e pesi da dieci libbre che potrebbero essere usati nel gioco contro i nemici. Risulta che il gioco abbia un'atmosfera di \"puzzle-solving\".\nSiccome la maggior parte delle cartucce per il NES sono prive dell'abilit\u00e0 di salvare la partita, esistono delle password che possono essere usate per cominciare da livelli pi\u00f9 avanzati del gioco.\nDifferenze tra le versioni.\nI giochi europei e americani per il NES sono versioni modificate del videogioco giapponese per Famicom Disk System \"Roger Rabbit\". Roger Rabbit \u00e8 il protagonista del gioco, tutti i cattivi provengono dal film \"Chi ha incastrato Roger Rabbit\" e qui bisogna collezionare cuori anzich\u00e9 carote."}
{"id": "2615027", "revid": "83531", "url": "https://it.wikipedia.org/wiki?curid=2615027", "title": "Monte (Castel San Pietro)", "text": "Monte \u00e8 una frazione di 92 abitanti del comune svizzero di Castel San Pietro, nel Canton Ticino (distretto di Mendrisio).\nStoria.\nGi\u00e0 comune autonomo che si estendeva per 2,43\u00a0km\u00b2, 2004 \u00e8 stato accorpato al comune di Castel San Pietro assieme all'altro comune soppresso di Casima e alla localit\u00e0 di Campora.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "2615031", "revid": "1573940", "url": "https://it.wikipedia.org/wiki?curid=2615031", "title": "Nazionale di pallavolo maschile dell'Ecuador", "text": "La nazionale di pallavolo maschile dell'Ecuador \u00e8 una squadra sudamericana composta dai migliori giocatori di pallavolo dell'Ecuador ed \u00e8 posta sotto l'egida della Federazione pallavolistica dell'Ecuador."}
{"id": "2615036", "revid": "599013", "url": "https://it.wikipedia.org/wiki?curid=2615036", "title": "Anja Straub", "text": ""}
{"id": "2615041", "revid": "599013", "url": "https://it.wikipedia.org/wiki?curid=2615041", "title": "Ute Sch\u00e4per", "text": ""}
{"id": "2615044", "revid": "112867400", "url": "https://it.wikipedia.org/wiki?curid=2615044", "title": "Paolo De Benedetti", "text": "Nato in una famiglia di religione ebraica, \u00e8 stato docente di Giudaismo alla Facolt\u00e0 teologica dell'Italia settentrionale di Milano e di Antico Testamento agli Istituti di scienze religiose delle universit\u00e0 di Urbino e Trento.\nAttivit\u00e0 e riconoscimenti.\nTra i libri pubblicati: \"La morte di Mos\u00e8 e altri esempi\" (Bompiani 1978, Morcelliana 2005); \"Ci\u00f2 che tarda avverr\u00e0\" (Qiqajon 1992); \"Quale Dio? Una domanda dalla storia\" (Morcelliana 1996); \"E il loro grido sal\u00ec a Dio. Commento all'Esodo\" (Morcelliana 2002); \"Nonsense e altro\" (Scheiwiller, 2002); \"Teologia degli animali\" (Morcelliana 2007); \"Il filo d'erba\" (Morcelliana 2009). Ha realizzato dei cicli monografici per la trasmissione di Radio Tre \"Uomini e Profeti\", curata da Gabriella Caramore. Per molti anni direttore editoriale in alcune delle maggiori case editrici italiane, \u00e8 tra i curatori del \"Dizionario Bompiani delle Opere e degli Autori\".\nDi lui hanno parlato Carlo Maria Martini, Amos Luzzatto, Agnese Cini, Umberto Eco, Salvatore Natoli, Laura Novati e altri in \"Il settantunesimo senso. Omaggio a Paolo de Benedetti\" (\"Humanitas\", gennaio-febbraio 2006). Piergiorgio Cattani ha dedicato al suo pensiero \"Dio sulle labbra dell'uomo. Paolo De Benedetti e la domanda incessante\" (Il Margine, Trento, 2006).\nNel giugno del 2011 ha ricevuto nell'ambito del Festival Internazionale della Cultura ebraica di Casale Monferrato il Premio \"OyOyOy!\", prima di lui assegnato a Emanuele Luzzati, David Grossman, Abraham Yehoshua e Amos Oz.\nOpere.\nLa \"teologia degli animali\".\nPaolo De Benedetti ha concentrato alcuni suoi studi teologici sulla \"teologia degli animali\", ossia sulla possibilit\u00e0, in un'ottica giudaico-cristiana, che gli animali e tutti gli esseri viventi possano rientrare nel piano di salvezza divino realizzato per l'uomo. La sensibile sofferenza patita dagli animali, la loro \"intrinseca fragilit\u00e0\", fanno intuire al teologo la possibilit\u00e0 di un loro escatologico riscatto finale: \"\"... lo sguardo dell'animale che patisce, - al pari di quello del bambino che soffre, dell'uomo che muore, del perseguitato inerme - 'mostra', in maniera inequivocabile, da che parte inclina - non so se si possa davvero dire cos\u00ec - lo sguardo di Dio\" (Gabriella Caramore, premessa a \"Teologia degli animali\", pp.\u00a07\u20138). Lo stesso Messia sofferente, secondo De Benedetti, \"... appare negli occhi di un cane che muore\"\" (p.\u00a082).\nSul rapporto umani-animali, la tradizione ha negato la possibilit\u00e0 di una vita eterna in Paradiso agli animali (in quanto privi di anima da poter salvare), e tuttavia si trova prescritta nell'Antico Testamento la pratica di ripetuti sacrifici \"riparatori e sostitutivi)\", di animali offerti a Dio per otternerne il perdono dei peccati, senza preventivo spargimento di sangue umano, o seguente al castigo divino.\nTale pratica per i cristiani \"ha termine storicamente con la nascita di Ges\u00f9 Cristo\", \"l'Agnello di Dio che toglie i peccati dal mondo\"(Gv 1:29). Secondo il Levitico, Dio prescrisse agli uomini i sacrifici animali per il perdono dei peccati, e per anticipare loro la comprensione del sacrificio ultimo di Ges\u00f9 Cristo (Lv 4:35, 5:10). Per l'autore della lettera agli Ebrei, Cristo \u00e8 il sacrificio finale e perfetto: se \"senza spargimento di sangue non c'\u00e8 remissione \"(Ebrei, 9:22), Ges\u00f9 Cristo \u00e8 stato il \"sacrificio sostitutivo perfetto offerto una volta per tutte\" (Ebrei 7:27), ed Egli \u00e8 ora l'unico mediatore tra Dio e l'umanit\u00e0 (1 Timoteo 2:5). \nSi arriva cos\u00ec alle elaborazioni teologiche seguenti: come il divieto di caccia per gli ecclesiastici (Concilio di Epaon, 517 d. C.), e dal divieto di partecipazione per tutti i cristiani ai banchetti israelitici (vizio di gola). Nessuna norma alimentare biblica vieta a chi lo desidera un'alimentazione vegana o vegetariana.\n\"Il filo d'erba\".\nIspirandosi a una novella pirandelliana, \"Canta l'epistola\", De Benedetti ricollega la figura del protagonista, Tommasino, a quella de \"L'idiota\" di Dostoevskij, e associa l'affetto che egli nutre per un filo d'erba all'idea cristica di \"prossimo\", poich\u00e9 \"tutto ci\u00f2 che esiste \u00e8 creatura\". Il gemito della creazione \"nelle doglie del parto\" descritto da Paolo di Tarso nella \"Lettera ai Romani\" (), \u00e8 anche nella pretesa umana di una \"restituzione\" di \"tutta la vita, della vita non solo nostra ma di tutto ci\u00f2 che l'aveva\"."}
{"id": "2615045", "revid": "599013", "url": "https://it.wikipedia.org/wiki?curid=2615045", "title": "Annalisa Coltorti", "text": ""}
{"id": "2615049", "revid": "599013", "url": "https://it.wikipedia.org/wiki?curid=2615049", "title": "Alessandra Anglesio", "text": ""}
{"id": "2615052", "revid": "61051", "url": "https://it.wikipedia.org/wiki?curid=2615052", "title": "Yves Joseph de Kerguelen-Tr\u00e9marec", "text": "Giovinezza.\nNasce a Landudal, nel dipartimento di Finist\u00e8re. Durante la Guerra dei sette anni fece il corsaro, ma senza troppo successo.\nRockall.\nNel 1767 naviga nei pressi dell'isolotto di Rockall o \"Rokol\". Anche se non sembra essere mai giunto davvero nei pressi dello scoglio, sembra avere ottime informazioni su di esso: lo individua sulla mappa solo 16 miglia a nord della sua reale posizione e ne descrive accuratamente l'aspetto, oltre a quello del vicino banco di Helen \"A est di Rokol, distante un quarto di lega, c'\u00e8 uno scoglio sommerso su cui si infrangono le acque.\" In seguito, nel 1771 pubblica una mappa della zona.\nLa scoperta delle Isole Kerguelen.\nNel 1772 salpa in direzione dell'Antartico, in cerca della leggendaria Terra Australis, finendo invece per scoprire le Isole Kerguelen prendendo possesso di vari territori in nome della Francia. Nel suo viaggio \u00e8 accompagnato dal naturalista Jean-Guillaume Brugui\u00e8re.\nNella sua relazione al Re Luigi XV sovrastima di molto il possibile valore delle isole Kerguelen; come conseguenza gli viene ordinata una seconda spedizione, di nuovo alla ricerca delle isole. Dopo la seconda spedizione diventa chiaro che le isole sono una terra desolata e praticamente inutilizzabile, e di sicuro non sono la Terra Australis. Al suo ritorno Tr\u00e9marec viene incarcerato.\nDurante la Rivoluzione francese viene visto come una vittima dell'Ancien R\u00e9gime e quindi riabilitato. Muore nel 1797 con le cariche di contrammiraglio e comandante del porto di Brest."}
{"id": "2615056", "revid": "709565", "url": "https://it.wikipedia.org/wiki?curid=2615056", "title": "Tornado Kid e Sonnacchia", "text": "Tornado Kid e Sonnacchia (\"Ricochet Rabbit &amp; Droop-a-Long\") \u00e8 una serie televisiva animata statunitense del 1964, creata e prodotta da Hanna-Barbera.\nNata come segmento di \"Magilla Gorilla\", dove era affiancata anche da \"Gatto Bernardo e Topo Did\u00ec\", la serie \u00e8 apparsa successivamente in \"Peter Potamus\".\nLa serie \u00e8 stata trasmessa per la prima volta negli Stati Uniti d'America in syndication dal 14 gennaio 1964 al 4 dicembre 1966, per un totale di 23 episodi ripartiti su due stagioni. In Italia la serie \u00e8 stata trasmessa su Rai 1 dal 31 luglio 1966."}
{"id": "2615057", "revid": "1543377", "url": "https://it.wikipedia.org/wiki?curid=2615057", "title": "Saba Amendolara", "text": ""}
{"id": "2615061", "revid": "88740", "url": "https://it.wikipedia.org/wiki?curid=2615061", "title": "De Grolsch Veste", "text": "Il \"De Grolsch Veste\" \u00e8 lo stadio di casa del , situato a Enschede. L'impianto \u00e8 stato inaugurato nel 1998 per sostituire il Diekman Stadion e ha avuto un restauro nel 2008 (quando era chiamato Arke Stadion), aumentando la capacit\u00e0 dello stadio da 13.250 a 24.000 posti a sedere.\nStoria.\nNel 1997, iniziarono i lavori per la costruzione dello stadio. Il 10 maggio 1998 ci fu la partita inaugurale che fu un match di Eredivisie fra il Twente e il PSV. Il primo gol nel nuovo stadio fu segnato da Chris De Witte.\nMercoled\u00ec 29 agosto 2007 vi fu nello stadio la prima partita di calcio femminile fra il Twente e l'SC Heerenveen. Questa partita \u00e8 stata preceduta dalla cerimonia di apertura dell'Eredivisie femminile.\nOpere di estensione dello stadio.\nDopo l'apertura nel 1998, lo stadio aveva una capienza di 13.500 spettatori, che fu successivamente ridotta a 13.250.\nNel mese di aprile 2008 fu iniziato un rinnovamento, con il montaggio di una parte dell'anello. Ricostruito lo stadio, fu inaugurato nel settembre 2008. Dopo la costruzione \u00e8 stato esteso ad una capacit\u00e0 di 24.000 posti a sedere. Il primo anello ha una capacit\u00e0 di 14.150 e il secondo anello ha una capacit\u00e0 di 9.850. La prima partita nello stadio ampliato \u00e8 stata giocata il 13 settembre 2008 contro il NEC e ha visto la partecipazione di 23.550 tifosi. Il 5 settembre 2009 ha ospitato un nuovo incontro tra l'Olanda e il Giappone.\nIl 20 gennaio 2009 lo stadio rinnovato \u00e8 stato ufficialmente aperto. \u00c8 stato anche scoperta una statua dell'ex capitano Epi Drost. La tribuna \u00e8 stata anche ribattezzata \"Cor Hilbrink Tribune\" dal nome di Cor Hilbrink, il primo presidente del FC Twente.\nL'FC Twente spera nel maggio del 2010 di iniziare la prossima fase di allargamento. Ci\u00f2 dovrebbe portare ad una capacit\u00e0 di 34.000 posti e nel settembre dello stesso anno dovrebbe concludersi. Il progetto \u00e8 subordinato alla concessione delle varie licenze, per le quali la domanda \u00e8 ancora pendente. Il presidente del club Joop Munsterman nel gennaio 2009 ha comunicato di poter presto finire la costruzione del secondo anello con una forma a u.\nCi sono anche i piani per una futura espansione a pi\u00f9 di 40.000 spettatori. Ci\u00f2 richiede l'ingresso del club in Europa League. Il comune di Enschede ha firmato la candidatura dello stadio per ospitare i mondiali di calcio del 2018 ma ci\u00f2 richiede la capacit\u00e0 di almeno 44.000 posti a sedere.\nIl 7 luglio 2011 \u00e8 crollata una parte del tetto dello stadio mentre era in fase di ristrutturazione. L'incidente ha causato un morto e dodici persone ferite rimaste intrappolate sotto le macerie.\nStrutture.\nAppena vicino allo stadio vi \u00e8 la stazione ferroviaria di Enschede.\nI due megaschermi della Philips dello stadio hanno ciascuno una superficie di 36 metri quadrati.\nC'\u00e8 una passeggiata nel secondo anello che si congiunge a una rampa di scale. Ci sono otto chioschi, dove la ristorazione \u00e8 gestita dall'FC Twente (Senza Fonte).\nNomenclatura.\nLa parola \"investimento\" \u00e8 un antico nome del fortificato difficile da assediare in epoca medievale. Questo si riferisce al luogo in cui venne costruita Groenlo, una citt\u00e0 fortificata famosa per il suo assedio durante la Guerra degli Ottant'Anni."}
{"id": "2615063", "revid": "122246", "url": "https://it.wikipedia.org/wiki?curid=2615063", "title": "Nazionale di pallavolo maschile del Per\u00f9", "text": "La nazionale di pallavolo maschile del Per\u00f9 \u00e8 una squadra sudamericana composta dai migliori giocatori di pallavolo del Per\u00f9 ed \u00e8 posta sotto l'egida della Federazione pallavolistica del Per\u00f9."}
{"id": "2615065", "revid": "149727", "url": "https://it.wikipedia.org/wiki?curid=2615065", "title": "Metropolitana leggera di Genova", "text": ""}
{"id": "2615067", "revid": "149727", "url": "https://it.wikipedia.org/wiki?curid=2615067", "title": "Metropolitana leggera di Torino", "text": ""}
{"id": "2615069", "revid": "149727", "url": "https://it.wikipedia.org/wiki?curid=2615069", "title": "Metropolitana leggera di Brescia", "text": ""}
{"id": "2615071", "revid": "6923", "url": "https://it.wikipedia.org/wiki?curid=2615071", "title": "Marc-Joseph Marion du Fresne", "text": "Nel 1769, nel corso di una spedizione, visit\u00f2 le Isole del Principe Edoardo e successivamente le Isole Crozet, che presero il nome dal suo secondo, Jules Crozet.\nFu ucciso in Nuova Zelanda da una trib\u00f9 M\u0101ori per aver involontariamente violato un loro tab\u00f9 religioso fermandosi a pescare in una baia dove in passato alcuni membri della trib\u00f9 erano affogati e insieme ad altri ufficiali venne ucciso e cannibalizzato.\nGli sono state intestate due navi (1972-1995) e e il Mont Marion-Dufresne un vulcano sulla \u00eele de l'Est nelle Isole Crozet (TAAF).\nViaggio in Nuova Zelanda (1771-1773).\nNell'ottobre del 1770 Marion convinse Pierre Poivre, l'amministratore civile di Port Louis, a dotarlo di due navi e ad inviarlo in una duplice missione nel Pacifico. Il compagno esploratore di Marion, Louis Antoine de Bougainville, era tornato di recente dal Pacifico con un nativo di Tahiti, Ahutoru. Marion aveva il compito di riportare Ahutoru in patria, e poi di esplorare il Pacifico meridionale per l'ipotetica Terra Australis Incognita. A tal fine Marion ricevette due navi, la \"Mascarin\" e la \"Marquis de Castries\", e part\u00ec il 18 ottobre 1771.\nMarion spese la maggior parte della sua fortuna personale per finanziare la spedizione con rifornimenti e equipaggio. Sperava di realizzare un profitto significativo durante il viaggio commerciando con le isole del Pacifico meridionale, secondo quanto riferito, ricche. Nessuna parte della missione di Marion poteva essere realizzata; Ahu-toru mor\u00ec di vaiolo poco dopo l'imbarco e la spedizione non localizz\u00f2 la Terra Australis n\u00e9 trasse profitto dal commercio. Invece, Marion scopr\u00ec prima le Isole del Principe Edoardo e poi le Isole Crozet prima di salpare verso la Nuova Zelanda e l'Australia. Le sue navi trascorsero diversi giorni in Tasmania, dove Marion Bay nel sud-est porta il suo nome. Fu il primo europeo a incontrare gli aborigeni della Tasmania.\nApprodo in Nuova Zelanda.\nMarion avvist\u00f2 il monte Taranaki della Nuova Zelanda il 25 marzo 1772 e chiam\u00f2 la montagna \"Pic Mascarin\" senza sapere che James Cook l'aveva chiamata \"Monte Egmont\" tre anni prima.\nNel mese successivo ripararono le loro due navi e curarono lo scorbuto, prima ancorando a Spirits Bay e poi nella Bay of Islands. Apparentemente i loro rapporti con i Maori all'inizio erano pacifici; comunicavano attraverso il vocabolario tahitiano appreso da Ahu-toru e la lingua dei segni. Fecero amicizia con molti Maori tra cui Te Kauri (Te Kuri) del Ng\u0101puhi iwi (trib\u00f9). I francesi stabilirono un importante orto sull'isola di Moturua. Sessanta marinai francesi avevano sviluppato lo scorbuto ed erano a terra in una tenda ospedale. Erano stati invitati a visitare i Maori locali al loro p\u0101 \u2013 un evento molto raro \u2013 e vi avevano dormito tutta la notte. Maori in cambio erano stati invitati a bordo delle navi e avevano dormito sulle navi durante la notte. Gli ufficiali francesi fecero uno studio dettagliato delle abitudini e dei costumi dei M\u0101ori inclusi i saluti, i costumi sessuali, i metodi di pesca, il ruolo delle femmine, la preparazione della pasta di radice di felce, l'uccisione dei prigionieri e il cannibalismo.\nIn questi mesi ci sono stati due casi in cui i Maori sono stati detenuti. Il primo si era intrufolato a bordo della nave e aveva rubato una sciabola. Fu trattenuto per un breve periodo per spaventarlo, poi rilasciato ai suoi amici. Successivamente i Maori fecero un'incursione notturna nel campo dell'ospedale portando via molte pistole e uniformi. Mentre i soldati inseguivano i predoni, Maori \u00e8 scivolato indietro e ha rubato un'ancora. Due uomini sono stati tenuti in ostaggio contro la restituzione della refurtiva. Uno di loro ha ammesso di essere stato coinvolto nel furto, ma ha accusato Te Kauri di essere coinvolto. Marion, trovando gli uomini legati, ordin\u00f2 loro di scioglierli e rilasciarli. Pi\u00f9 tardi un gruppo armato di Maori si avvicin\u00f2 ai francesi come per sfidarli, ma i francesi capirono abbastanza tikanga per fare pace con loro scambiandosi doni.\nMorti e rappresaglie.\nNessun testimone francese dell'omicidio di Marion \u00e8 sopravvissuto e pass\u00f2 del tempo prima che il suo equipaggio fosse a conoscenza del suo destino. Due resoconti contemporanei furono scritti da ufficiali francesi, Jean Roux e De Clesmeur.\nDurante la notte del 9 giugno 1772, le sentinelle francesi al campo dell'ospedale notarono circa sei Maori in agguato. Al mattino si scopr\u00ec che anche i Maori si erano aggirati per un secondo campo dove i francesi stavano costruendo alberi. Il giorno successivo arriv\u00f2 un Maori con un pesce in regalo. Roux disse che i Maori erano sbalorditi dagli archibugi che aveva montato fuori dalla sua tenda. Not\u00f2 il capo in visita che osservava da vicino le armi e il loro funzionamento, nonch\u00e9 le difese del campo, e divenne sospettoso delle sue motivazioni. Il capo chiese di visionare le armi e Roux spar\u00f2 a un cane.\nQuella notte altri Maori furono trovati sull'isola di Moturua che si aggiravano per il campo dell'ospedale, ma scapparono quando le sentinelle si avvicinarono. Il capitano du Clesmur avvis\u00f2 Marion dell'aumento di attivit\u00e0 sospette, ma Marion non lo ascolto'. Nel pomeriggio del 12 giugno 1772 Marion e 15 marinai armati si recarono al villaggio di Te Kauri e poi si recarono al posto del capitano per andare a pescare nella sua zona di pesca preferita. Marion e 26 uomini del suo equipaggio furono uccisi. Le vittime includevano de Vaudricourt e Pierre Lehoux (un volontario), Thomas Ballu di Vannes, Pierre Mauclair (il secondo pilota) di St Malo, Louis M\u00e9nager (il timoniere) di Lorient, Vincent Kerneur di Port-Louis, Marc Le Garff di Lorient , Marc Le Corre di Auray, Jean Mestique di Pluvigner, Pierre Cailloche di Languidic e Mathurin Daumalin di Hillion.\nQuella notte 400 Maori armati attaccarono improvvisamente il campo dell'ospedale ma furono fermati dalla minaccia dei molteplici archibugi. Roux tenne il fuoco e si rese conto che erano sfuggiti per un pelo al massacro nel sonno. Un capo disse a Roux che Te Kauri aveva ucciso Marion. A questo punto arrivarono barche lunghe piene di marinai francesi armati con la notizia che Marion ei marinai erano stati uccisi. Un sopravvissuto, che era stato risparmiato, disse loro che Maori li aveva indotti con l'inganno ad andare nella boscaglia, dove erano caduti in un'imboscata, con tutti gli altri uccisi.\nNei giorni seguenti i francesi subirono un attacco implacabile. Il giorno successivo circa 1.200 Maori circondarono i francesi, guidati da Te Kauri. Mentre si avvicinavano, Roux ordin\u00f2 di sparare a Te Kauri. Pi\u00f9 tardi arrivarono anche altri rinforzi Maori. I francesi decisero di abbandonare il campo ospedale. I Maori rubarono tutti gli strumenti e le provviste e bruciarono il campo. Erano abbastanza vicini perch\u00e9 i francesi potessero vedere che indossavano gli abiti di Marion e dei suoi compagni marinai morti.\nI francesi si ritirarono nell'isola di Moturua. Quella notte i Maori attaccarono di nuovo il campo e questa volta i francesi aprirono un fuoco generale. Il giorno successivo arrivarono ancora pi\u00f9 Maori portando le loro forze a circa 1.500 uomini. I francesi caricarono questa enorme forza con 26 soldati armati e li misero in fuga, i Maori fuggendo di nuovo dal p\u0101 di Te Kauri. I francesi hanno attaccato il pap\u00e0, sparando ai difensori, che li hanno inondati di lance. Il resto sal\u00ec in canoa e fuggi. Circa 250 Maori, inclusi cinque capi, furono uccisi nella battaglia. Molti dei francesi furono feriti.\nRoux, Julien-Marie Crozet e Ambroise Bernard-Marie Le Clesmeur presero il comando congiunto e intrapresero rappresaglie contro i Maori per un periodo di un mese mentre le navi erano preparate per la partenza.\nUn mese dopo, il 7 luglio, Roux perquis\u00ec il p\u0101 deserto di Te Kauri e trov\u00f2 la testa cotta di un marinaio su una punta, oltre a ossa umane vicino a un fuoco. Partirono il 12 luglio 1772. I francesi seppellirono una bottiglia a Waipoa su Moturua, contenente le armi della Francia e una dichiarazione formale che prendeva possesso dell'intero paese, con il nome di \"Francia Australe\". Tuttavia, sia i resoconti pubblicati che quelli non pubblicati della morte di Marion circolarono ampiamente, dando alla Nuova Zelanda una cattiva reputazione come terra pericolosa inadatta alla colonizzazione e sfidando gli stereotipi degli isolani del Pacifico come nobili selvaggi allora prevalenti in Europa.\nRagioni del massacro.\nCi sono diverse possibili ragioni per il massacro, incluso il fatto che il capo Te Kauri (Te Kuri) ritenesse che Marion fosse una minaccia alla sua autorit\u00e0 o che Te Kauri fosse preoccupato per l'effetto economico della fornitura di cibo per i due equipaggi, o che l'equipaggio di Marion, forse inconsapevolmente, ha infranto diverse leggi sul tapu relative al fatto che non eseguivano i rituali richiesti prima dell'abbattimento degli alberi di kauri o della rottura del tapu pescando nella baia di Manawaora.\nUn resoconto raccontato da un informatore di Ng\u0101puhi a John White (etnografo 1826-1891), ma pubblicato solo nel 1965, descrive i capi Te Kauri e Tohitapu come partecipanti al massacro quando Marion e 26 uomini del suo equipaggio furono uccisi e cannibalizzati. ] Apparentemente il tapu era stato posto nella baia di Manawaora dopo che membri della trib\u00f9 locale erano annegati qui qualche tempo prima, e i loro corpi erano stati portati via nella baia di Tacoury (Te Kauri's) - quindi, i Maori locali credevano che la violazione avrebbe fatto arrabbiare gli dei e i vicini trib\u00f9, provocando la guerra."}
{"id": "2615075", "revid": "709565", "url": "https://it.wikipedia.org/wiki?curid=2615075", "title": "G'nort", "text": "G'nort (si pronuncia \"Nort\") Esplanade G'neesmacher \u00e8 un personaggio dei fumetti DC Comics, creato da Keith Giffen e J.M. DeMatteis, durante il loro periodo sulla serie \"Justice League\".\nG'nort \u00e8 un supereroe, che \u00e8 stato un membro del Corpo delle Lanterne Verdi e successivamente dei Darkstars. Ha le sembianze di un cane umanoide, \u00e8 un pasticcione ed \u00e8 generalmente inviso agli altri eroi; infatti, \u00e8 solitamente descritto come un perdente ed \u00e8 solitamente utilizzato come soccorso cosmico. Fu anche un membro della Justice League Antartica. Nonostante appaia come un personaggio risibile, \u00e8 divenuto in qualche modo un personaggio di culto tra i lettori dei fumetti.\nBiografia del personaggio.\nHal Jordan spieg\u00f2 che G'Nort divenne una Lanterna Verde a causa dell'influenza di un suo parente, che era un famoso membro del Corpo. Nonostante la sua ovvia intelligenza limitata (non era sufficientemente intelligente da leggere una mappa) e mancanza profonda di ogni giudizio tattico, il personaggio veniva costantemente descritto come coraggioso, leale ed onorevole. Questo fatto verr\u00e0 trascurato da molti eroi, sebbene Superman lo puntualizz\u00f2 in alcune occasioni.\nAgli inizi della sua carriera, G'nort fin\u00ec inavvertitamente per prendere parte nella battaglia della League contro il pianeta dei Manhunters.\nLavorando con la League.\nL'arci nemico di G'nort, Skarlet Skier (un personaggio simile al Silver Surfer della Marvel), \u00e8 descritto come l'unico nemico che G'nort tent\u00f2 di acchiappare in tutta la sua carriera. Anche lui un idiota, Skier fu erroneamente scambiato per un senzatetto che viveva nella metropolitana. Sia G'nort che Skier furono membri fondatori della Justice League Antartica, creata da Maxwell Lord con lo scopo di tenere entrambi e la riformata Lega dell'ingiustizia lontani dalla sua strada.\nLa League, incluso G'nort, trov\u00f2 il quartier generale sovraffollato di pinguini killer. I loro nemici furono infine distrutti, ma non prima che l'intero edificio fosse demolito. G'nort tenne i suoi compagni in vita con il suo anello finch\u00e9 non giunsero gli aiuti.\nG'nort fu anche inviato in missione per salvare Mister Miracle dal mercante interstellare Manga Khan. Viaggiando in una navicella spaziale, G'nort lavor\u00f2 con Big Barda, Martian Manhunter, e Dmitri dei Rocket Red. Catturarono Khan e sopravvissero al tentativo di assassinio da parte del killer da loro assunto, Lobo.\nG'nort assistette la League, questa volta consistente di Manhunter, Crimson Fox e Ice, quando Mr. Nebula, il vecchio capo di Skier, volt\u00f2 la sua pericolosa cosmica attenzione potenziale verso la Terra.\nG'nort si vide come un \"Lanterna Verde in generale\" cio\u00e8 non limitato ad un solo settore. La missione che ebbe pi\u00f9 successo (a parte la cattura di Skier) fu quando una gang di gatti umanoidi ladri di banche si arresero non appena comparve.\nLa battaglia di Qward.\nSi scopr\u00ec che a G'nort e a suo zio G'newman furono dati gli anelli dai Poglachiani, che sostituivano i Guardiani mentre quelli veri si trovavano con le Zamarons. Essendo una razza di clown, i Poglachiani diedero gli anelli a coloro che pensavano li avrebbero utilizzati in modo divertente. Erano in realt\u00e0 le pedine dei Guerrieri di Qward, che speravano di screditare il nome del Corpo delle Lanterne Verdi associandolo al termine \"idioti\". G'nort lavor\u00f2 con Guy Gardner, finendo lui stesso su Qward in \"Green Lantern\" n. 12 nel maggio '91, sebbene perse il suo anello del potere qwardiano. Il loro confronto contro un Sinestro qwardiano fin\u00ec male. Dovendo affrontare la minaccia di morte del suo amato zio, G'nort dovette tradire l'ubicazione di Hal Jordan.\nPoco dopo, senza poteri ma libero dalle celle qwardiane, G'nort sent\u00ec l'odore del soldato che prese il suo anello e ne segu\u00ec le tracce. Il soldato fece l'errore di soverchiare G'nort e di vantarsi dei modi in cui voleva uccidere Guy distruggendo la fonte del suo vero potere. I due tornarono nello spazio quando un'esplosione devast\u00f2 tutta l'area locale. Dopo, Guy Gardner riluttante raccont\u00f2 che il vero eroe su Qward fu G'nort, il che gli valse lo status di vera Lanterna Verde.\nPost-League.\nG'nort presumibilmente perse il suo anello durante \"Emerald Twilight\" e successivamente (come molte ex Lanterne) si un\u00ec ai Darkstars. Indossava ancora la sua uniforme Darkstar quando l'organizzazione collass\u00f2, e fu catturato da Manga Khan per fare uno scambio con Maxwell Lord in cambio di L-Ron. Naturalmente si rivel\u00f2 un insuccesso.\nG'nort fu visto come unico Super Amico Antartica, esattamente dove lo voleva Maxwell Lord. Comparve pi\u00f9 tardi nella miniserie \"Guy Gardner: Collateral Damage\", dove il suo mondo fu distrutto dalla guerra tra i pianeti Rann e Thanagar. Il personaggio fu disegnato con uno sguardo pi\u00f9 serio in questa storia, dopo aver sofferto la perdita della sua famiglia.\nIn \"Green Lantern: Sinestro Corps Secret Files &amp; Origins\" n. 1, G'nort fu messo in lista come \"presumibilmente morto\". Quando gli chiesero se G'nort sarebbe comparso in \"La notte pi\u00f9 profonda\" come membro del Corpo delle Lanterne Nere durante il San Diego Comic Con nel 2009, Geoff Johns rispose che il personaggio non era morto e che era perso in azione.\nVersioni alternative.\nSuperamici.\nIn una dimensione alternativa visitata dai Superamici in \"I Can't Believe It's Not the Justice League\", popolati da controparti invertite dei personaggi principali dell'Universo DC, G'nort \u00e8 un gigante infestato di pulci, il cui corpo \u00e8 utilizzato come campo di battaglia.\nJustice League Unlimited.\nNel fumetto spin-off \"Justice League Unlimited\" G'nort comincia la sua carriera come una Lanterna Verde cadetto qualsiasi, nipote del famoso G'newt ma senza nessuna abilit\u00e0 o talento. Vene portato su Qward da John Stewart insieme ad altre Lanterne Verdi per fermare il piano di Sinestro di distruggere Oa colpendolo con spari di anti-materia. Nonostante i pregiudizi di Boodikka contro la recluta, G'nort riusciva a badare a s\u00e9 stesso in battaglia, e riusc\u00ec a sopraffare G'newt come partner e complice di Sinestro. I Guardiani, impressionati dal suo coraggio, gli diedero il settore di G'newt, ora deposto, da pattugliare.\nAltri media.\nTelevisione.\nG'nort comparve nell'episodio \"The Eye of Despero\" della serie animata \"\". Lui, Sinestro e Guy Gardner lavorarono con Batman per fermare Despero. Le sue origini furono le stesse descritte nei fumetti, infatti Sinestro menzion\u00f2 che G'nort fu \"spinto\" da suo zio a frequentare un addestramento da Lanterna Verde. Sebbene G'nort fu inizialmente presentato come un incompetente, si dimostr\u00f2 vitale nell'aiutare Batman contro Mogo, ora sotto controllo mentale, prosciugandogli la batteria personale. Non ricordando il giuramento necessario per ricaricare l'anello del potere, G'nort lo pronunci\u00f2 lo stesso leggendo il testo che aveva scritto sul braccio. Dopo che Batman si compliment\u00f2 con lui due volte e lo aiut\u00f2 a guadagnarsi il rispetto del Corpo, G'nort gli sal\u00ec sul braccio e lo lecc\u00f2, solo per sentirsi dire \"Non leccarmi\"."}
{"id": "2615078", "revid": "767487", "url": "https://it.wikipedia.org/wiki?curid=2615078", "title": "Crayon Shin-chan - Densetsu o yobu Buriburi - Sanpun pokkiri dai shingeki", "text": " \u00e8 un film d'animazione del 2005 diretto da Y\u00fbji Mut\u00f4.\nSi tratta del tredicesimo film basato sul manga e anime \"Shin Chan\". Come per gli altri film di \"Shin Chan\", non esiste un'edizione italiana del lungometraggio.\nTrama.\nI Nohara devono fronteggiare dei mostri che minacciano la Terra, ma lo possono fare in soli tre minuti, pena la distruzione della Terra stessa.\nDistribuzione.\nEdizioni home video.\nIn Giappone il film \u00e8 stato distribuito in DVD il 25 novembre 2005."}
{"id": "2615081", "revid": "4175", "url": "https://it.wikipedia.org/wiki?curid=2615081", "title": "Sergej Golubitski", "text": ""}
{"id": "2615082", "revid": "287204", "url": "https://it.wikipedia.org/wiki?curid=2615082", "title": "VdB 12", "text": "vdB 12 \u00e8 una piccola nebulosa diffusa, visibile nella costellazione di Perseo.\nSi trova sul bordo meridionale della costellazione, sul confine con l'Ariete; a partire da quest'ultima costellazione pu\u00f2 essere individuata con pi\u00f9 facilit\u00e0, partendo dalla stella 41 Arietis, una stella bianco-azzurra di sequenza principale di magnitudine 3,6, e spostandosi di circa 3,5\u00b0 in direzione ENE fino a raggiungere una stella arancione di magnitudine 4,5 che nelle mappe non riporta n\u00e9 una lettera greca n\u00e9 un numero, ma solo la sigla HD 20644; da qui si prosegue verso nordest per poco pi\u00f9 di due gradi, fino a raggiungere la nebulosa vdB\u00a013. Da questa ci si sposta di poco meno di un grado verso nord, fino a trovare una stella arancione di magnitudine 7,3, nota come HD 21110; si tratta della stella che illumina la nube, che appare quindi di un colore marcatamente arancione, sebbene sia molto tenue.\nLa nube illuminata dalla stella \u00e8 un frammento della grande Nube di Perseo, un complesso di nebulose oscure che si estende alle alte latitudini galattiche; vdB\u00a012 si trova in una posizione periferica e piuttosto isolata dal resto del complesso, che si estende verso sudest in direzione della brillante nebulosa NGC 1333. Nell'intera regione sono attivi dei fenomeni di formazione stellare, testimoniati dalla presenza di oggetti stellari giovani; la distanza del sistema \u00e8 stimata sui 980 anni luce dal sistema solare."}
{"id": "2615088", "revid": "117314780", "url": "https://it.wikipedia.org/wiki?curid=2615088", "title": "Stazione meteorologica di Citt\u00e0 del Vaticano", "text": "La stazione meteorologica di Citt\u00e0 del Vaticano \u00e8 la stazione meteorologica di riferimento per Citt\u00e0 del Vaticano installata nel marzo 2009.\nCoordinate geografiche.\nLa stazione meteorologica \u00e8 situata a Citt\u00e0 del Vaticano, sul tetto del Governatorato dello Stato della Citt\u00e0 del Vaticano, a 35 metri s.l.m..\nIl sistema \u00e8 basato su una stazione meteorologica \"Davis Vantage pro 2\"."}
{"id": "2615097", "revid": "1573940", "url": "https://it.wikipedia.org/wiki?curid=2615097", "title": "Nazionale di pallavolo maschile dell'Uruguay", "text": "La nazionale di pallavolo maschile dell'Uruguay \u00e8 una squadra sudamericana composta dai migliori giocatori di pallavolo dell'Uruguay ed \u00e8 posta sotto l'egida della Federazione pallavolistica dell'Uruguay."}
{"id": "2615098", "revid": "101175", "url": "https://it.wikipedia.org/wiki?curid=2615098", "title": "Team Pramac", "text": ""}
{"id": "2615100", "revid": "116485461", "url": "https://it.wikipedia.org/wiki?curid=2615100", "title": "Mariann Horv\u00e1th", "text": ""}
{"id": "2615101", "revid": "767487", "url": "https://it.wikipedia.org/wiki?curid=2615101", "title": "Armand Forcherio", "text": "Carriera.\nClub.\nDurante la sua carriera, dal 1961 al 1972, gioca solo con il , ottenendo 248 presenze e segnando 2 gol.\nAllenatore.\nHa ricoperto la carica di allenatore dell'Arles e del ."}
{"id": "2615107", "revid": "109212310", "url": "https://it.wikipedia.org/wiki?curid=2615107", "title": "Marina V\u00e1rkonyi", "text": ""}
{"id": "2615112", "revid": "400694", "url": "https://it.wikipedia.org/wiki?curid=2615112", "title": "Beautiful (album)", "text": ""}
{"id": "2615114", "revid": "599013", "url": "https://it.wikipedia.org/wiki?curid=2615114", "title": "Diana E\u00f6ri", "text": ""}
{"id": "2615115", "revid": "287204", "url": "https://it.wikipedia.org/wiki?curid=2615115", "title": "Segreti (album)", "text": ""}
{"id": "2615122", "revid": "599013", "url": "https://it.wikipedia.org/wiki?curid=2615122", "title": "Susanne Rompza", "text": ""}
{"id": "2615124", "revid": "599013", "url": "https://it.wikipedia.org/wiki?curid=2615124", "title": "Isabelle Pentucci", "text": ""}
{"id": "2615140", "revid": "1342471", "url": "https://it.wikipedia.org/wiki?curid=2615140", "title": "Nello Rossati", "text": "Biografia.\nFrequenta a Roma, negli anni 60, i corsi di regia all'Accademia Nazionale d'Arte Drammatica, dopo il diploma svolge l'attivit\u00e0 di aiuto regista teatrale e attore, sia con Giorgio Albertazzi che con Giuseppe Patroni Griffi, per poi lavorare come regista per le compagnie di Salvo Randone, Gianni Santuccio, Nando Gazzolo.\n\u00c8 del 1971 il suo primo film \"Bella di giorno moglie di notte\"."}
{"id": "2615142", "revid": "4175", "url": "https://it.wikipedia.org/wiki?curid=2615142", "title": "Queensland Reds", "text": ""}
{"id": "2615149", "revid": "106872", "url": "https://it.wikipedia.org/wiki?curid=2615149", "title": "Myasishchev M-52", "text": ""}
{"id": "2615151", "revid": "599013", "url": "https://it.wikipedia.org/wiki?curid=2615151", "title": "Elena Gri\u0161ina", "text": ""}
{"id": "2615160", "revid": "1437331", "url": "https://it.wikipedia.org/wiki?curid=2615160", "title": "Milli-Q", "text": "La Milli-Q \u00e8 un'acqua che \u00e8 stata purificata e deionizzata ad un alto livello da un sistema di purificazione realizzato dalla Millipore Corporation (della quale \u00e8 anche un marchio registrato).\nIl sistema di purificazione usa filtri a resine e deionizzazione, e monitora la concentrazione degli ioni misurando la resistenza elettrica dell'acqua. La maggior parte dei sistemi Milli-Q distribuisce l'acqua attraverso filtri a membrana da 0.22\u00a0\u00b5m.\nQuesto sistema \u00e8 in grado di fornire acque pure abbastanza da avere riproducibilit\u00e0 e accuratezze nell'ordine dei ppm usando spettrometri di massa in geochimica analitica. Altri utilizzi di questo sistema sono nel campo della microbiologia e negli studi sull'atmosfera terrestre."}
{"id": "2615161", "revid": "599013", "url": "https://it.wikipedia.org/wiki?curid=2615161", "title": "Elena Glikina", "text": ""}
{"id": "2615165", "revid": "38120", "url": "https://it.wikipedia.org/wiki?curid=2615165", "title": "Milli Q", "text": ""}
{"id": "2615174", "revid": "767487", "url": "https://it.wikipedia.org/wiki?curid=2615174", "title": "Senza nuvole (singolo)", "text": "Senza nuvole \u00e8 una canzone scritta da \"Daniele Coro\" e \"Federica Camba\" e prodotta da \"Simone Papi\". \u00c8 il secondo singolo estratto dall'album di Alessandra Amoroso, \"Senza nuvole\".\nDescrizione.\nIl brano viene reso disponibile per il download digitale e per l'airplay radiofonico a partire dal 16 ottobre 2009. Il singolo raggiunge come massima posizione nella classifica FIMI la sesta. La canzone \u00e8 stata scelta come colonna sonora del film \"Amore 14\" dal regista Federico Moccia nel 2009. Il singolo, certificato nel 2010 disco d'oro per le oltre 15.000 copie vendute in digitale, raggiunge nel 2012 la certificazione di disco di platino per le oltre 30.000 copie vendute.\nIl brano viene inserito in due compilation: Je t'aime 2012 e Le 100 canzoni italiane di oggi nel 2013.\nNel 2015 viene incisa la versione spagnola del brano, dal titolo \"Sin una nube\", contenuta nell'album Alessandra Amoroso, dove viene cantata in duetto con Diego Torres.\nVideo musicale.\nIl videoclip del brano \u00e8 stato realizzato a Roma per la regia di Pat Marrone. Nel video si alternano le scene della storia d'amore dei protagonisti del film Amore 14 quali l'incontro al negozio di dischi, le corse fra i prati e il primo bacio con scene in cui Alessandra canta la sua canzone mentre la scrive sotto forma di lettera (ancora una volta il testo entra a far parte del videoclip) battendola al computer. Una volta completata la scrittura, stampa diverse copie della lettera che, insieme alla \"maglietta rossa\" (il ricordo per eccellenza della storia d'amore con il suo lui) conserva in un cassetto che, coraggiosamente, chiude.\nDa notare come sia presente una scena in cui Alessandra \u00e8 coricata a letto nella stessa posizione della protagonista nel film.\nIl video \u00e8 stato premiato al \"Roma videoclip festival\" come \"miglior videoclip 2009\", ed ottiene lo stesso riconoscimento anche dal sondaggio, indetto da Mtv Hits, con la collaborazione di Sky.it. Non ha vinto invece l\"'Mtv Top 20 Ladies in Pop\", per cui era anche in gara e che alla fine \u00e8 andato a Giusy Ferreri con \"Non ti scordar mai di me\"."}
{"id": "2615184", "revid": "838137", "url": "https://it.wikipedia.org/wiki?curid=2615184", "title": "Alleanza Radicale Europea", "text": " \nIl Gruppo dell'Alleanza Radicale Europea (\"ARE\") (in inglese: \"European Radical Alliance, ERA\"; in francese: \"Groupe de l'Alliance Eadicale Europ\u00e9enne, ARE\") \u00e8 stato un gruppo politico al Parlamento europeo che accoglieva i parlamentari liberal-radicali e regionalisti nato nel 1994 e disciolto nel 1999. Al gruppo aderiva il partito Alleanza Libera Europea.\nStoria del gruppo.\nDopo le elezioni europee del 1994 si vide una considerabile riduzione della rappresentanza dei membri del Gruppo Arcobaleno, composto da partiti regionalisti dell'Alleanza Libera Europea: rimasero solo alcuni autonomisti delle Canarie, del Belgio, i Nazionalisti Scozzesi e l'italiana Lega Nord. Quest'ultima fu sospesa dall'Alleanza Libera Europea dopo che decise di partecipare al primo Governo Berlusconi insieme ad esponenti di Alleanza Nazionale. A causa di tale riduzione i regionalisti non furono in grado di formare un proprio gruppo.\nCos\u00ec i regionalisti, insieme al francese Partito Radicale di Sinistra e ai radicali italiani eletti nella Lista Pannella-Riformatori il 19 luglio del 1994 formarono il \"Gruppo dell'Alleanza Radicale Europea\" all'interno del Parlamento Europeo, un gruppo radicale, federalista, ecologista e di sinistra.\nVi aderirono 19 parlamentari e il capogruppo era la francese Catherine Lalumi\u00e8re.\nDopo le elezioni europee del 1999 i regionalisti formarono un gruppo con i Verdi e i radicali entrarono nel Gruppo del Partito Europeo dei Liberali, Democratici e Riformatori."}
{"id": "2615199", "revid": "1305772", "url": "https://it.wikipedia.org/wiki?curid=2615199", "title": "Distortion", "text": ""}
{"id": "2615200", "revid": "767487", "url": "https://it.wikipedia.org/wiki?curid=2615200", "title": "Le seminariste", "text": "Le seminariste \u00e8 un film erotico del 1976, diretto dal regista Guido Leoni.\n\u00c8 ambientato nell'Italia meridionale e ne rappresenta lo stereotipo della societ\u00e0 locale coeva, vista come sciatta, goffa e sessualmente repressa.\nTrama.\nDaniela Sanguinetti di San Marzano \u00e8 una ragazza di casata aristocratica che, espulsa dal collegio, si unisce come \"hippie\" a una comunit\u00e0 di Hare Krishna a Roma. Fermata dalla polizia per un alterco con un diplomatico, ritorna dalla sua famiglia a San Giulivo, un immaginario paese della provincia di Lecce.\nI compagni di liceo solidarizzano con Daniela, smascherando i suoi familiari, coinvolti in loschi affari.\nProduzione.\nLe riprese furono effettuate a Lecce e in alcune localit\u00e0 del Salento."}
{"id": "2615210", "revid": "984922", "url": "https://it.wikipedia.org/wiki?curid=2615210", "title": "Toran Caudell", "text": "Biografia.\nFiglio di Lane Caudell, Toran ha iniziato la carriera come attore ancora ragazzino, intorno alla met\u00e0 degli anni novanta.\nHa preso parte, insieme a Matthew Linville (quest'ultimo interpretava il personaggio di \"Jimmy Moon\"), ad alcuni episodi della nota serie televisiva \"Settimo cielo\", nel ruolo di \"Rod\".\nNel 1996 Caudell ha conseguito una nomination per il film \"Max e il guerriero d'oro\" (1995)."}
{"id": "2615212", "revid": "287204", "url": "https://it.wikipedia.org/wiki?curid=2615212", "title": "Myasishchev M-54", "text": ""}
{"id": "2615218", "revid": "1048993", "url": "https://it.wikipedia.org/wiki?curid=2615218", "title": "Guido Leoni", "text": "Biografia.\nStudente universitario inizia a scrivere commedie e testi per variet\u00e0 radiofonici per la Radio Rai di Roma, passando alla fine degli anni quaranta al cinema come soggettista e sceneggiatore di film comici interpretati da Walter Chiari, Aldo Fabrizi e Renato Rascel, di cui diverr\u00e0 autore e regista di fiducia, sia per la radio che per il cinema.\nAttivo anche come direttore di doppiaggio, fu tra i fondatori della Societ\u00e0 Attori Sincronizzatori"}
{"id": "2615219", "revid": "599013", "url": "https://it.wikipedia.org/wiki?curid=2615219", "title": "Walter Abbott", "text": "Carriera.\nClub.\nDurante la sua carriera, durata dal 1896 al 1911, ha giocato con Small Heath (la squadra che sarebbe diventata l'attuale Birmingham City Football Club), e .\nNazionale.\nIl 3 marzo 1902 gioc\u00f2 la sua unica partita con la Nazionale inglese, in uno 0-0 contro il Galles, a Wrexham."}
{"id": "2615223", "revid": "436907", "url": "https://it.wikipedia.org/wiki?curid=2615223", "title": "Miracle Drug", "text": "Miracle Drug \u00e8 la seconda traccia dell'album \"How to Dismantle an Atomic Bomb\" degli U2, pubblicato nel 2004.\nLa canzone \u00e8 stata scritta da Bono ed \u00e8 dedicata allo scrittore irlandese Christopher Nolan, che fu compagno del cantante e degli altri membri della band alla Mount Temple Comprehensive School di Dublino.\nBono disse su Nolan:\n\"\"Andavamo tutti alla stessa scuola e proprio quando frequentavamo l'ultimo anno arriv\u00f2 un tizio di nome Christopher Nolan. Quando \u00e8 nato, rimase senza ossigeno per due ore. Ed \u00e8 per questo motivo che \u00e8 diventato paraplegico. Ma sua madre credette sin dall'inizio che Christopher fosse in grado di capire cosa succedesse intorno a lui e cominci\u00f2 ad insegnargli qualcosa a casa. In seguito scoprirono una medicina che gli permetteva di muovere i muscoli del collo. Decisero allora di attaccargli sulla fronte un congegno a forma di unicorno e a poco a poco impar\u00f2 cos\u00ec a battere a macchina. Col tempo uscirono fuori tutte le poesie che aveva come immagazzinato nella sua testa. In seguito le raccolse in un libro intitolato \"Dam-Burst of Dreams\", che vinse tantissimi premi. And\u00f2 all'universit\u00e0 e divenne un vero genio. Tutto ci\u00f2 grazie all'amore di sua madre e alle scoperte in campo medico\".\"\n\"Miracle Drug\" \u00e8 l'unica canzone, dopo \"Numb\" (contenuta nell'album \"Zooropa\"), in cui ad accompagnare la voce principale di Bono, oltre a quella di The Edge \u00e8 possibile ascoltare anche la voce del batterista Larry Mullen Jr.\nDal vivo.\n\"Miracle Drug\" \u00e8 stata suonata dal vivo durante tutte le tappe della prima e della seconda leg del \"Vertigo Tour\". Bono, dopo aver spiegato la storia di Nolan, era solito esprimere la propria gratitudine nei confronti dei medici, delle infermiere e di chiunque lavorasse in campo medico. Verso la fine della terza leg, la canzone \"scompare\" definitivamente dalle scalette del tour (non viene infatti eseguita n\u00e9 durante la quarta, n\u00e9 durante la quinta e ultima leg). L'ultima volta che gli U2 l'hanno suonata dal vivo al \"Vertigo Tour\" risale al 28 novembre 2005, a Montr\u00e9al."}
{"id": "2615231", "revid": "834", "url": "https://it.wikipedia.org/wiki?curid=2615231", "title": "One-shot", "text": ""}
{"id": "2615232", "revid": "118531660", "url": "https://it.wikipedia.org/wiki?curid=2615232", "title": "Johann Ambrosius Bach", "text": "Biografia.\nAnch'egli affermato musicista e didatta, ricevette dal padre Christoph Bach una prima educazione musicale all'et\u00e0 di nove anni. Dopo la morte di Christoph, Johann Ambrosius rest\u00f2 ancora per qualche anno ad Arnstadt, dopodich\u00e9 inizi\u00f2 a viaggiare come musicista ambulante.\nNel 1667 entr\u00f2 nella \"Ratsmusik\" di Erfurt, diretta dallo zio Johannes. Un anno dopo, l'8 aprile 1668, spos\u00f2 Marie Elisabeth L\u00e4mmerhirt di Erfurt, appartenente allo stesso modo ad una famiglia di musicisti. Da questo matrimonio nacquero:\nNel 1671 venne fatto \"Hof und Stadtmusikus\" ad Eisenach grazie all'appoggio del cugino Johann Christoph; la giovane coppia tard\u00f2 a stabilirvisi. Vedovo dal 1\u00ba maggio 1694, Johann Ambrosius si rispos\u00f2 con Barbara Margaretha Keul, anch'ella vedova, il 27 novembre 1694. Mor\u00ec nel 1695 all'et\u00e0 di 50 anni.\nAttualmente si ignora l'esistenza di sue composizioni."}
{"id": "2615242", "revid": "1310927", "url": "https://it.wikipedia.org/wiki?curid=2615242", "title": "Athletic Club 2004-2005", "text": "La pagina racchiude la rosa dell'Athletic Club nella stagione 2004-05\nRosa.\nStaff tecnico.\n\"Come da politica societaria la squadra \u00e8 composta interamente da giocatori nati in una delle sette province di Euskal Herria o cresciuti calcisticamente nel vivaio di societ\u00e0 basche.\""}
{"id": "2615254", "revid": "123689782", "url": "https://it.wikipedia.org/wiki?curid=2615254", "title": "BBC iPlayer", "text": "BBC iPlayer \u00e8 un servizio sviluppato da BBC che rende disponibili in streaming contenuti video e radio attraverso il Web, sistemi P2P, via cavo oppure su dispositivi mobili. \nDescrizione.\nIl servizio \u00e8 uscito dalla versione beta il 25 dicembre 2007, mentre una seconda versione, con un look rinnovato, \u00e8 stata resa disponibile dal 25 giugno 2008. iPlayer 3.0 fu emesso il 6 settembre 2010, con l'aggiunta di integrazioni con i nuovi social network. Un'ulteriore versione denominata 'New BBC iPlayer' \u00e8 stata pubblicata on-line a partire dall'11 marzo 2014.\nIl servizio video \u00e8 limitato ai soli abbonati, residenti nel Regno Unito, mentre il servizio radio \u00e8 per la maggior parte libero e gratuito anche all'estero. Le trasmissioni intere sono generalmente disponibili per la visione o l'ascolto fino a trenta giorni dopo la data iniziale di messa in onda.\nAll'inizio del servizio, iPlayer venne pesantemente criticato in quanto poco avanzato ed esoso di risorse; in seguito venne ridisegnato e rilanciato, ottenendo un enorme successo e con milioni di visualizzazioni, che ha per\u00f2 ha rilanciato numerosi problemi riguardo all'intasamento dovuto a tutto lo streaming BBC, e alla futura disponibilit\u00e0 della banda larga britannica."}
{"id": "2615264", "revid": "106908", "url": "https://it.wikipedia.org/wiki?curid=2615264", "title": "Cheikh Hadjibou Soumar\u00e9", "text": "Nel 1995 diventa ministro dell'economia. Nel 2007 con l'elezione di Abdoulaye Wade, viene nominato primo ministro Ma prima che viene nominato LA carica viene dato a Abdou Aziz Lo ma per aver per problema personale rifiuto .(carica che mantiene fino al 30 aprile 2009). Tuttavia Soumar\u00e9 non risulta essersi mai tesserato al PDS, il partito di Wade."}
{"id": "2615271", "revid": "2128848", "url": "https://it.wikipedia.org/wiki?curid=2615271", "title": "Asterix (personaggio)", "text": "Asterix (\"Ast\u00e9rix\") \u00e8 un personaggio immaginario protagonista della omonima serie a fumetti creata da Ren\u00e9 Goscinny e Albert Uderzo esordito nel 1959 nel primo numero della rivista francese Pilote; da allora \u00e8 stato protagonista di oltre trenta albi a fumetti oltre che di lungometraggi sia a cartoni animati che con attori in carne e ossa e del relativo merchandising. Gli \u00e8 stato dedicato nel 1965 il primo satellite artificiale francese e un asteroide scoperto nel 1996; ha ispirato la realizzazione di un parco giochi a tema, Parc Ast\u00e9rix, inaugurato nel 1989 a Plailly, vicino a Parigi.\nGenesi del personaggio.\nAsterix nacque in seguito a lunghe discussioni fra i suoi due creatori, il disegnatore Uderzo e lo sceneggiatore Goscinny: il primo infatti avrebbe voluto fare del proprio personaggio un eroe classico, forte, valoroso e nerboruto, simile a quello del precedente lavoro della coppia \"Oumpah-Pah\" mentre lo scrittore optava per un antieroe dal fisico minuto e di dimensioni ridotte e pi\u00f9 abile con il cervello che con la forza bruta. La versione finale del personaggio, pur mediando fra questi estremi, risente maggiormente della visione di Goscinny, mentre Obelix \u00e8 pi\u00f9 simile alle idee di Uderzo.\nIl nome Asterix deriva dal francese \"asterisque\" (asterisco) nella sua doppia valenza di \"piccola stella\" ma anche di \"rimando a fondo pagina\", con l'aggiunta del suffisso -ix che nel fumetto caratterizza i nomi di praticamente tutti i Galli e derivato dal nome celtico del condottiero Vercingetorige (Vercingetorix). Goscinny ha affermato scherzosamente che il nome, iniziando per \"A\", sarebbe stato un vantaggio per quando il suo personaggio sarebbe stato elencato nelle enciclopedie.\nBiografia del personaggio.\n\u00c8 un minuto guerriero gallico che all'epoca della conquista della Gallia da parte di Giulio Cesare si batte insieme ai suoi compatrioti per difendere l'indipendenza del proprio villaggio in Armorica con l'ausilio della pozione magica del druido Panoramix che dona a chi la beve una forza irresistibile. In tutte le sue avventure esclusa la prima \u00e8 sempre accompagnato dal fedelissimo amico Obelix.\nNelle storie a fumetti della serie di cui \u00e8 protagonista non compaiono molti elementi utili a descriverne la biografia cos\u00ec come quella dei comprimari della serie. Le poche informazioni sulla sua infanzia derivano dalla storia illustrata \"Come fu che Obelix cadde da piccolo nel paiolo del druido\" e dall'avventura breve Asterix e il primo giorno di scuola pubblicata in Italia nell'albo Asterix tra banchi e... banchetti. Il personaggio \u00e8 nato nel 35 a.C. ma dove la sigla sta per \"avanti Cesare\" ovvero la data dell'arrivo del condottiero romano in Gallia ovvero il 49 a.C.. Quindi Asterix \u00e8 nato nell'85 a.C. e ha quindi poco pi\u00f9 di 35 anni all'epoca in cui si svolgono le sue avventure. \u00c8 nato nello stesso giorno di Obelix. In precedenza, l'et\u00e0 di Asterix non era mai stata esplicitata, e questo aveva fatto nascere anche alcune gag negli albi: ad esempio nell'avventura Il figlio di Asterix, Beniamina, la moglie di Abraracourcix, spettegolando con le sue amiche dichiara come il guerriero abbia \u00ab\"pi\u00f9 anni di quanti non ne dimostri\"\u00bb.\nIn \"Come fu che Obelix cadde da piccolo nel paiolo del druido\" storia narrata in prima persona dallo stesso Asterix appaiono i suoi genitori: il padre Astronomix, anch'egli guerriero, e la madre Praline. Astronomix assomiglia moltissimo nell'aspetto fisico a suo figlio eccetto per i capelli leggermente pi\u00f9 scuri. In Asterix e Latraviata si scopre che i due sono ancora vivi ma hanno lasciato il villaggio per aprire un negozio di souvenir a Condate (l'attuale Rennes) insieme ai genitori di Obelix, Obelodalix e Gelatine. Inoltre vi si narra che Asterix e Obelix sono amici fin dall'infanzia quando Obelix prima di cadere nel calderone della pozione magica era un bambino debole ed estremamente timido, oggetto degli scherzi e delle prese in giro degli altri suoi coetanei.\nAsterix ha anche dei parenti in Britannia e nell'avventura Asterix e i Britanni si fa la conoscenza di suo cugino Beltorax.\nCaratterizzazione del personaggio.\nDescrizione fisica.\nFisicamente, Asterix ha una corporatura minuta, di altezza molto inferiore agli altri personaggi, caratteristica messa ancora pi\u00f9 in risalto dal confronto con il colossale amico Obelix. Ha corti capelli biondi e lunghi baffi spioventi, che pendono al di sotto di un grosso naso (una caratteristica questa comune, con rare eccezioni, a praticamente tutti i personaggi e che rappresenta uno dei \"marchi di fabbrica\" del disegnatore Uderzo).\nCome molti personaggi dei fumetti, Asterix indossa sempre gli stessi vestiti: una casacca nera, stretta in vita da una cinta borchiata, pantaloni rossi e grosse scarpe marroni. Porta sempre con s\u00e9 una borraccia immancabilmente zeppa di pozione magica ed una spada, un corto gladio in una fodera celeste, che tuttavia non usa quasi mai, preferendo battersi a mani nude con pugni e sganascioni. Ad ogni modo, occasionalmente fa sfoggio di notevole abilit\u00e0 spadaccina, ad esempio nell'avventura \"Asterix e il regalo di Cesare\" nella quale lo si vede ingaggiare un duello con un romano, di cui ha facilmente la meglio arrivando a disegnargli una \"Z\" sui vestiti, proprio come Zorro.\nIl capo di abbigliamento pi\u00f9 caratteristico del personaggio \u00e8 per\u00f2 senza dubbio il caratteristico elmetto alato di forma tonda, che indossa quasi sempre. In \"Asterix in America\", Obelix afferma che l'amico non si separa mai dal copricapo, \"tranne che quando mangia e quando dorme\". Le stesse ali, bench\u00e9 teoricamente metalliche e inchiodate e saldate all'elmetto, sembrano dotate di vita ed emozioni proprie, diritte e verticali ad esempio quando Asterix \u00e8 sorpreso o allarmato, piegate verso il basso quando \u00e8 invece triste o malinconico.\nCarattere e personalit\u00e0.\nDal punto di vista psicologico, Asterix raccoglie in s\u00e9 tutte le caratteristiche (pi\u00f9 o meno stereotipate) dei Galli di provincia descritti nel fumetto, essendo bonaccione, compagnone, collerico, attaccabrighe, orgoglioso e astuto oltre che estremamente coraggioso. Spesso viene definito da Abraracourcix come il guerriero pi\u00f9 abile e valoroso del suo villaggio.\nIn molte occasioni dimostra di essere un astuto pensatore, dotato di notevole arguzia ed incline a ragionare prima di agire. Spesso risolve le situazioni con trovate ingegnose, ad esempio in \"Asterix e i Britanni\" ha la brillante idea di preparare una falsa pozione magica per infondere coraggio ai guerrieri Britanni prima dell'attacco dei romani, cosa che li porter\u00e0 alla vittoria: tale falsa pozione era il t\u00e8, la passione britannica per il quale viene cos\u00ec spiegata. Ad ogni modo, come tutti i suoi esuberanti compatrioti, non disdegna l'azione e l'impiego della forza bruta: emblematica \u00e8 una situazione presente in \"Asterix e il paiolo\" in cui, dovendo rapinare una banca, il guerriero elabora un complicato piano frutto di molte notti di lavoro. Non riuscendo per\u00f2 a farne comprendere i dettagli a Obelix, perde la pazienza e dichiara stizzito \"tanto peggio. Ci butteremo nella mischia, prenderemo l'oro e ce ne andremo!\".\nAsterix e Obelix sono grandi ed inseparabili amici, come dimostrano in tutte le innumerevoli avventure che vivono insieme. Ogni tanto finiscono per litigare, soprattutto a causa delle diversit\u00e0 fra l'atteggiamento intelligente e logico dell'uno e l'ingenuit\u00e0 inattaccabile dell'altro, ma le loro liti finiscono immancabilmente per ricomporsi nel giro di pochissimo tempo.\nSebbene non lo si sia mai visto impegnato in relazioni amorose o in situazioni galanti, Asterix \u00e8 sensibile al fascino del gentil sesso, sebbene tenda a darlo a vedere molto meno del pi\u00f9 suscettibile Obelix: infatti, laddove quest'ultimo esterna i propri sentimenti in maniera visibile, arrossendo, o balbettando imbarazzato di fronte alle ragazze, e commuovendosi fino alle lacrime alle belle storie d'amore, Asterix invece cerca solitamente di dissimulare indifferenza esteriormente, sebbene anche lui non possa evitare di sospirare sognante dopo essere stato baciato dalla bella Falbal\u00e0 in \"Asterix legionario\" (una cosa simile avviene anche in \"Asterix e Latraviata\")."}
{"id": "2615275", "revid": "599013", "url": "https://it.wikipedia.org/wiki?curid=2615275", "title": "\u00d3scar Vales", "text": "Carriera.\nCresciuto nella cantera dell'Athletic Bilbao, debutta in prima squadra con il Baskonia nella stagione 1990-1991.\nDopo un paio d'anni nuovamente nelle giovanili dell'Athletic, passa al Bilbao Athletic (la squadra riserve) e nel corso della stagione 1993-1994 viene \"promosso\" all'Athletic Bilbao, debuttando in Primera Divisi\u00f3n spagnola il 6 aprile 1994 nella partita Real Oviedo-Athletic Bilbao (3-0).\nDopo tre stagioni nella massima serie viene ceduto al Celta Vigo con cui disputa altre due stagioni nel massimo campionato spagnolo.\nNel 1999-2000 ritorna con i \"rojiblancos\", rimanendovi per altre sei stagioni, dopodich\u00e9 termina la carriera. Riprende tre anni pi\u00f9 tardi, quando disputa una stagione con i dilettanti del Gatika, allenati da Aitor Larrazabal, suo compagno all'Athletic."}
{"id": "2615276", "revid": "1573940", "url": "https://it.wikipedia.org/wiki?curid=2615276", "title": "Monte Carlo Open 1981", "text": "Il Monte Carlo Open 1981 \u00e8 stato un torneo di tennis giocato sulla terra rossa. \u00c8 stata la 75\u00aa edizione del Monte Carlo Open, che fa parte del Volvo Grand Prix 1981. Si \u00e8 giocato al Monte Carlo Country Club di Roquebrune-Cap-Martin in Francia vicino a Monte Carlo dal 13 al 19 aprile 1981.\nCampioni.\nSingolare.\nLa finale tra Jimmy Connors e Guillermo Vilas \u00e8 stata sospesa per pioggia sul 5\u20135 e mai pi\u00f9 ripresa. Il titolo non \u00e8 stato mai assegnato.\nDoppio.\n Heinz G\u00fcnthardt / Markus G\u00fcnthardt hanno battuto in finale Pavel Slo\u017eil / Tom\u00e1\u0161 \u0160m\u00edd 6-3, 6-3"}
{"id": "2615277", "revid": "124693668", "url": "https://it.wikipedia.org/wiki?curid=2615277", "title": "PlayStation Store", "text": "PlayStation Store \u00e8 un servizio di e-commerce creato da Sony inizialmente per PlayStation 3 e PlayStation Portable, poi approdato anche su PlayStation Vita, PlayStation TV, PlayStation 4 e infine su PlayStation 5. \u00c8 stato lanciato su PS3 l'11 novembre 2006 e il 15 ottobre 2008 su PSP. \u00c8 possibile accedervi effettuando il login al PlayStation Network.\nIl servizio consente di scaricare molti contenuti gratuiti o a pagamento. Il \"negozio\" contiene demo, videogiochi, espansioni e temi. \u00c8 possibile acquistare dei prodotti con carta di credito, o PlayStation Network Card creando una riserva di denaro online, chiamata \"portafoglio\". In questo caso le somme vengono detratte da l\u00ec.\nIn occasione di festivit\u00e0 comandate o simili solitamente la merce viene scontata o vengono regalati contenuti extra.\nPiattaforme disponibili.\n\u00c8 possibile scaricare contenuti multipiattaforma su PS3 e trasferirli su PSP, PSVita e viceversa.\nLe piattaforme compatibili all'accesso del servizio sono:\nPlayStation Store su PlayStation 3.\n\u00c8 la versione del Playstation Store apposita per la PlayStation 3.\n\u00c8 in funzione dal lancio della stessa, l'11 novembre 2006, anche se il 15 aprile 2008 ha subito un restyling col firmware 2.30 per adattarlo alla maggiore vastit\u00e0 di contenuti presenti e per consentire agli utenti meno esperti una facile navigazione.\nSono presenti molti giochi completi, scaricabili direttamente sull'HDD della console, con un prezzo che varia da pochi euro a 40,00 euro. Tra questi ci sono i classici PSOne, versioni digitali dei vecchi giochi per PlayStation, e i \"minis\", disponibili da dicembre 2009 anche per PlayStation 3.\nC'\u00e8 anche una sezione apposita per i contenuti aggiuntivi che le software house pubblicano dopo l'uscita del gioco in proposito.\nVi sono inoltre DEMO di giochi in uscita o giochi su Blu-ray Disc, tutte gratuite.\nCi sono anche sfondi per la XMB della console, temi statici, temi dinamici, video sugli eventi Sony oppure trailer di giochi, nuovi avatar per personalizzare il proprio profilo dell'account PSN, alcuni video speciali ed infine tre applicazioni: adhocParty, per giocare online con tutto il mondo con PSP, Singstar Viewer, per essere parte della comunit\u00e0 Singstar anche se non si possiede il gioco e VidZone, canale musicale gratuito con video musicali, brani esclusivi e video speciali.\nCi sono anche la categoria \"Consigliati\", per conoscere quali sono i giochi in evidenza e la categoria Contenuti PSP, per accedere a tutti i contenuti del PSP Store.\nPlayStation Store su PlayStation Portable.\n\u00c8 la versione per PSP del PlayStation Store per PSP e PSPGo.\n\u00c8 stata lanciata molto pi\u00f9 tardi della sua controparte \"fissa\", infatti sino al firmware 5.00, aggiornato il 15 ottobre 2008, la PSP non era abilitata ad accedere al PlayStation Store autonomamente, ma solo con l'ausilio di un PC o una PS3.\nDalla pubblicazione del firmware 5.00, il PlayStation Store per PSP \u00e8 stato ampliato autonomamente da quello per PS3, supportando non solo classici PSOne come fino ad allora ma anche giochi completi, contenuti aggiuntivi, temi, sfondi e video.\nDalla commercializzazione della PSPGo, la Sony ha cominciato a pubblicare una maggiore quantit\u00e0 di giochi completi, vista la mancanza di supporti ottici per la console.\nDal 1\u00ba ottobre 2009 ha lanciato una nuova categoria di mini-giochi, detti \"minis\" e, in seguito all'uscita di PSP Go, vi pubblica tutti i titoli disponibili anche su UMD (a eccezione di alcuni per volont\u00e0 degli sviluppatori).\nA met\u00e0 settembre 2014, Sony ha rimosso la possibilit\u00e0 di accedere allo Store direttamente da PSP. Pertanto, i possessori di PSP, per scaricare i contenuti dello Store, dovranno collegare la console ad un PC o una PS3 tramite un cavo USB.\nRestyling dello Store.\nDal 17 ottobre 2012 \u00e8 disponibile un totale restyling del PlayStation Store che modifica totalmente il modo di visualizzazione al suo interno.\n\u00c8 stato introdotto un approccio pi\u00f9 grafico e tutto ruoter\u00e0 sul concetto di \"eroe\", dove i personaggi pi\u00f9 riconoscibili dei giochi pi\u00f9 famosi saranno presenti in ogni pagina dello Store.\nLa visualizzazione di contenuti non sar\u00e0 pi\u00f9 dall'alto verso il basso ma da sinistra verso destra.\n\u00c8 stato implementato anche un migliore sistema di Search (cerca), che ora mostra risultati in tempo reale man mano che si digita, e riconosce errori e abbreviazioni di giochi; aggiunti anche filtri di ricerca per tipo, prezzo e periferiche supportate.\nL'indicizzazione comprende anche i cataloghi PSP e PS Vita. I contenuti legati a ogni titolo vengono infine raggruppati in una singola pagina che, in stile Steam, include immagini, demo, DLC, temi e download se il titolo \u00e8 disponibile in digital delivery.\nIl nuovo store si ridimensioner\u00e0 in base alla risoluzione massima dello schermo.\nPer colpa di problemi tecnici e professionali di Sony Europe, la nuova versione dello store \u00e8 stata pubblicata con qualche giorno di ritardo, con la data di lancio che si avvicina a quella americana, posta al 23 ottobre.\nVideo Delivery Service (Video Store).\nGioved\u00ec 20 maggio 2010, \u00e8 stato lanciato in Italia, come gi\u00e0 avvenuto in molti paesi, Video Delivery Service, il servizio di noleggio e/o acquisto film dal PlayStation Store.\n\u00c8 possibile scaricare film in SD, in HD, e alcuni titoli anche in formato 3D. Se si sceglie l'acquisto di un film \u00e8 possibile visualizzarlo in numero illimitato di volte, mentre in caso di noleggio si hanno a disposizione 14 giorni di tempo per vederlo e 48 ore dalla prima volta che si avvia la riproduzione.\nI film acquistati potranno essere trasferiti anche sulla propria PSP se entrambe le console condividono lo stesso account PlayStation Network. Dal 2011 sono acquistabili anche le puntate delle serie TV tramite un'apposita sezione del Video Store.\nClassici PSOne &amp; Minis.\nSono i giochi originali della prima PlayStation in versione digitale per il PlayStation Store, giocabili sia con PS3 che con PSP. Con un solo acquisto \u00e8 possibile giocare un classico su entrambe le console se queste condividono lo stesso account PSN.\nDal lancio sul mercato di PSPGo la Sony ha introdotto una nuova categoria di minigiochi con dimensioni inferiori ai 100 MB e costo inferiore ai 4,99 euro. Da dicembre 2009 i Minis sono disponibili anche su PlayStation 3 e come con i classici PSOne con un solo acquisto \u00e8 possibile giocarli su entrambe le console.\nDigital Comics.\nDigital Comics \u00e8 un'esclusiva PSP. Contiene una vasta gamma di fumetti in versione digitale scaricabili direttamente sulla PSP. La Sony gi\u00e0 ha siglato accordi per pubblicare fumetti Marvel e Disney.\nIl servizio \u00e8 attualmente attivo nei seguenti paesi: Gran Bretagna, Stati Uniti d'America, Irlanda, Australia, Nuova Zelanda e Sudafrica.\nNel 2010 \u00e8 stato confermato da Sony che il servizio rester\u00e0 esclusivo ai paesi gi\u00e0 citati. Il servizio cessa la sua attivit\u00e0 ufficialmente il 30 ottobre 2012 in tutti i paesi in cui era attivo il servizio.\nDal 1\u00ba gennaio 2013 non sar\u00e0 pi\u00f9 possibile scaricare e cercare i contenuti gi\u00e0 acquistati dal PlayStation Store, i contenuti saranno reperibili solo tramite il back-up del sistema con l'utilizzo del programma Media Go altrimenti cancellati."}
{"id": "2615281", "revid": "384917", "url": "https://it.wikipedia.org/wiki?curid=2615281", "title": "Pico de Paperis", "text": ""}
{"id": "2615288", "revid": "38120", "url": "https://it.wikipedia.org/wiki?curid=2615288", "title": "Gnort", "text": ""}
{"id": "2615289", "revid": "1543377", "url": "https://it.wikipedia.org/wiki?curid=2615289", "title": "Monte Carlo Open 1980", "text": "Il Monte Carlo Open 1980 \u00e8 stato un torneo di tennis giocato sulla terra rossa. \n\u00c8 stata la 74\u00aa edizione del Monte Carlo Open, che fa parte del Volvo Grand Prix 1980.\nSi \u00e8 giocato al Monte Carlo Country Club di Roquebrune-Cap-Martin in Francia vicino a Monte Carlo,\ndal 31 marzo al 6 aprile 1980.\nCampioni.\nSingolare.\n Bj\u00f6rn Borg ha battuto in finale Guillermo Vilas 6\u20131, 6\u20130, 6\u20132\nDoppio.\n Paolo Bertolucci / Adriano Panatta hanno battuto in finale Vitas Gerulaitis / John McEnroe 6-2, 5-7, 6-4"}
{"id": "2615292", "revid": "38120", "url": "https://it.wikipedia.org/wiki?curid=2615292", "title": "G'Nort", "text": ""}
{"id": "2615293", "revid": "767487", "url": "https://it.wikipedia.org/wiki?curid=2615293", "title": "Ravil' Arjapov", "text": "Carriera.\nClub.\nHa giocato tutta la sua carriera nel , dal 1967 al 1978, raggiungendo 362 presenze e segnando 105 reti, diventando il marcatore pi\u00f9 prolifico della storia del ."}
{"id": "2615295", "revid": "27410057", "url": "https://it.wikipedia.org/wiki?curid=2615295", "title": "Universit\u00e0 ebraica di Gerusalemme", "text": ""}
{"id": "2615301", "revid": "729019", "url": "https://it.wikipedia.org/wiki?curid=2615301", "title": "Myasishchev M-61", "text": "Il nome Myasishchev M-61 si riferisce al progetto di un missile da crociera sviluppato alla fine degli anni cinquanta in Unione Sovietica dall'OKB-23 di Vladimir Michajlovi\u010d Mjasi\u0161\u010dev. Progettualmente molto simile all'S-30 di Pavel Vladimirovi\u010d Cybin, aveva per\u00f2 dimensioni inferiori, che avrebbero dovuto renderlo idoneo al lancio da aerei di dimensioni inferiori, come i Myasishchev M-50 e 52. Lo sviluppo di questo sistema d'arma fu interrotto nel 1960.\nStoria e descrizione tecnica.\nL'M-61 fu uno sviluppo dell'S-30, sviluppato dall'OKB di Cybin. I componenti dello stesso, infatti, dopo la chiusura del loro ufficio tecnico, erano stati aggregati a quello di Mjasi\u0161\u010dev. Si trattava di due progetti molto simili, anche se il modello di Mjasi\u0161\u010dev era di dimensioni inferiori. In particolare, il peso al lancio era di 16 tonnellate, contro le 22 del modello da cui derivava. Infatti, l'M-60 era stato progettato per operare sugli M-50/52: in questo modo, si sarebbe evitato il problema dello sviluppo dell'aereo-vettore, la cui mancanza aveva ostacolato il lavoro di Cybin e del suo OKB.\nL'impianto propulsivo era il medesimo del progetto Cybin, ovvero due statoreattori Bondaryuk RD-013 con una spinta di 5.600 kg. Anche la velocit\u00e0 massima era la medesima. La gittata, invece, era decisamente inferiore (1.000 km, contro i 5.000 previsti per l'S-30).\nIl carico bellico avrebbe dovuto essere costituito da una testata nucleare tipo RDS-6C da 400 chilotoni, del peso di 1.800 kg. Lo sgancio dall'aereo-vettore sarebbe dovuto avvenire alla velocit\u00e0 minima di 800 km/h, ed il volo del missile sarebbe dovuto avvenire ad un'altezza massima di 20.000 metri. In pratica, si trattava quasi delle stesse modalit\u00e0 operative dell'S-30."}
{"id": "2615305", "revid": "1543377", "url": "https://it.wikipedia.org/wiki?curid=2615305", "title": "Monte Carlo Open 1979", "text": "Il Monte Carlo Open 1979 \u00e8 stato un torneo di tennis giocato sulla terra rossa. \n\u00c8 stata la 73\u00aa edizione del Monte Carlo Open, che fa parte del Colgate-Palmolive Grand Prix 1979.\nSi \u00e8 giocato al Monte Carlo Country Club di Roquebrune-Cap-Martin in Francia vicino a Monte Carlo,\ndal 9 al 15 aprile 1979.\nCampioni.\nSingolare.\n Bj\u00f6rn Borg ha battuto in finale Vitas Gerulaitis 6\u20132, 6\u20131, 6\u20133\nDoppio.\n Ilie N\u0103stase / Ra\u00fal Ram\u00edrez hanno battuto in finale V\u00edctor Pecci / Bal\u00e1zs Tar\u00f3czy 6-3, 6-4"}
{"id": "2615306", "revid": "149485", "url": "https://it.wikipedia.org/wiki?curid=2615306", "title": "Campionati italiani estivi di nuoto 1942", "text": "I Campionati italiani estivi di nuoto 1942 si sono svolti in due sedi: le gare maschili a Genova Albaro, in una piscina coperta da 33 metri tra il 15 e il 16 agosto 1942; le gare femminili il 30 agosto a Modena nella piscina comunale."}
{"id": "2615308", "revid": "38120", "url": "https://it.wikipedia.org/wiki?curid=2615308", "title": "Tomar Re", "text": ""}
{"id": "2615312", "revid": "287204", "url": "https://it.wikipedia.org/wiki?curid=2615312", "title": "Badkuhi", "text": " \nBadkuhi \u00e8 una suddivisione dell'India, classificata come \"census town\", di 10.764 abitanti, situata nel distretto di Chhindwara, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 22\u00b0 08' 47 N e 78\u00b0 43' 28 E.\nSociet\u00e0.\nEvoluzione demografica.\nAl censimento del 2001 la popolazione di Badkuhi assommava a 10.764 persone, delle quali 5.594 maschi e 5.170 femmine. I bambini di et\u00e0 inferiore o uguale ai sei anni assommavano a 1.174, dei quali 602 maschi e 572 femmine. Infine, coloro che erano in grado di saper almeno leggere e scrivere erano 7.725, dei quali 4.460 maschi e 3.265 femmine."}
{"id": "2615313", "revid": "682087", "url": "https://it.wikipedia.org/wiki?curid=2615313", "title": "Istruzione superiore nello Stato Pontificio", "text": "Per istruzione superiore nello Stato Pontificio si intende l'ordinamento universitario vigente nei territori dello Stato Pontificio fino alla sua completa annessione al Regno d'Italia avvenuta nel settembre 1870.\nIn particolare, lo Stato Pontificio adott\u00f2 un ordinamento unificato in seguito alla costituzione apostolica \"Quod divina sapientia\" emanata da papa Leone XII il 28 agosto 1824.\nOrdinamenti precedenti al 1824.\nBologna.\nBreve storia.\nLa fondazione dell'universit\u00e0 di Bologna viene datata tradizionalmente al 1088, ad opera del grande giurista Irnerio: i primi statuti universitari furono redatti nel 1317. L'universit\u00e0 ospit\u00f2 corsi di diritto celebri in tutta Europa (quattro giuristi bolognesi intervennero alle dieta di Roncaglia affermando la sovranit\u00e0 suprema dell'Impero come detentore del diritto romano), ma anche di teologia, medicina, astronomia, aritmetica, filosofia, logica, retorica e grammatica, e dal Cinquecento di \"magia naturale\", ovvero scienza sperimentale, e farmacopea. Tra Settecento ed Ottocento Bologna fu centro di studi medici, matematici ed elettrotecnici. Tra gli alunni e i professori che hanno frequentato l'universit\u00e0 ci sono stati Dante Alighieri, Francesco Petrarca, Guido Guinizzelli, Coluccio Salutati, Pietro Pomponazzi, Marcello Malpighi, Pellegrino Rossi, Luigi Galvani.\nOrdinamento.\nNel 1158 Federico Barbarossa eman\u00f2 la \"\"Constitutio Habita\", una constitutio imperiale che stabiliva l'universit\u00e0 come una comunit\u00e0 di \"socii\" (gli studenti) presieduta da un \"dominus\" (il professore), pagato dagli studenti stessi: dunque un luogo libero da ogni influsso politico e aperto agli studenti di tutta Europa. In seguito l'\"universitas studentium\"\" cedette il posto ad un'universit\u00e0 mantenuta dal Comune e poi dallo Stato Pontificio, dopo l'annessione della citt\u00e0 avvenuta nel 1507. Il governo dell'universit\u00e0 venne affidato al cardinale legato ed esercitato attraverso dei priori: durante la parentesi dell'occupazione napoleonica (1797-1814) venne creata la figura del rettore, mantenuta nel successivo nuovo ordinamento pontificio.\nMacerata.\nBreve storia.\nDopo un aspro dibattito tra gli studiosi si \u00e8 appurato che l'universit\u00e0 di Macerata venne istituita come scuola di diritto non abilitata alla concessione di titoli dottoriali dal Comune di Macerata nel 1290: Papa Leone X nel 1518 abilit\u00f2 il collegio degli avvocati curiali maceratese a concedere la laurea: ma solo con la bolla pontificia \"\"In eminenti dignitate Apostolicae\" emanata nel 1540 da papa Paolo III venne istituito a Macerata uno \"Studium Generale\", con le facolt\u00e0 di medicina, legge e teologia. L'ateneo maceratese venne chiuso dal governo napoleonico nel 1808-1814 e riaperto nel 1816, prima di essere regolamentatao dalla \"Quod divina sapientia\".\nOrdinamento.\nAlle sue origini l'universit\u00e0 nacque come un'associazione di studenti che si istruivano nel diritto presso un professore: solo nel Cinquecento l'universit\u00e0 si diede un vero e proprio ordinamento, costitutendo le tre facolt\u00e0 con i relativi collegi, sottoposti all'autorit\u00e0 teorica del vescovo ed in realt\u00e0 soggetti al Comune, che conferiva praticamente le lauree.\nRoma.\nBreve storia.\nLo \"Studium Urbis\" \u00e8 stato fondato da papa Bonifacio VIII nel 1303 con la bolla apostolica \"In suprema praeminentia dignitatis\"\": dall'originaria sede di Trastevere l'universit\u00e0 si trasfer\u00ec nel 1431 nel rione Sant'Eustachio, nell'omonimo edificio che sar\u00e0 costruito nelle forme attuali solo nel 1660 (Francesco Borromini peraltro realizz\u00f2 la cappella universit\u00e0 di Sant'Ivo alla Sapienza).\nNel Cinquecento nell'universit\u00e0 romana furono condotti alcuni dei primi studi medici in Europa, grazie all'interesse di papa Leone X e di papa Clemente VIII che chiamarono ad insegnare a Roma studiosi del calibro di Bartolomeo Eustachio ed Andrea Cesalpino. Papa Benedetto XIV nella seconda met\u00e0 del Settecento regolament\u00f2 l'universit\u00e0 e diede un nuovo impulso al progresso anche scientifico degli studi.\nNel XVIII secolo Papa Benedetto XIV promosse una riforma dell'Universit\u00e0. L'Ateneo fu riordinato in base a due bolle, \"Inter conspicuos ordines\" del settembre 1744 e \"Quanta Reipublicae obveniat\" del 14 ottobre 1748. Con il primo atto il pontefice sostitu\u00ec la lettura di \"philosophia ordinarie\" con un insegnamento di \u00abfisica sperimentale\u00bb; in pratica il corso di fisica si sdoppi\u00f2 in due insegnamenti: uno teorico, l'altro basato sulla pratica dell'osservazione e della sperimentazione dei fenomeni, che integrava l'insegnamento \"ex cathedra\". Il secondo provvedimento istitu\u00ec una cattedra di chimica per la classe medica ed una cattedra di matematica superiore (\"matematica sublime\"), da affiancare all'insegnamento di geometria.\nNel 1786 Pio VI istitu\u00ec la cattedra di ostetricia (breve dell'11 aprile 1786).\nOrdinamento posteriore al 1824.\nLa congregazione degli Studi.\nUna congregazione incaricata della vigilanza e della gestione dell'Universit\u00e0 di Roma \"La Sapienza\" era stata istituita gi\u00e0 da papa Sisto V con la costituzione apostolica \"Immensa Aeterni Dei\" del 22 gennaio 1588, con la denominazione di \"Congregatio pro Universitate Studii Romani\" (\"congregazione per l'Universit\u00e0 degli Studi di Roma\"): una nuova congregazione venne costituita da Leone XII con il nuovo nome di \"Congregatio Studiorum\" (\"congregazione degli Studi\", per l'appunto), a cui venne devoluta la piena gestione di tutte le universit\u00e0 dello Stato Pontificio ed anche dell'ordinamento scolastico dello Stato Pontificio.\nLa congregazione era composta da cardinali nominati direttamente dal papa in numero non precisato, ed in pi\u00f9 dal Cardinale Segretario di Stato, dal cardinale camerlengo, dal cardinale vicario e dai cardinali prefetti dell'Indice dei libri proibiti e della congregazione del Buon Governo. Il prefetto della congregazione era nominato anch'esso dal papa, mentre il segretario doveva essere un familiare del papa (ovvero un membro della \"famiglia pontificia\").\nTra le facolt\u00e0 della congregazione c'era quella di nominare un visitatore per qualche universit\u00e0, scuola pubblica \"o altro stabilimento di istruzione\" a suo piacimento per verificarne le condizioni, la giurisdizione suprema su casi di controversie insorte all'interno delle universit\u00e0 o delle scuole pubbliche e l'obbligo di ratificare qualsiasi provvedimento papale in materia di istruzione prima della sua entrata in vigore.\nClassificazione delle universit\u00e0.\nLa costituzione apostolica del 1824 classificava le universit\u00e0 dello Stato Pontificio in universit\u00e0 primarie, dotate di almeno 38 cattedre pi\u00f9 i laboratori e \"gli altri scientifici stabilimenti\", ed universit\u00e0 secondarie, dotate invece di almeno 17 cattedre pi\u00f9 i laboratori e \"gli altri scientifici stabilimenti opportuni\". Le universit\u00e0 primarie erano solo due, l'Universit\u00e0 di Roma \"La Sapienza\" e l'Universit\u00e0 di Bologna. Le universit\u00e0 secondarie invece erano cinque: l'Universit\u00e0 di Ferrara, l'Universit\u00e0 di Perugia, l'Universit\u00e0 di Camerino, l'Universit\u00e0 di Macerata e l'Universit\u00e0 di Fermo. Nel 1826 quest'ultima venne chiusa dalla congregazione degli Studi ma venne riaperta l'Universit\u00e0 di Urbino.\nNon era possibile aumentare arbitrariamente il numero delle cattedre per ogni singola universit\u00e0, se non se ne aveva il previo consenso della congregazione: pena la chiusura dell'universit\u00e0 stessa.\nAmministrazione economica delle universit\u00e0.\nLe magistrature cittadine dovevano provvedere a nominare un soggetto come amministratore economico dell'universit\u00e0, tranne che nel caso dell'Universit\u00e0 di Roma \"La Sapienza\" dove il rettore era al tempo stesso amministratore economico.\nPrima del 15 ottobre di ogni anno doveva essere redatto un bilancio preventivo dell'universit\u00e0, modificabile in seguito solo dall'arcicancelliere o dal cancelliere, che poteva autorizzare spese impreviste accessorie: in caso contrario, il rettore e l'amministratore dovevano risarcire dal proprio quanto speso senza autorizzazione. Il bilancio definitivo doveva essere approntato entro la fine del mese di settembre dell'anno successivo, e doveva essere trasmesso alla congregazione degli Studi per l'approvazione.\nLa gerarchia universitaria.\nArcicancellieri e cancellieri.\nLe universit\u00e0 primarie (gli studi di Roma e Bologna) erano presiedute da un arcicancelliere, mentre le cinque universit\u00e0 secondarie erano presiedute da un cancelliere. L'arcicancellierato dell'Universit\u00e0 di Roma \"La Sapienza\" spettava al cardinale camerlengo, quello di Bologna all'arcivescovo di Bologna, i cancellierati delle universit\u00e0 secondarie invece spettavano agli arcivescovi o ai vescovi titolari: dunque rispettivamente all'arcivescovo di Perugia, all'arcivescovo di Ferrara, all'arcivescovo di Camerino, al vescovo di Macerata ed all'arcivescovo di Urbino una volta chiuso lo studio di Fermo, altrimenti spettante all'arcivescovo di Fermo.\nFunzioni dell'arcicancelliere e del cancelliere erano la vigilanza dell'ordine interno alle universit\u00e0, la giurisdizione sui crimini punibili fino ad un anno di carcere commessi all'interno del recinto dell'universit\u00e0, la scelta dei professori e la premiazione dei neolaureati.\nI rettori.\nI rettori delle universit\u00e0 avevano lo scopo di affiancare gli arcicancellieri ed i cancellieri (ovviamente impegnati anche su altri fronti in quanto arcivescovi e vescovi): loro compiti specifici erano la vigilanza sulla disciplina, sulla condotta morale \"e religiosa\" di studenti, professori ed inservienti, il controllo sull'orario d'ingresso dei professori e sul lor modo di fare lezione, la formazione del calendario scolastico e dell'orario di lezione e l'esame delle nuove matricole in entrata. Il rettore era impegnato a restare nell'universit\u00e0 per tutta la durata delle lezioni, oppure doveva nominare un vice-rettore che svolgesse le sue funzioni durante la sua assenza.\nLa carica di rettore era rivestita nell'Universit\u00e0 di Roma \"La Sapienza\" da un personaggio scelto dal collegio degli avvocati concistoriali, sentito il parere del papa: in tutte le altre universit\u00e0 invece la nomina del rettore spettava alla congregazione degli Studi. All'Universit\u00e0 di Bologna il rettore era coadiuvato da cinque professori, uno per ogni facolt\u00e0, scelti per anzianit\u00e0: questa carica particolare durava un anno.\nI collegi.\nI collegi, anche chiamati corpi collegiali, erano uno per ogni facolt\u00e0: teologico, legale, medico-chirurgico e filosofico-matematico.\nIl collegio teologico era composto da 12 membri a Roma e Bologna e da 8 membri nelle universit\u00e0 secondarie; il collegio legale dell'Universit\u00e0 di Roma \"La Sapienza\" era composto dal collegio degli avvocati concistoriali, quello dell'Universit\u00e0 di Bologna da 12 membri, tutti gli altri da 8 membri; il collegio medico-chirurgico degli studi di Roma e Bologna era composto ancora da 12 membri con particolare riguardo ad includere tra essi un professore di veterinaria ed uno di farmacia, mentre nelle universit\u00e0 secondarie era composto da 6 medici e 2 chirurghi; infine il collegio filosofico-matematico delle due universit\u00e0 primarie era composto da 12 membri, mentre quello delle altre universit\u00e0 da 6 membri.\nVenivano ammessi nei collegi solo i professori che godevano \"la comun'estimazione riguardo all'integrit\u00e0 della vita, e del costume\", oltre che in possesso della laurea di quella facolt\u00e0: l'eventuale rimozione dal collegio poteva essere decretata dalla congregazione degli Studi solo per motivi gravissimi.\nLa nomina dei membri dei collegi era riservata al papa: solo l'archiatra ed il chirurgo pontificio potevano entrare automaticamente nel collegio medico-chirurgico dell'Universit\u00e0 di Roma \"La Sapienza\".\nSempre nello studio romano c'erano dei posti riservati: oltre agli avvocati concistoriali che componevano il collegio legale, nel collegio teologico sedevano d'obbligo il maestro ed il sacrista dei Sacri Palazzi, il commissario del Sant'Uffizio ed un rappresentante a testa per domenicani, frati minori conventuali, agostiniani, carmelitani e serviti.\nLa funzione dei collegi era quella di fare da commissione sia per la scelta dei professori che per l'esame e la premiazione degli studenti: inoltre i collegi fungevano da organo consultivo per la congregazione degli Studi in caso di importanti deliberazioni e provvedimenti \"valevoli a promuovere il progresso delle scienze e delle arti, ed il vantaggio degli studenti\".\nI professori.\nModalit\u00e0 di assunzione.\nL'assunzione dei professori universitari avveniva per concorso a partire dal 1824 (i professori assunti precedentemente all'entrata in vigore della \"Quod divina sapientia\" furono tuttavia confermati ai loro posti senza dover fare alcun esame): il bando di concorso veniva affisso un mese prima del concorso stesso e l'ammissione era subordinata all'\"informazione della dottrina e dei costumi\" del candidato. Il candidato doveva essere titolare della laurea di quella facolt\u00e0 in cui aspirava insegnare.\nL'esame per l'ammissione dei professori constava di due prove: scritta ed orale. Lo scritto si svolgeva nella biblioteca dell'universit\u00e0, dove i candidati dovevano svolgere in sei ore un tema in lingua latina di commento ad un testo tra i trenta estratti a sorte dall'arcicancelliere o dal cancelliere la mattina stessa dell'esame: la vigilanza degli esaminandi era affidata al rettore ed a due membri del collegio della facolt\u00e0 per cui si svolgeva l'esame. Il tema doveva essere consegnato in una cassetta custodita dal rettore, che veniva immediatamente ritirata allo scadere delle sei ore: la valutazione delle prove si poteva svolgere il giorno stesso dell'esame od il giorno seguente, ed eventualmente in pi\u00f9 sessioni, alla presenza dell'arcicancelliere o del cancelliere. L'orale, anch'esso in lingua latina, era tenuto dal collegio della facolt\u00e0 riunito plenariamente: alla fine della prova di ogni candidato il collegio prima commentava le prove e poi esprimeva il suo giudizio votando con il tradizionale metodo segreto delle palle bianche e nere. In caso di parit\u00e0 di voti tra alcuni candidati, si procedeva ad un ballottaggio.\nLe uniche cattedre non disponibili tramite concorso erano quelle di sacra scrittura, teologia, teologia morale ed etica dell'Universit\u00e0 di Roma \"La Sapienza\", occupate da altrettanti membri di alcuni ordini religiosi, selezionati dal superiore generale dello stesso ordine e votati per mezzo delle palle bianche e nere dal collegio della facolt\u00e0 teologica romana.\nIn caso qualche candidato fosse oggettivamente noto per la fama delle sue pubblicazioni, il papa poteva decidere di non procedere all'esame orale e di ammetterlo direttamente all'insegnamento. Il professore, una volta ottenuto l'incarico, era inamovibile, ed in caso di gravi mancanze solo la congregazione degli Studi era abilitata a rimuoverlo dall'insegnamento.\nCompiti ed attribuzioni.\nIl compito dei professori era quello di:\nPerci\u00f2 dovevano adattarsi alle disposizioni emanate dalla congregazione degli Studi.\nLe lezioni si tenevano con l'ausilio di un libro di testo stampato, e si dividevano nella spiegazione, della durata non superiore a mezz'ora (era convinzione della pedagogia ottocentesca nello Stato Pontificio che non era consigliabile tenere i giovani impegnati per pi\u00f9 di mezz'ora in un'attivit\u00e0), e poi in interrogazioni ed esercitazioni. Il professore era tenuto alla puntualit\u00e0 nelle lezioni, e teneva una sorta di registro scolastico di tutti gli alunni prendendo nota della frequenza e del profitto di ognuno, in vista delle pagelle e delle matricole finali.\nLa scelta dei libri di testo e della lingua.\nCome sopra accennato, ogni professore doveva adoperare un libro di testo stampato, la cui scelta era sottoposta all'approvazione della congregazione degli Studi. Era facolt\u00e0 del professore dettare alcuni appunti in aggiunta agli studenti, ed un professore poteva anche chiedere alla congregazione degli Studi di usare un libro di testo proprio anche se non stampato.\nPer le facolt\u00e0 di teologia e legge il testo doveva essere in lingua latina, cos\u00ec come anche le spiegazioni; nella facolt\u00e0 medico-chirurgica il testo doveva essere in latino cos\u00ec come anche le spiegazioni (specie per l'anatomia, la fisiologia, la medicina teorica e chirurgia legale), ma era ammessa qualche piccola spiegazione in lingua italiana per facilitare la comprensione degli studenti; nella facolt\u00e0 filosofico-matematica invece si usava l'italiano sia nei testi che nelle spiegazioni, tranne che per la logica, la metafisica e l'etica. Infine l'insegnamento della retorica e dell'italiano era permesso in italiano od in latino, a discrezione del professore.\nI sostituti.\nI professori sostituti, anche chiamati soprannumerari, avevano il compito di sostituire il professore titolare in caso di sua assenza, accertata dal rettore come valida per infermit\u00e0 o grave motivazione. Vi era un sostituto per ogni facolt\u00e0 (tranne che per legge, dove erano in due). Anche i sostituti erano scelti per concorso (tranne i summenzionati religiosi in servizio presso la facolt\u00e0 teologica dell'Universit\u00e0 di Roma \"La Sapienza\", sostituiti da confratelli), ed effettuavano la sostituzione nella prima tra pi\u00f9 cattedre eventualmente vacanti. I sostituti avevano pari dignit\u00e0 rispetto ai professori titolari, anche se non godevano dello stipendio annuale che spettava ai professori ma ricevevano uno stipendio forfettario in caso di sostituzione superiore alle venti lezioni.\nAltre cariche.\nI bibliotecari.\nIl bibliotecario era scelto dall'arcicancelliere o dal cancelliere previa approvazione della congregazione degli Studi: suo compito era quello di \"tenere la biblioteca in ordine, e di fare, che gl'indici dei libri siano esatti\".\nGli orari d'apertura delle biblioteche universitarie erano la mattina da mezz'ora prima dell'inizio delle lezioni per la durata di quattro ore, ed il pomeriggio da mezz'ora prima dell'inizio delle lezioni per due ore e mezzo. L'universit\u00e0 restava aperta anche nei giorni di chiusura dell'universit\u00e0 eccettuate le domeniche, i gioved\u00ec, le feste di precetto e la festa di san Pietro apostolo.\nTutti i prestiti dovevano essere riportati su un apposito quaderno, ed il bibliotecario era tenuto a vigilare sulla riconsegna e sul mantenimento in buono stato dei volumi, pena la segnalazione al rettore per la punizione del \"delinquente\". Era soggetto alla vigilanza del bibliotecario anche il silenzio nella biblioteca. Era fatto divieto al bibliotecario di concedere in lettura un libro ascritto all'Indice dei libri proibiti a chi non era in possesso della regolare licenza.\nI direttori degli \"stabilimenti\".\nPer \"stabilimenti\" la normativa leonina intendeva gli osservatori astronomici, i musei o i gabinetti annessi alle universit\u00e0: la direzione degli stessi era affidata all'insegnante della relativa materia. Il direttore doveva sovrintendere alla conservazione ed alla classificazione degli oggetti e della strumentazione conservata nel loro stabilimento: inoltre il direttore dell'osservatorio astronomico era tenuto a fare i rilevamenti del caso giornalmente.\nI direttori dovevano recarsi negli stabilimenti loro affidati almeno quattro volte a settimana, ed erano tenuti:\nI custodi dell'orto botanico.\nL'orto botanico di ogni universit\u00e0 era affidato ad un custode dipendente dal professore di botanica, con obbligo di residenza presso l'orto, scelto dal rettore. Al custode era fatto divieto vendere piante dell'orto senza permesso del rettore, o coltivare un suo proprio orto, ma anzi doveva tenere un registro delle piante presenti nell'orto, e mantenerlo costantemente in efficienza.\nI bidelli e gli inservienti.\nI bidelli e gli inservienti erano scelti dal rettore e ad esso (o in sua assenza al vice-rettore) riferivano: oltre alla pulizia dei locali universitari, avevano le mansioni di vigilare sul comportamento degli studenti \"che non si diportassero con la dovuta modestia, e silenzio\". Pu\u00f2 essere inoltre interessante la funzione quasi \"poliziesca\" o \"spionistica\" dei bidelli, di cui all'articolo 129 del titolo XI della \"\"Quod divina sapientia\":\nGli studenti.\nAmmissione.\nLe iscrizioni all'universit\u00e0 avvenivano riportando nome e cognome, et\u00e0, luogo di nascita, parrocchia e luogo di residenza su un apposito libro tenuto aperto fino al 10 novembre di ogni anno: altre iscrizioni erano consentire dietro speciale permesso del rettore entro il 1\u00ba dicembre. Per iscriversi occorreva presentare un attestato \"de vita, et moribus\" (un'informativa sulla vita e sui costumi) e la documentazione degli studi compiuti sino ad allora: dopo di ci\u00f2 lo studente doveva affrontare un esame d'ingresso svolto da quattro professori destinati dal rettore. L'esame si concentrava soprattutto sulla lingua latina per chi voleva intraprendere la facolt\u00e0 filosofico-matematica e sulla filosofia e le scienze matematiche per chi voleva intraprendere le facolt\u00e0 teologica, medico-chirurgica e legale: in caso di passaggio dell'esame, il rettore rilasciava una pagella d'ammissione che veniva rinnovata ogni anno se lo studente frequentava assiduamente e con profitto e partecipava alla \"congregazione spirituale\". Per quanto riguarda la frequenza, assenze causate da motivi di salute o da altre gravi cause erano giustificate dal rettore.\nComportamento e disciplina.\nLo studente era tenuto a trovarsi in classe puntualmente, \"salvo un momento ragionevole\", e non poteva allontanarsi dall'universit\u00e0 per tutta la durata delle lezioni. Era altres\u00ec tenuto all'obbedienza ed al rispetto verso il professore, ed al silenzio, alla modestia ed alla diligenza durante le lezioni.\nIn caso di gravi mancanze verso il professore, o di veri e propri reati, lo studente veniva deferito al rettore che, come sopra accennato, aveva piena giurisdizione sui crimini punibili fino ad un anno di reclusione che si compivano all'interno dell'universit\u00e0. L'espulsione dall'universit\u00e0 veniva decretata con votazione segreta a maggioranza presso l'Universit\u00e0 di Roma \"La Sapienza\" dall'arcicancelliere riunito con il rettore e gli avvocati concistoriali, e presso le altre universit\u00e0 dall'arcicancelliere o dal cancelliere riunito con il rettore e con un professore per ogni facolt\u00e0 tranne quella cui appartiene lo studente. L'espulsione da una uniuversit\u00e0 comportava l'espulsione da tutte le universit\u00e0 dello Stato Pontificio. Erano sanzionabili dal rettore anche i crimini commessi all'esterno dell'universit\u00e0, e l'informazione su questi episodi doveva arrivargli dai Parroco|parroci.\nEra proibito agli studenti entrare in un'universit\u00e0 dove non fossero iscritti, aggirarsi per l'universit\u00e0 armato, strappare le comunicazioni affisse per ordine dei superiori, radunarsi in crocchi e crocicchi e fare \"romori e cicaleggi\" non solo dentro l'universit\u00e0 ma anche nelle sue immediate vicinanze ed infine frequentare luoghi o persone \"che non godono fama di probit\u00e0\". Si devolveva agli arcicancellieri o ai cancellieri ed ai rettori la possibilit\u00e0 di emanare regolamenti specifici sulla condotta e sulla disciplina universitaria.\nGli \"esercizi di religione\".\nOgni universit\u00e0 doveva essere provvista di una chiesa o di un oratorio interno, in cui si dovevano celebrare le sacre funzioni in alcune circostanze stabilite nel titolo XVI della costituzione apostolica leonina. Fra le altre solenni occasioni vi erano l'apertura e la chiusura dell'anno accademico e la festa del santo patrono dell'universit\u00e0. Alla messa domenicale e nei giorni di festa di precetto dovevano intervenire tutti gli studenti, salvo che non fossero malati o impossibilitati per \"altra giusta causa\": se gli studenti decidevano di partecipare alla celebrazione eucaristica in altra chiesa, doveva portare un documento che lo attestasse. Nella pagella di ammissione dell'alunno si riportava l'esatto numero delle funzioni da lui assistite, e questa partecipazione era necessaria alla conferma della matricola. Anche i professori erano tenuti, parimenti agli alunni, a partecipare alle medesime funzioni.\nLa durata dell'anno scolastico.\nL'anno scolastico era suddiviso in tre terzer\u00ece, equivalenti ai nostri trimestri: la prima terzer\u00eca durava dal 5 novembre a Natale; la seconda dal 2 gennaio alla domenica delle Palme; la terza da Pasqua alla fine dell'anno scolastico."}
{"id": "2615315", "revid": "1243", "url": "https://it.wikipedia.org/wiki?curid=2615315", "title": "Metropolitana di Ferrara", "text": ""}
{"id": "2615319", "revid": "287204", "url": "https://it.wikipedia.org/wiki?curid=2615319", "title": "Badnagar", "text": " \nBadnagar \u00e8 una suddivisione dell'India, classificata come \"municipality\", di 30.951 abitanti, situata nel distretto di Ujjain, nello stato federato del Madhya Pradesh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 23\u00b0 04' 37 N e 75\u00b0 21' 31 E.\nSociet\u00e0.\nEvoluzione demografica.\nAl censimento del 2001 la popolazione di Badnagar assommava a 30.951 persone, delle quali 15.943 maschi e 15.008 femmine. I bambini di et\u00e0 inferiore o uguale ai sei anni assommavano a 4.466, dei quali 2.341 maschi e 2.125 femmine. Infine, coloro che erano in grado di saper almeno leggere e scrivere erano 23.128, dei quali 12.764 maschi e 10.364 femmine."}
{"id": "2615321", "revid": "33689", "url": "https://it.wikipedia.org/wiki?curid=2615321", "title": "Stilwater", "text": ""}
{"id": "2615322", "revid": "1543377", "url": "https://it.wikipedia.org/wiki?curid=2615322", "title": "Monte Carlo Open 1978", "text": "Il Monte Carlo Open 1978 \u00e8 stato un torneo di tennis giocato sulla terra rossa. \n\u00c8 stata la 72\u00aa edizione del Monte Carlo Open, che fa parte del Colgate-Palmolive Grand Prix 1978.\nSi \u00e8 giocato al Monte Carlo Country Club di Roquebrune-Cap-Martin in Francia vicino a Monte Carlo,\ndal 10 al 16 aprile 1978.\nCampioni.\nSingolare.\n Ra\u00fal Ram\u00edrez ha battuto in finale Tom\u00e1\u0161 \u0160m\u00edd 6\u20133, 6\u20133, 6\u20134\nDoppio.\n Peter Fleming / Tom\u00e1\u0161 \u0160m\u00edd hanno battuto in finale Jaime Fillol / Ilie N\u0103stase 6-4, 7-5"}
{"id": "2615324", "revid": "27410286", "url": "https://it.wikipedia.org/wiki?curid=2615324", "title": "Universit\u00e0 ebraica", "text": ""}
{"id": "2615325", "revid": "27410298", "url": "https://it.wikipedia.org/wiki?curid=2615325", "title": "Universit\u00e0 Ebraica", "text": ""}
{"id": "2615327", "revid": "27410306", "url": "https://it.wikipedia.org/wiki?curid=2615327", "title": "Hebrew University", "text": ""}
{"id": "2615330", "revid": "287204", "url": "https://it.wikipedia.org/wiki?curid=2615330", "title": "Basoda", "text": " \nBasoda \u00e8 una suddivisione dell'India, classificata come \"municipality\", di 62.358 abitanti, situata nel distretto di Vidisha, nello stato federato del Madhya Pradesh. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 23\u00b0 51' 29 N e 77\u00b0 55' 43 E.\nSociet\u00e0.\nEvoluzione demografica.\nAl censimento del 2001 la popolazione di Basoda assommava a 62.358 persone, delle quali 33.035 maschi e 29.323 femmine. I bambini di et\u00e0 inferiore o uguale ai sei anni assommavano a 9.583, dei quali 4.997 maschi e 4.586 femmine. Infine, coloro che erano in grado di saper almeno leggere e scrivere erano 42.999, dei quali 25.215 maschi e 17.784 femmine."}
{"id": "2615335", "revid": "297059", "url": "https://it.wikipedia.org/wiki?curid=2615335", "title": "Aeroporto internazionale di Vancouver", "text": ""}
{"id": "2615336", "revid": "287204", "url": "https://it.wikipedia.org/wiki?curid=2615336", "title": "Barigarh", "text": " \nBarigarh \u00e8 una suddivisione dell'India, classificata come \"nagar panchayat\", di 8.589 abitanti, situata nel distretto di Chhatarpur, nello stato federato del Madhya Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 25\u00b0 14' 31 N e 80\u00b0 01' 50 E.\nSociet\u00e0.\nEvoluzione demografica.\nAl censimento del 2001 la popolazione di Barigarh assommava a 8.589 persone, delle quali 4.599 maschi e 3.990 femmine. I bambini di et\u00e0 inferiore o uguale ai sei anni assommavano a 1.651, dei quali 821 maschi e 830 femmine. Infine, coloro che erano in grado di saper almeno leggere e scrivere erano 4.294, dei quali 2.784 maschi e 1.510 femmine."}
{"id": "2615337", "revid": "27410409", "url": "https://it.wikipedia.org/wiki?curid=2615337", "title": "Poviglio Baseball", "text": ""}
{"id": "2615338", "revid": "297059", "url": "https://it.wikipedia.org/wiki?curid=2615338", "title": "Aeroporto Calgary International", "text": ""}
{"id": "2615345", "revid": "121496810", "url": "https://it.wikipedia.org/wiki?curid=2615345", "title": "Monte Carlo Open 1977", "text": "Il Monte Carlo Open 1977 \u00e8 stato un torneo di tennis giocato sulla terra rossa. \u00c8 stata la 71\u00aa edizione del Monte Carlo Open, che fa parte del World Championship Tennis 1977. Si \u00e8 giocato al Monte Carlo Country Club di Roquebrune-Cap-Martin in Francia vicino a Monte Carlo, dal 4 al 10 aprile 1977.\nCampioni.\nSingolare.\n Bj\u00f6rn Borg ha battuto in finale Corrado Barazzutti 6\u20133, 7\u20135, 6\u20130\nDoppio.\n Fran\u00e7ois Jauffret / Jan Kode\u0161 hanno battuto in finale Wojciech Fibak / Tom Okker 2-6, 6-3, 6-2"}
{"id": "2615349", "revid": "287204", "url": "https://it.wikipedia.org/wiki?curid=2615349", "title": "Bansatar Kheda", "text": " \nBansatar Kheda \u00e8 una suddivisione dell'India, classificata come \"census town\", di 5.032 abitanti, situata nel distretto di Damoh, nello stato federato del Madhya Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 23\u00b0 48' 35 N e 79\u00b0 20' 48 E.\nSociet\u00e0.\nEvoluzione demografica.\nAl censimento del 2001 la popolazione di Bansatar Kheda assommava a 5.032 persone, delle quali 2.672 maschi e 2.360 femmine. I bambini di et\u00e0 inferiore o uguale ai sei anni assommavano a 799, dei quali 409 maschi e 390 femmine. Infine, coloro che erano in grado di saper almeno leggere e scrivere erano 3.325, dei quali 2.019 maschi e 1.306 femmine."}
{"id": "2615351", "revid": "121604", "url": "https://it.wikipedia.org/wiki?curid=2615351", "title": "Orton", "text": "Persone.\nOrton \u00e8 un cognome che pu\u00f2 riferirsi a:"}
{"id": "2615359", "revid": "287204", "url": "https://it.wikipedia.org/wiki?curid=2615359", "title": "Bangawan", "text": " \nBangawan \u00e8 una suddivisione dell'India, classificata come \"census town\", di 20.719 abitanti, situata nel distretto di Shahdol, nello stato federato del Madhya Pradesh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 23\u00b0 12' 19 N e 82\u00b0 06' 10 E.\nSociet\u00e0.\nEvoluzione demografica.\nAl censimento del 2001 la popolazione di Bangawan assommava a 20.719 persone, delle quali 11.037 maschi e 9.682 femmine. I bambini di et\u00e0 inferiore o uguale ai sei anni assommavano a 2.889, dei quali 1.465 maschi e 1.424 femmine. Infine, coloro che erano in grado di saper almeno leggere e scrivere erano 13.127, dei quali 7.979 maschi e 5.148 femmine."}
{"id": "2615360", "revid": "121496706", "url": "https://it.wikipedia.org/wiki?curid=2615360", "title": "Monte Carlo Open 1976", "text": "Il Monte Carlo Open 1976 \u00e8 stato un torneo di tennis giocato sulla terra rossa. \u00c8 stata la 70\u00aa edizione del Monte Carlo Open, che fa parte del World Championship Tennis 1976.\nSi \u00e8 giocato al Monte Carlo Country Club di Roquebrune-Cap-Martin in Francia vicino a Monte Carlo, dal 13 al 19 aprile 1976.\nCampioni.\nSingolare.\n Guillermo Vilas ha battuto in finale Wojciech Fibak 6\u20131, 6\u20131, 6\u20134\nDoppio.\n Wojciech Fibak / Karl Meiler hanno battuto in finale Bj\u00f6rn Borg / Guillermo Vilas 7-6, 6-1"}
{"id": "2615366", "revid": "287204", "url": "https://it.wikipedia.org/wiki?curid=2615366", "title": "Bamhani", "text": " \nBamhani \u00e8 una suddivisione dell'India, classificata come \"nagar panchayat\", di 9.619 abitanti, situata nel distretto di Mandla, nello stato federato del Madhya Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 22\u00b0 30' 17 N e 80\u00b0 19' 52 E.\nSociet\u00e0.\nEvoluzione demografica.\nAl censimento del 2001 la popolazione di Bamhani assommava a 9.619 persone, delle quali 4.891 maschi e 4.728 femmine. I bambini di et\u00e0 inferiore o uguale ai sei anni assommavano a 1.189, dei quali 622 maschi e 567 femmine. Infine, coloro che erano in grado di saper almeno leggere e scrivere erano 6.876, dei quali 3.862 maschi e 3.014 femmine."}
{"id": "2615367", "revid": "767487", "url": "https://it.wikipedia.org/wiki?curid=2615367", "title": "Stadion Galgenwaard", "text": "Il Galgenwaard Stadion \u00e8 uno stadio di calcio situato a Utrecht, dal 1970 lo stadio di casa dell'. Lo stadio, che all'inizio del secolo ha subito un ristrutturamento importante, ha una capienza di quasi 24.500 spettatori.\nStoria.\nIl nome si riferisce ai Galghenwaard che, come nel Medioevo venivano chiamati, viene considerato un sito in cui in passato si facevano le esecuzioni. Il territorio fu usato per secoli per la terra e l'orticoltura. La storia del primo Galgenwaard Stadium inizi\u00f2 negli anni Trenta.\nI primi anni.\nUtrecht aveva bisogno di un luogo in cui diverse discipline sportive dovevano essere giocate. Prima che lo stadio fosse costruito ci furono alcuni ostacoli. Oltre ai problemi legati al periodo di crisi, quando fu deciso di iniziare la costruzione vi furono delle superstizioni sul posto in cui doveva essere costruito lo stadio.\nIl 21 maggio 1936 il nuovo stadio fu inaugurato. In quel periodo nello stadio non si disputavano solo le partite di calcio ma anche le corse di ciclismo, corse di levrieri, di atletica leggera, ginnastica e ospit\u00f2 persino i congressi dei Testimoni di Geova. I club che giocavano nello stadio erano gli Hercules e il DOS. Le partite erano molto attese dal pubblico a quel tempo. In ogni partita vi era una media di 16.000 spettatori.\nIl nuovo Galgenwaard.\nLo stadio dopo 45 anni di esistenza evidenziava molti problemi e il 21 aprile 1981 fu una giornata memorabile per il vecchio stadio Galgenwaard. Non solo si concluse un pezzo di storia dopo la partita - per la demolizione del vecchio Galgenwaard ma fu anche l'inizio di un nuovo periodo con un nuovo stadio. Il nuovo stadio cominci\u00f2 ad essere utilizzato nel 1982 ed era allora uno degli stadi pi\u00f9 moderni del mondo, in particolare grazie ai canali che conducevano al campo.\nNell'estate del 1998 lo stadio Galgenwaard fu utilizzato per l'hockey su prato. Il manto erboso \u00e8 stato sostituito da uno sintetico. Per la prima volta uomini e donne hanno giocato una Coppa del Mondo insieme, questi tornei sono normalmente divisi. Guidata da Roelant Oltmans la squadra maschile olandese ha vinto la Coppa del Mondo di hockey su prato.\nRistrutturazione.\nDopo venti anni l'FC Utrecht approv\u00f2 un piano di espansione all'inizio del 2000 per l'allargamento di una tribuna a nord e a est.\nLa tribuna vecchia \u00e8 stata poi immediatamente ristrutturata\ndopo la ristrutturazione l'FC Utrecht aveva due belle, impressionanti, nuove gradinate sui lati lunghi del campo. Le tribune sui lati corti sono stati sostituite. Caratteristica dello stadio dopo la ristrutturazione, gli angoli aperti, che fanno passare il vento verso il campo. L'attuale stadio ha una capienza di 24.900 posti a sedere. Dietro la galleria maratona \u00e8 presente un grande palazzetto dello sport, usato per il basket, pallavolo e ginnastica. Oltre allo stadio vi sono due torri residenziali, che costituiscono un complesso denominato Apollo Residence. La sede del FC Utrecht \u00e8 sin dal 1\u00ba gennaio 2002 al Galgenwaard Stadium."}
{"id": "2615368", "revid": "121496663", "url": "https://it.wikipedia.org/wiki?curid=2615368", "title": "Monte Carlo Open 1975", "text": "Il Monte Carlo Open 1975 \u00e8 stato un torneo di tennis giocato sulla terra rossa. \u00c8 stata la 69\u00aa edizione del Monte Carlo Open, che fa parte del World Championship Tennis 1975. Si \u00e8 giocato al Monte Carlo Country Club di Roquebrune-Cap-Martin in Francia vicino a Monte Carlo, dal 24 al 30 marzo 1975.\nCampioni.\nSingolare.\n Manuel Orantes ha battuto in finale Bob Hewitt 6\u20132, 6\u20134\nDoppio.\n Bob Hewitt / Frew McMillan hanno battuto in finale Arthur Ashe / Tom Okker 6-3, 6-2"}
{"id": "2615373", "revid": "287204", "url": "https://it.wikipedia.org/wiki?curid=2615373", "title": "Bagli", "text": " \nBagli \u00e8 una suddivisione dell'India, classificata come \"nagar panchayat\", di 10.122 abitanti, situata nel distretto di Dewas, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 22\u00b0 40' 01 N e 76\u00b0 20' 38 E.\nSociet\u00e0.\nEvoluzione demografica.\nAl censimento del 2001 la popolazione di Bagli assommava a 10.122 persone, delle quali 5.180 maschi e 4.942 femmine. I bambini di et\u00e0 inferiore o uguale ai sei anni assommavano a 1.526, dei quali 753 maschi e 773 femmine. Infine, coloro che erano in grado di saper almeno leggere e scrivere erano 6.440, dei quali 3.783 maschi e 2.657 femmine."}
{"id": "2615375", "revid": "1728", "url": "https://it.wikipedia.org/wiki?curid=2615375", "title": "Ravil Aryapov", "text": ""}
