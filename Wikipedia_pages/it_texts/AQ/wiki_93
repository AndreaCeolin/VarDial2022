{"id": "2610908", "revid": "767487", "url": "https://it.wikipedia.org/wiki?curid=2610908", "title": "Stephen Gately", "text": "Biografia.\n\u00c8 nato a Dublino, quarto in una famiglia di cinque fratelli. Il padre era un decoratore, mentre la madre lavorava come donna delle pulizie.\nBoyzone.\nDopo aver svolto alcune parti in musical quando era ancora adolescente, entr\u00f2 nei Boyzone nel 1993. Nel gruppo cantava assieme a Ronan Keating.\nCarriera solista: \"New Beginning\" e \"I Believe\".\nSubito dopo lo scioglimento dei Boyzone segu\u00ec, nel 2000, la pubblicazione del suo unico album solista, in cui pubblic\u00f2 3 singoli, tra cui il tema della colonna sonora del film \"Billy Elliot\".\nHa partecipato al FestivalBar 2000 nella puntata di Capoliveri cantando la canzone New Beginning.\nIl teatro.\nMesso da parte dalla Polydor, che non vedeva in lui, rispetto a Ronan Keating, un futuro come artista solista, Stephen Gately riusc\u00ec ad avvicinarsi di nuovo al teatro con il ruolo di Bill Kenwright in \"Joseph and the Amazing Technicolor Dreamcoat\", opera musicale prodotta da Tim Rice e Andrew Lloyd Webber.\nTra il 2004 e il 2005 ha prestato il ruolo dell'Accalappiabambini, per il musical \"Chitty Chitty Bang Bang\", andato in scena al \"London Palladium\", nel West End di Londra. Il personaggio del \"Child Catcher\" era stato creato da Roald Dahl, per la versione cinematografica di Chitty Chitty Bang Bang ed interpretato da Robert Helpmann.\nNel 2005 ricopre il ruolo di \"Dandini\" nella versione di Cenerentola, andata in scena al Churchill Theathre di Bromley.\nNel 2006 \u00e8 stato lo spaventapasseri ne \"Il Mago di Oz\", al Marlowe Theatre di Canterbury.\nIl \"Coming Out\".\nDest\u00f2 molto scalpore nel mondo dello spettacolo quando Gately, nel 1999, ancor prima dello scioglimento dei Boyzone, dichiar\u00f2 di essere omosessuale. Per un breve periodo, dal 1998, \u00e8 stato insieme ad Eloy De Jong, ex componente della boyband olandese Caught in the Act. Ha sposato con rito civile, nel 2006, il compagno Andrew Cowles.\nNel 2008 fece discutere il video diretto da Kevin Godley che accompagna il singolo \"Better\", tratto dal greatest hits dei Boyzone \"Back Again...No Matter What\". In un video girato in bianco e nero per la prima volta Stephen Gately viene presentato insieme ad un altro ragazzo. Il video di \"Better\" per Gately rimane l'ultimo videoclip girato con i Boyzone ed \u00e8 l'unico finora in cui viene mostrata apertamente la propria omosessualit\u00e0 all'interno della boyband.\nLa morte.\nIn vacanza nell'isola di Maiorca con il proprio marito, Stephen Gately \u00e8 morto improvvisamente nel sonno, durante la notte. Secondo l'autopsia ufficiale, per un edema polmonare, o accumulo di fluido nei polmoni.\nLa salma del cantante \u00e8 stata trasportata venerd\u00ec 16 ottobre, da Maiorca a Dublino, scortata dai quattro componenti dei Boyzone e vegliata durante la notte. I funerali si sono svolti sabato 17 ottobre a Dublino, una settimana dopo il decesso, con una cerimonia presso la chiesa St. Laurence O'Toole, ed una folla gremita che ha assistito all'esterno. Stephen Gately \u00e8 stato ricordato in particolar modo anche dall'amico Ronan Keating con un discorso molto sentito.\nLouis Walsh, manager dei Boyzone, ha spiegato come sia rimasto sconvolto dalla scomparsa di Gately e che qualche giorno prima erano insieme ad una cerimonia di premiazione.\nLa notizia della morte improvvisa ha toccato in particolar modo anche Elton John ed il suo compagno che tempo addietro avevano fatto conoscere a Gately proprio Andrew Cowles.\nAltre celebrit\u00e0, attori, molti presentatori TV, pop stars e musicisti, anche giornalisti ed editorialisti, hanno ricordato Staphen Gately tra cui il produttore Andrew Lloyd Webber e la moglie Madeleine, l'attore Chris Rankin, conosciuto ai pi\u00f9 per il ruolo del personaggio di Percy Weasley, nell'adattamento cinematografico di Harry Potter; poi Leona Lewis, Simon Cowell e Piers Morgan, giudici dello show TV \"Britain's Got Talent\"; Kelly Osbourne, Brian May dei Queen. Anche i Take That, Dannii Minogue, il gruppo dei Westlife, un'altra pop band irlandese creata da Louis Walsh; Emma Bunton e Mel B delle Spice Girls; Darren Hayes, cantante ed ex Savage Garden, \u00e8 un rapper Akka.\nDurante il \"360\u00b0 Tour\" degli U2 in Texas, il 12 e il 14 ottobre, sia a Dallas che a Houston, ma anche in altre date del tour, come a Los Angeles, in California, Bono Vox ha ricordato Stephen Gately durante l'esecuzione di \"The Unforgettable Fire\":\nIn memoria, il 30 novembre 2009 si \u00e8 svolto a Londra un concerto privato, al Palace Theatre di \"Shaftesbury Avenue\".\n\"The Tree Of Seasons\", postumo.\nPer il ritorno dei Boyzone, nel 2010, Gately aveva gi\u00e0 inciso 2 canzoni con il resto della band, tra cui il brano di Mika, \"Gave it All Away\". Inoltre, nel 2009 Gately aveva in serbo, nel periodo di Natale, la pubblicazione del suo primo romanzo, \"The Tree of Seasons\", una storia per bambini, sul genere \"fantasy\", rimasto incompiuto per poche pagine.\nUn'ultima collaborazione di Stephen Gately \u00e8 da attribuirsi nell'album \"Winter Songs\" di Ronan Keating, pubblicato a novembre, in cui Gately aveva gi\u00e0 registrato la cover di \"Little Drummer Boy\"."}
{"id": "2610909", "revid": "125605192", "url": "https://it.wikipedia.org/wiki?curid=2610909", "title": "Mert Nobre", "text": "Carriera.\nDopo aver giocato per Paran\u00e1 e Kashiwa Reysol, nel 2004 \u00e8 passato in prestito dal Cruzeiro al Fenerbah\u00e7e. La sua prima stagione con il club turco \u00e8 stata positiva, e ha collezionato 18 presenze e 12 gol. Nel 2006 il Be\u015fikta\u015f lo ha acquistato dal Cruzeiro per due milioni di euro."}
{"id": "2610916", "revid": "116944", "url": "https://it.wikipedia.org/wiki?curid=2610916", "title": "Isola di Skye", "text": ""}
{"id": "2610921", "revid": "1543377", "url": "https://it.wikipedia.org/wiki?curid=2610921", "title": "Federazione calcistica della Corea del Sud", "text": "La Federazione calcistica della Corea del Sud (, , acronimo \"KFA\") \u00e8 l'ente che governa il calcio in Corea del Sud.\n\u00c8 stata fondata il 5 maggio 1928 e a sede a Seul.\nStoria.\nL'avvento del calcio in Corea risale a un gioco con la palla chiamato \"chuk-guk\" (o \"jegichagi\"), molto simile al calcio contemporaneo. \nL'attuale versione del calcio fu introdotta nel paese nel 1882, quando membri delle forze navali britanniche, giunte con il loro vascello al porto di Incheon, praticarono questo sport in citt\u00e0. Nel 1921 fu organizzato il primo torneo calcistico pancoreano e nel 1928 fu costituita la Federazione calcistica della Corea, che pose le basi per lo sviluppo del calcio nel paese.\nLa federazione fu ricostituita nel 1948, in seguito alla nascita della Repubblica di Corea. Nello stesso anno divenne membro della FIFA, l'organo di governo del calcio mondiale, e nel 1954 si affili\u00f2 all'AFC, la confederazione calcistica asiatica."}
{"id": "2610925", "revid": "287204", "url": "https://it.wikipedia.org/wiki?curid=2610925", "title": "Baraily", "text": " \nBaraily (o Bareli, Barell) \u00e8 una suddivisione dell'India, classificata come \"nagar panchayat\", di 25.216 abitanti, situata nel distretto di Raisen, nello stato federato del Madhya Pradesh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 23\u00b0 0' 0 N e 78\u00b0 13' 0 E e ha un'altitudine di 306 .\nSociet\u00e0.\nEvoluzione demografica.\nAl censimento del 2001 la popolazione di Baraily assommava a 25.216 persone, delle quali 13.424 maschi e 11.792 femmine. I bambini di et\u00e0 inferiore o uguale ai sei anni assommavano a 3.714, dei quali 1.898 maschi e 1.816 femmine. Infine, coloro che erano in grado di saper almeno leggere e scrivere erano 17.283, dei quali 10.019 maschi e 7.264 femmine."}
{"id": "2610927", "revid": "287204", "url": "https://it.wikipedia.org/wiki?curid=2610927", "title": "Barela", "text": " \nBarela \u00e8 una suddivisione dell'India, classificata come \"nagar panchayat\", di 10.874 abitanti, situata nel distretto di Jabalpur, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 23\u00b0 6' 0 N e 80\u00b0 2' 60 E e ha un'altitudine di 404 .\nSociet\u00e0.\nEvoluzione demografica.\nAl censimento del 2001 la popolazione di Barela assommava a 10.874 persone, delle quali 5.762 maschi e 5.112 femmine. I bambini di et\u00e0 inferiore o uguale ai sei anni assommavano a 1.576, dei quali 836 maschi e 740 femmine. Infine, coloro che erano in grado di saper almeno leggere e scrivere erano 7.592, dei quali 4.486 maschi e 3.106 femmine."}
{"id": "2610932", "revid": "767487", "url": "https://it.wikipedia.org/wiki?curid=2610932", "title": "Via Margutta (film)", "text": "Via Margutta \u00e8 un film del 1960 diretto da Mario Camerini."}
{"id": "2610934", "revid": "287204", "url": "https://it.wikipedia.org/wiki?curid=2610934", "title": "Barghat", "text": " \nBarghat \u00e8 una suddivisione dell'India, classificata come \"nagar panchayat\", di 10.425 abitanti, situata nel distretto di Seoni, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 22\u00b0 1' 60 N e 79\u00b0 43' 0 E e ha un'altitudine di 536 .\nSociet\u00e0.\nEvoluzione demografica.\nAl censimento del 2001 la popolazione di Barghat assommava a 10.425 persone, delle quali 5.352 maschi e 5.073 femmine. I bambini di et\u00e0 inferiore o uguale ai sei anni assommavano a 1.329, dei quali 701 maschi e 628 femmine. Infine, coloro che erano in grado di saper almeno leggere e scrivere erano 7.609, dei quali 4.254 maschi e 3.355 femmine."}
{"id": "2610935", "revid": "422112", "url": "https://it.wikipedia.org/wiki?curid=2610935", "title": "Raissa Maritain", "text": ""}
{"id": "2610936", "revid": "287204", "url": "https://it.wikipedia.org/wiki?curid=2610936", "title": "Barhi (Madhya Pradesh)", "text": "Barhi \u00e8 una suddivisione dell'India, classificata come \"nagar panchayat\", di 10.923 abitanti, situata nel distretto di Katni, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 23\u00b0 53' 60 N e 80\u00b0 47' 60 E e ha un'altitudine di 360 .\nSociet\u00e0.\nEvoluzione demografica.\nAl censimento del 2001 la popolazione di Barhi assommava a 10.923 persone, delle quali 5.736 maschi e 5.187 femmine. I bambini di et\u00e0 inferiore o uguale ai sei anni assommavano a 1.842, dei quali 964 maschi e 878 femmine. Infine, coloro che erano in grado di saper almeno leggere e scrivere erano 6.331, dei quali 3.938 maschi e 2.393 femmine."}
{"id": "2610938", "revid": "355597", "url": "https://it.wikipedia.org/wiki?curid=2610938", "title": "Federazione calcistica sudcoreana", "text": ""}
{"id": "2610939", "revid": "288300", "url": "https://it.wikipedia.org/wiki?curid=2610939", "title": "Aris Bonnevoie", "text": ""}
{"id": "2610940", "revid": "486946", "url": "https://it.wikipedia.org/wiki?curid=2610940", "title": "Miro Radici Finance Vigevano", "text": ""}
{"id": "2610942", "revid": "422112", "url": "https://it.wikipedia.org/wiki?curid=2610942", "title": "Ra\u00efssa Ouman\u00e7off", "text": ""}
{"id": "2610943", "revid": "72396", "url": "https://it.wikipedia.org/wiki?curid=2610943", "title": "Torneo di Wimbledon 2006 - Singolare femminile", "text": "Am\u00e9lie Mauresmo ha battuto in finale Justine Henin per 2-6, 6-3, 6-4."}
{"id": "2610946", "revid": "402993", "url": "https://it.wikipedia.org/wiki?curid=2610946", "title": "Bialetti Scafati", "text": ""}
{"id": "2610951", "revid": "1543377", "url": "https://it.wikipedia.org/wiki?curid=2610951", "title": "Jos\u00e9 Carlos Bauer", "text": "Nacque da padre svizzero e madre afro-brasiliana. Fu un centromediano metodista potente ed elegante con attitudine alla fase difensiva, soprannominato \"\"O Gigante do Maracan\u00e3\" o \"O Monstro do Maracan\u00e3\".\nCarriera.\nGiocatore.\nClub.\nA livello di club la carriera di Bauer fu legata alla squadra del San Paolo, con cui gioc\u00f2 per undici anni vincendo sei campionati statali. Qui form\u00f2 assieme a Rui e Noronha un celebre ed apprezzato trio di centrocampo riproposto anche in Nazionale, i cui componenti furono ribattezzati \"I tre moschettieri\". Nel 1956 ebbe due fugaci esperienze col Botafogo di Garrincha e N\u00edlton Santos e con il S\u00e3o Bento, per poi cessare l'attivit\u00e0 agonistica con la Portuguesa nel 1958.\nNazionale.\nCon la maglia della Nazionale brasiliana prese parte alla vittoria del Campeonato Sul-Americano del 1949. L'anno seguente partecip\u00f2 ai Mondiali che il Brasile organizz\u00f2 in casa, perdendo la finale contro l'Uruguay. Bauer venne ritenuto dalla critica come uno dei migliori giocatori della competizione assieme al connazionale Zizinho e le buone prestazioni unite al suo stile di gioco gli valsero il soprannome di \"Gigante do Maracan\u00e3\"\", attribuitogli dai radiocronisti. Fu uno dei pochi tra i convocati di quell'edizione a partecipare al successivo Mondiale del 1954, occasione in cui ricopr\u00ec il ruolo di capitano della squadra. Con la \"Sele\u00e7\u00e3o\" vinse anche il Campionato Panamericano nel 1952.\nAllenatore.\nDa allenatore diresse diverse squadre sia brasiliane che estere, con esperienze in Colombia, Messico e Portogallo, senza ottenere particolare successo. In seguito ricevette anche un invito ad allenare in Giappone.\nDurante questa fase della carriera ebbe inoltre occasione di scoprire prima di tutti il talento di Eus\u00e9bio. Ai tempi in cui sedeva sulla panchina del Ferrovi\u00e1ria, nel 1960, Bauer prese parte ad una tourn\u00e9e in Mozambico, durante la quale not\u00f2 il futuro pallone d'oro. Il tecnico lo segnal\u00f2 a B\u00e9la Guttman, suo allenatore ai tempi del San Paolo allora passato al Benfica, che lo port\u00f2 a Lisbona."}
{"id": "2610955", "revid": "115997432", "url": "https://it.wikipedia.org/wiki?curid=2610955", "title": "Proteine plasmatiche", "text": "Le proteine plasmatiche, o sieroproteine, sono le proteine che si trovano disciolte nel plasma, la componente liquida del sangue, ad una concentrazione media di circa 6-7 g/dl.\nLe proteine plasmatiche ricoprono numerose funzioni biologiche:\nEsse, inoltre, determinano la pressione colloiodo-osmotica del plasma, fondamentale per il mantenimento dei liquidi all'interno dello spazio vascolare.\nL'elettroforesi delle proteine.\nL'elettroforesi consente di separare le diverse proteine contenute nel plasma; in base alla velocit\u00e0 di migrazione elettroforetica, esse possono essere cos\u00ec classificate:\nIl fibrinogeno non \u00e8 presente nel profilo elettroforetico poich\u00e9 quest'ultimo si riferisce alle proteine del siero, che \u00e8 appunto plasma privato del fibrinogeno.\nEsso rappresenta comunque una quota importante delle proteine plasmatiche, ammontando la sua concentrazione normale a ca. 0.2-0.4 g/dl."}
{"id": "2610959", "revid": "110157", "url": "https://it.wikipedia.org/wiki?curid=2610959", "title": "Bukit Timah", "text": "Bukit Timah \u00e8 una collina a Singapore che si estende in altitudine per 163,63 metri ed \u00e8 il punto pi\u00f9 alto nella citt\u00e0-stato di Singapore. Bukit Timah si trova vicino al centro della principale isola di Singapore.\nL'area circostante \u00e8 un'area di pianificazione urbana conosciuta come Area di Pianificazione Urbana di Bukit Timah sotto l'Autorit\u00e0 del Rinnovamento Urbanistico e fa parte della Regione Centrale, e dista 10 chilometri dal distretto finanziario centrale della citt\u00e0, l'Area Centrale. Quest'area \u00e8 spesso menzionata come Bukit Timah, ed \u00e8 anche conosciuta come Distretto 11.\nL'area presenta un notevole numero di bungalow (case mono-famigliari e appartamenti a due piani) come di condomini.\nEtimologia e storia della Collina di Bukit Timah.\n\"Bukit Timah\", che significa letteralmente \"collina che produce stagno\" in malese, era gi\u00e0 identificata sulla mappa del 1828 disegnata dagli inglesi Frankin e Jackson come \"Bukit Timah\". La collina era raffigurata sulla mappa in direzione nordovest, come due colline alla foce orientale del fiume Kranji.\nSiccome la parte interna dell'isola non era stata completamente esplorata a quel tempo, la posizione e il nome della collina sulla mappa probabilmente provengono dalla comunit\u00e0 malese. Secondo una fonte, Bukit Timah non ha niente a che fare con lo stagno. Il nome originale malese era \"Bukit Temak\", che significa \"collina degli alberi temak\", riferendosi a \"pokok temak\", un albero che cresceva abbondantemente sui pendii della collina. Comunque, per l'orecchio occidentale, Temak nella pronuncia malese assomigliava a Timah, da cui Bukit Timah. Alcuni dicono che \"timah\" \u00e8 un'abbreviazione di Fatimah, un nome malese popolare di ragazza.\nNel dicembre del 1843, venne completata una superstrada che porta alla collina. Fu costruita una piccola casupola con delle sedie per i visitatori. La collina allora venne vista come uno \"straordinario sanatorio\", siccome l'aria era \nBukit Timah \u00e8 conosciuta come \"eyam malai\" (collina dello stagno) in tamil, essendo una traduzione letterale del nome malese. Per alcuni, \u00e8 sinonimo del Club Ippico di Singapore, dove i membri e i visitatori a pagamento affluiscono nei giorni di gara. Questo circuito \u00e8 chiuso al pubblico, diversamente da quello precedente (ora Farrer Park) dove la gente comune si divertiva a vedere gratis lo sport del re.\nLa Bukit Timah Road, lunga 25\u00a0km, la strada pi\u00f9 lunga di Singapore, che corre tra il nord e il sud dell'isola, prende il suo nome da questa collina. La strada verso Kranji fu completata nel 1845. Sembra che la zona fosse talmente infestata dalle tigri che ci\u00f2 divenne un serio ostacolo alla vita umana. Nel 1860, quasi 200 persone furono citate per essere state uccise dalle tigri nelle coltivazioni di Uncaria e pepe. Il primo giro a cavallo intorno all'isola fu lungo la Bukit Timah Road nel 1840; ci vollero quattro giorni e fu compiuto da Mr Thomson e il Dr Little.\nLa Bukit Timah Road \u00e8 conosciuta come \"tek kha kang a kinn\" in Min Nan, e significa \"il lato del ruscello nel distretto di \"tek kha\" (o Selegie Road)\". Questo si riferisce esclusivamente all'estremit\u00e0 inferiore della Bukit Timah Road. Le parti del villaggio di Wayang Satu e Bukit Timah sono chiamate diversamente. Gli Hokkien si riferiscono a Bukit Timah anche con \"be chia lo bue\", che significa \"fine della strada della carrozza\".\nLa Bukit Timah Road vide anche l'ultimo baluardo difensivo contro l'esercito invasore giapponese. Durante la Seconda guerra mondiale, quando i britannici dovettero cedere Bukit Timah ai giapponesi l'11 febbraio, sapevano che avrebbero avuto scarsa possibilit\u00e0 di vincere la battaglia di Singapore, poich\u00e9 la maggior parte delle loro riserve di cibo e rifornimenti erano immagazzinate l\u00ec. Il 15 febbraio 1942, il capo delle Forze alleate, il tenente generale Arthur Ernest Percival, si arrese al tenente generale Tomoyuki Yamashita alla fabbrica Ford a Bukit Timah.\nDurante l'occupazione giapponese, le truppe nipponiche costruirono un tempio shintoista Syonan-to (Syonan-to era il nome dell'occupazione di Singapore), simile a quelli dello Il santuario Yasukuni in Giappone ma di grandezza minore, sulla collina di Bukit Timah. Vennero costruite sul sito due lapidi in memoria dei morti di guerra giapponesi e sorprendentemente, delle truppe inglesi cadute per difendere Singapore. Gli studenti, i comandanti giapponesi, e i rappresentanti dei prigionieri di guerra inglesi si riunirono abitualmente per commemorare i morti durante l'occupazione.\nA breve dalla resa giapponese, le forze nipponiche distrussero frettolosamente il tempio shintoista, avendo paura che se fossero tornate le forze britanniche, avrebbero smantellato tutto quanto in una maniera disonorevole. L'odierno sito dove fu eretto il tempio shintoista, scorre verso un'area grigia tra la Riserva naturale e la zona restrittiva dell'esercito di Singapore. Parecchi storici si sono recati sul sito, e un episodio dall'allora documentario storico della \"Television Corporation of Singapore\" (TCS), \"Hey Singapore\", era sul luogo del misterioso tempio shintoista. Da allora, il governo di Singapore ha nominato il luogo \"Sito storico\". Non ci sono piani per ripristinare il vecchio sito, secondo speculazioni di persone infuriate dalla Repubblica Popolare Cinese e dall'estero.\nI caduti di guerra giapponesi furono riportati al tempio di Yasukuni, mentre i resti delle truppe britanniche furono portati al \"British Commonwealth's Kranji War Memorial\" a Singapore. Non rimane nulla del tempio shintoista Syonan-to, a parte il Sacro Laghetto della Pulizia e molte pavimentazioni in pietra giapponesi lasciate sul sito.\nDopo l'occupazione giapponese di Singapore, le fattorie e le piantagioni a Bukit Timah diedero impulso agli edifici industriali e agli appartamenti in crescita. Negli anni sessanta e settanta, Bukit Timah fu un grande centro industriale. Oggi, questi sono stati rimpiazzati da bungalow di lusso, case a schiera e condominii, facendo di Bukit Timah il distretto residenziale del primo ministro di Singapore.\nCuriosit\u00e0.\nL'area di Bukit Timah \u00e8 particolarmente importante per l'alto valore della terra. La zona di Bukit Timah ha una vasta flora e foresta rispetto alle altre parti di Singapore, e contiene la riserva naturale di Bukit Timah, che \u00e8 in parte responsabile del suo alto valore della terra. La riserva naturale venne inaugurata nel 1883.\nIl Bukit Timah Race Course, un impianto per corse ippiche di purosangue, venne aperto nel 1933 e utilizzato fino al 1999.\nInclude anche istituzioni educative come la Anglo-Chinese School (Barker Road), la Singapore Chinese Girls' School, la Methodist Girls' School, la Hwa Chong Institution, il National Junior College, la Raffles Girls' Primary School, la Nanyang Primary School, la Nanyang Girls' High School, la Pei Hwa Presbyterian Primary School, la Saint Joseph's Institution e il Ngee Ann Polytechnic tra gli altri.\nLa zona confinante ospita molti bungalow, di solito costosi nel piccolo stato di Singapore, come del resto condominii a molti piani. Molti emigrati e i cittadini di Singapore benestanti tendono a stare in questa regione. L'aumento dei prezzi della terra ha portato a uno sviluppo di nuovi palazzi. Per esempio, il Copthorne Orchid Hotel sulla Dunearn Road \u00e8 in fase di rinnovamento per creare palazzi in vendita.\nQuesta regione venne in seguito estesa e venne creato l'Upper Bukit Timah (Distretto 21). La Keretapi Tanah Melayu dalla Malaysia ha una stazione di passaggio qui lungo il suo percorso ferroviario da Johor Bahru a Tanjong Pagar."}
{"id": "2610960", "revid": "247222", "url": "https://it.wikipedia.org/wiki?curid=2610960", "title": "Breathless", "text": ""}
{"id": "2610969", "revid": "38120", "url": "https://it.wikipedia.org/wiki?curid=2610969", "title": "Sette Soldati della Vittoria", "text": "I Sette Soldati della Vittoria (conosciuti anche come I Legionari della Legge) sono una squadra immaginaria di supereroi dei fumetti nell'Universo DC. Comparvero per la prima volta in \"Leading Comics\" n. 1 (Inverno 1941), e furono creati da Mort Weisinger e Mort Meskin.\nSette Soldati della Vittoria.\nPre-Crisi.\nI Sette Soldati della Vittoria (conosciuti anche come I Legionari della Legge) furono la seconda squadra di supereroi della DC Comics, dopo la Justice Society of America. Come la Justice Society, i membri dei Sette Soldati erano stati tirati fuori dall'antologia dei fumetti DC: Vigilante (da \"Action Comics\"); Crimson Avenger (da \"Detective Comics\"); Freccia Verde e Speedy (da \"More Fun Comics\"); Cavaliere splendente (da \"Adventure Comics\"); Star-Spangled Kid e Stripesy (da \"Star-Spangled Comics\"). \u00c8 da notare che, a differenza di molti gruppi di supereroi, questo includeva due spalle, Speedy e Stripesy, come membri. D'altra parte, anche la spalla di Crimson Avenger, Wing, prese parte alle avventure della squadra, e fu in ogni modo un \"ottavo Soldato\", ma non fu mai considerato un membro ufficiale del team.\nI Sette Soldati della Vittoria comparvero nei primi quindici numeri di \"Leading Comics\". Nemici noti inclusero Stella Nera, Mano di Ferro, Dummy (nemico del Vigilante), ed il Dr. Droome, uno dei molti criminali che aveva una macchina del tempo. Un copione di Joseph Samachson degli anni quaranta fu successivamente serializzato in \"Adventure Comics\" dal n. 438 al n. 443 del 1975, in cui ogni capitolo era illustrato da un artista diverso (inclusi Dick Dillin, Mike Grell, Lee Elias, e Jose Luis Garcia Lopez).\nLa squadra fu resuscitata negli anni settanta in \"Justice League of America\" dal n. 100 al n. 102. Durante la celebrazione del centesimo incontro della Justice League of America, questa fu convocata sulla Terra-2 dalla Justice Society, dove una mano eterea gigantesca controllata da Mano di Ferro minacciava di distruggere il loro mondo. L'unico modo di distruggere la mano fu di trovare i leggendari Sette Soldati della Vittoria, che sconfissero una minaccia simile nella forma di Nebula Man molti anni prima, al prezzo, per\u00f2, della loro stessa esistenza, cos\u00ec che nessuno ricord\u00f2 chi fossero. Un Oracolo non terrestre rivel\u00f2 alle due squadre che i Sette Soldati furono scagliati nel tempo, e che una moltitudine di eroi erano stati inviati per trovarli.\nDottor Fate, Atomo ed Elongated Man trovarono Crimson Avenger in Messico, dove fu colto da amnesia e credeva di essere il dio Sole Azteco. Superman, Sandman e Metamorpho salvarono il Cavaliere splendente dalle orde di Gengis Khan. Hawkman, Dottor Mid-Nite, e la Wonder Woman della Golden Age trovarono la Freccia Verde della Golden Age nell'Inghilterra medievale, dove fu scambiato per Robin Hood. Batman, Hourman e Starman ritrovarono Stripesy nell'antico Egitto. La freccia verde della Silver Age, Black Canary e Johnny Thunder con Thunderbolt salvarono il Vigilante da una trib\u00f9 di indiani nel vecchio West. Aquaman, Wildcat e Hal Jordan salvarono Star-Spangled Kid, che si trovava 50000 anni nel passato. Zatanna, Barry Allen e Red Tornado liberarono Speedy dalle grinfie di Circe nell'antica Grecia. Alan Scott, Mister Terrific e Dick Grayson andarono alla ricerca dell'identit\u00e0 di un Soldato sconosciuto, la cui tomba giaceva nelle montagne del Tibet, dove i Sette Soldati della Vittoria caddero dopo aver sconfitto Nebula Man.\nI Sette Soldati furono riuniti e crearono una nuova Nebula Rod per scontrarsi con la Mano ideata da Mano di ferro. Sfortunatamente, chiunque avrebbe utilizzato la Nebula Rod sarebbe certamente deceduto (infatti, la tomba dell'ultimo Soldato era quella di Wing, che per\u00ec per salvare il mondo, utilizzando la vecchia versione della Nebula Rod). Mentre gli eroi discutevano su chi avrebbe dovuto sacrificarsi, l'androide Red Tornado prese la Nebula Rod e distrusse la Mano, distruggendo, apparentemente, s\u00e9 stesso nel processo.\nL'unico altro incontro del gruppo nell'era moderna (sia nell'era pre- che post-\"Crisi sulle Terre infinite\") fu in \"Infinity Inc.\" n. 11, in cui Vigilante, Cavaliere spendente, Freccia Verde, Speedy e Star-Spangled Kid si incontrarono alla tomba di Lee Travis, l'uomo conosciuto come Crimson Avenger.Ci vollero due anni perch\u00e9 il gruppo ne confermasse la morte (mor\u00ec salvando Gotham City da una massiccia quantit\u00e0 di esplosivi in \"DC Comics Presents\" n. 38).\nPrimo gruppo post-Crisi.\nNella continuit\u00e0 retroattiva post-Crisi originale del gruppo, sia Wing che la spalla del Vigilante, Stuff, il Ragazzo di Chinatown fu promosso a membro ufficiale, per rimpiazzare Freccia Verde e Speedy, che furono rimossi dalla continuit\u00e0 attiva. Stuff non comparve mai durante le storie originali di \"Leading Comics\", mentre un uomo pi\u00f9 maturo di nome Billy Gunn aiut\u00f2 Vigilante nelle sue missioni nel fumetto.\nQuesta particolare continuit\u00e0 retroattiva fu cambiata ancora una volta alla fine degli anni novanta, in \"Stars and S.T.R.I.P.E.S.\" n. 9. Mentre Stuff rimase membro, Wing non divenne un Soldato ufficiale (perch\u00e9 Crimson Avenger, il suo mentore, volle che facesse qualcosa di meglio con la sua vita). Il posto vacante nel gruppo fu riempito da Alias il Ragno, un arciere che comparve originariamente in \"Crack Comics\" della Quality in un fumetto intitolato \"Alias the Spider\". Il problema con il nuovo Ragno fu che era un criminale - ed in questa particolare avventura, lavor\u00f2 con il nemico della squadra, Mano di Ferro, che cre\u00f2 il Nebula Man originale. Il Ragno sabot\u00f2 il nuovo Nebula Rod che i Soldati costruirono per sconfiggere Nebula Man e mand\u00f2 gli eroi a combattere una battaglia infruttuosa. Il criminale quindi uccise Billy Gunn e fall\u00ec nel tentativo di assassinio di Wing. Wing cerc\u00f2 gli altri Soldati e ripararono il nuovo Nebula Rod, utilizzandolo per distruggere Nebula Man. Wing mor\u00ec, ed i suoi compagni furono di nuovo gettati nel tempo e pi\u00f9 tardi furono ritrovati dalla JLA e dalla JSA. L'unica differenza principale tra questa storia e quella originale fu che il Vigilante fu ritrovato solo dopo aver passato 20 anni a combattere il crimine nel vecchio West.\nI Sette Soldati non furono riformati nella Modern Age. Tre degli originali - Cavaliere splendente, Vigilante e Stripesy (adesso STRIPE) - rimasero. Il gruppo fu l'ispirazione delle nuove generazioni. La prima fu Stargirl, che inizialmente vest\u00ec il costume di Star-Spangled Kid in memoria di Sylvester Pemberton. Adesso possedeva du eredit\u00e0, port\u00f2 avanti anche l'eredit\u00e0 di Starman. Il secondo fu il nuovo Crimson Avenger, che comparve sporadicamente nella serie \"JSA\". Dovette fare ancora una comparsa in \"Un Anno Dopo\", che fu vista verso la fine di \"Crisi infinita\". Il terzo fu Gardner grayle, Atomic Knight. L'ultimo fu il nuovo Sir Justin nel progetto di Grant Morrison.\nSecondo gruppo post-Crisi.\nUn altro gruppo prese il nome dei Sette Soldati della Vittoria nel numero di \"Showcase\" della serie limitata conosciuta come \"Silver Age\". Questo gruppo, messo insieme per aiutare la Justice League of America e gli altri eroi principali e gruppi degli anni sessanta per battere la minaccia di Agamemno, consistente di: Adam Strange, Batgirl, Blackhawk, Deadman, Mento, Metamorpho, ed il nuovo Cavaliere splendente.\nIl Cavaliere splendente di questo gruppo era Gardner Grayle, protagonista di \"The Atomic Knight\" della Silver Age; nelle storie precedenti che furono dopo la serie limitate della Silver Age, divenne Atomic Knight e si un\u00ec agli Outsiders. Questa fu l'unica comparsa di questo particolare assemblaggio.\nAltri media.\nLa formazione originale dei sette Soldati comparve nella serie animata Justice League Unlimited come membri della League. Nell'episodio della terza stagione S\"pirito patriottico\" (Patriot Act), si confrontarono con un generale Eiling trasformatosiin una specie di mostro simile ad Hulk, mentre rappresentavano la League ad una parata.\nEssenzialmente il gruppo era la versione dei Soldato della Golden Age, inclusi:\nIl sesto ed il settimo membro, Crimson Avenger e Speedy, arrivarono nel mezzo della battaglia come rinforzi. Speedy comparve rinnovato dopo la versione della serie animata \"Teen Titans\", sebbene pi\u00f9 grande e meglio costruito della sua controparte dei Titans."}
{"id": "2610970", "revid": "287204", "url": "https://it.wikipedia.org/wiki?curid=2610970", "title": "Breathless (album)", "text": ""}
{"id": "2610978", "revid": "6923", "url": "https://it.wikipedia.org/wiki?curid=2610978", "title": "Anti-re", "text": "Un anti-re o antir\u00e9 (in tedesco: \"Gegenk\u00f6nig\") \u00e8 un presunto re che, a causa di dispute successorie o opposizioni politiche, si autodichiara re in contrasto con un monarca regnante.\nGli antir\u00e9 sono pi\u00f9 frequenti in seno a monarchie elettive piuttosto che in quelle ereditarie come quelle di Francia o Inghilterra; personaggi di questo tipo nelle monarchie ereditarie sono pi\u00f9 spesso definiti come pretendenti. Gli antir\u00e9 sono un fenomeno che si riferisce principalmente alla politica del Sacro Romano Impero Germanico a partire dal XV secolo. Il termine \u00e8 paragonabile a quello di antipapa, un rivale del papa.\nNumerosi antir\u00e9 si succedettero nel vendicare le proprie pretese al potere e vennero riconosciuti come legittimi monarchi, come ad esempio gli imperatori Corrado III, Federico II e Carlo IV. Lo \"status\" di taluni altri come antir\u00e9 \u00e8 tuttora disputato, tra i quali Enrico II, duca di Baviera, ed Egberto II, margravio di Mei\u00dfen.\nAltre nazioni che produssero degli antir\u00e9 furono la Boemia e l'Ungheria."}
{"id": "2610989", "revid": "119622314", "url": "https://it.wikipedia.org/wiki?curid=2610989", "title": "Dry (album)", "text": "Dry \u00e8 l'album di debutto di PJ Harvey, pubblicato nel 1992 dalla Too Pure e dalla Indigo."}
{"id": "2610992", "revid": "182396", "url": "https://it.wikipedia.org/wiki?curid=2610992", "title": "Magister ballistarius", "text": ""}
{"id": "2610995", "revid": "182396", "url": "https://it.wikipedia.org/wiki?curid=2610995", "title": "Optio ballistariorum", "text": ""}
{"id": "2610996", "revid": "182396", "url": "https://it.wikipedia.org/wiki?curid=2610996", "title": "Doctor ballistariorum", "text": ""}
{"id": "2610997", "revid": "729019", "url": "https://it.wikipedia.org/wiki?curid=2610997", "title": "Ballistarius", "text": "Il ballistarius o balistarius (termine latino, al pl. \"ballistarii\") era l'addetto alla balista, arma d'assedio di epoca romana. Essi appartenevano a quel gruppo di legionari privilegiati, chiamati \"immunes\". Erano alle dipendenze di un \"magister ballistariorum\" (attestato fin dal II secolo), che a sua volta era coadiuvato da un \"optio ballistariorum\" (attendente alla cura del comandante) ed un certo numero di \"doctores ballistariorum\" (sott-ufficiali). Ogni legione, infine, poteva disporre fino a circa 60 tra catapulte e baliste.\nNel compiere un assedio erano utilizzate sia macchine, scale, torri per la scalata o la demolizione delle mura nemiche, sia unit\u00e0 di artiglieria pesante come baliste (affidate ai cosiddetti \"ballistarii\"), ecc. per colpire gli assediati da lontano.\nCon la riforma costantiniana dell'esercito romano le nuove legioni vennero create anche da reparti specifici dell'esercito romano come i \"Ballistari\", che faceva parte delle \"legiones pseudocomitatenses\"."}
{"id": "2611001", "revid": "287204", "url": "https://it.wikipedia.org/wiki?curid=2611001", "title": "Coppa del Brasile 2001", "text": "La Coppa del Brasile 2001 (ufficialmente in portoghese Copa do Brasil 2001) \u00e8 stata la 13\u00aa edizione della Coppa del Brasile.\n\u00c8 stata la prima edizione nella quale la CBF ha deciso di non far partecipare le squadre qualificate per la Coppa Libertadores dello stesso anno.\nFormula.\nPartite a eliminazione diretta con gare di andata e ritorno. In caso di pareggio nei tempi regolamentari, passa la squadra che ha realizzato il maggior numero di gol fuori casa. Nel caso non sia possibile determinare un vincitore con la regola dei gol fuori casa, sono previsti i tiri di rigore.\nNei primi due turni (primo turno e sedicesimi di finale) se la squadra che gioca la prima partita in trasferta vince con 2 o pi\u00f9 gol di scarto, \u00e8 automaticamente qualificata al turno successivo senza dover disputare la gara di ritorno.\nRisultati.\nPrimo turno.\n\"Andata 14, 15, 21 marzo e 4 aprile 2001, ritorno 21, 22, 28, 29 marzo e 11 aprile 2001.\"\nSedicesimi di finale.\n\"Andata 14, 22, 28, 29 marzo e 11 aprile 2001, ritorno 4, 5, 11 e 18 aprile 2001.\"\nOttavi di finale.\n\"Andata 26 aprile, 2 e 3 maggio 2001, ritorno 9 e 10 maggio 2001.\"\nQuarti di finale.\n\"Andata 16 e 17 maggio 2001, ritorno 23 maggio 2001.\"\nSemifinali.\n\"Andata 30 maggio e 3 giugno 2001, ritorno 6 giugno 2001.\"\nFinale.\nRitorno.\nGr\u00eamio vincitore della Coppa del Brasile 2001 e qualificato per la Coppa Libertadores 2002."}
{"id": "2611008", "revid": "120847728", "url": "https://it.wikipedia.org/wiki?curid=2611008", "title": "Athletic Club 1983-1984", "text": "La pagina racchiude la rosa dell'Athletic Club nella stagione 1983-84\nStagione.\nSecondo titolo consecutivo per l'Athletic Club nella stagione stagione 1983-84, conquistato grazie alla miglior differenza reti nei confronti del Real Madrid. A questa vittoria si aggiunse inoltre la conquista della ventitreesima Coppa del Re ottenuta dopo aver sconfitto il al termine di una finale caratterizzata da scontri tra i giocatori. In Coppa dei Campioni i \"rojiblancos\" furono eliminati agli ottavi di finale dal Liverpool, futuro vincitore della manifestazione."}
{"id": "2611010", "revid": "27345376", "url": "https://it.wikipedia.org/wiki?curid=2611010", "title": "Steven Cherundolo", "text": ""}
{"id": "2611015", "revid": "24443", "url": "https://it.wikipedia.org/wiki?curid=2611015", "title": "Tauri di Schladming", "text": ""}
{"id": "2611023", "revid": "1494169", "url": "https://it.wikipedia.org/wiki?curid=2611023", "title": "Guadarrama", "text": ""}
{"id": "2611029", "revid": "287204", "url": "https://it.wikipedia.org/wiki?curid=2611029", "title": "Berasia", "text": " \nBerasia \u00e8 una suddivisione dell'India, classificata come \"nagar panchayat\", di 24.289 abitanti, situata nel distretto di Bhopal, nello stato federato del Madhya Pradesh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 23\u00b0 37' 60 N e 77\u00b0 25' 60 E e ha un'altitudine di 483 .\nSociet\u00e0.\nEvoluzione demografica.\nAl censimento del 2001 la popolazione di Berasia assommava a 24.289 persone, delle quali 12.858 maschi e 11.431 femmine. I bambini di et\u00e0 inferiore o uguale ai sei anni assommavano a 4.311, dei quali 2.295 maschi e 2.016 femmine. Infine, coloro che erano in grado di saper almeno leggere e scrivere erano 13.832, dei quali 8.290 maschi e 5.542 femmine."}
{"id": "2611030", "revid": "1115371", "url": "https://it.wikipedia.org/wiki?curid=2611030", "title": "Bizkaia Arena", "text": "La Bizkaia Arena \u00e8 un'arena coperta di Barakaldo, comune dell'area metropolitana di Bilbao. \u00c8 il pi\u00f9 grande complesso polifunzionale spagnolo con una capacit\u00e0 di posti che pu\u00f2 arrivare a 26.000 per eventi pubblici e di 18.640 posti eventi sportivi. L'arena \u00e8 parte del complesso Bilbao Exhibition Centre (BEC), il nuovo centro congressi ed esibizioni di Bilbao e Biscaglia dall'aprile del 2004.\nIl plesso ospita regolarmente partite di pallacanestro. Dal 2009 \u00e8 la casa del Bilbao Basket (nel 2007 e nel 2008 ospitava occasionalmente le partite principali del club). Ha ospitato nel 2010 le final eight della Copa del Rey, e le gare del mondiale di basket FIBA 2014, disputato in Spagna.\nNumerosi gruppi pop e rock hanno suonato alla Bizkaia Arena, tra i quali Bryan Adams (2005), Bruce Springsteen (2007), AC/DC (Black Ice World Tour, 2009), Leonard Cohen (2009), i Jonas Brothers (2009) e Rammstein (2009).\nIl palazzetto viene utilizzato anche per altri generi di spettacoli (opera, Disney on Ice, etc.), convegni e congressi di ogni tipo."}
{"id": "2611031", "revid": "302958", "url": "https://it.wikipedia.org/wiki?curid=2611031", "title": "Ra\u00efssa Maritain", "text": ""}
{"id": "2611032", "revid": "671029", "url": "https://it.wikipedia.org/wiki?curid=2611032", "title": "Eurocup 2009-2010", "text": "L'Eurocup 2009-10 \u00e8 l'ottava edizione del secondo livello europeo per squadre di basket.\nRegular season.\nDal 24 novembre al 12 gennaio 2010\nLast 16.\nDal 26 gennaio al 9 marzo.\nQuarti di finale.\nDal 24 al 31 marzo 2010\nEurocup Finals.\nIl 17 e 18 aprile 2010"}
{"id": "2611034", "revid": "287204", "url": "https://it.wikipedia.org/wiki?curid=2611034", "title": "Beohari", "text": " \nBeohari \u00e8 una suddivisione dell'India, classificata come \"nagar panchayat\", di 20.013 abitanti, situata nel distretto di Shahdol, nello stato federato del Madhya Pradesh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 24\u00b0 3' 0 N e 81\u00b0 22' 60 E e ha un'altitudine di 337 .\nSociet\u00e0.\nEvoluzione demografica.\nAl censimento del 2001 la popolazione di Beohari assommava a 20.013 persone, delle quali 10.623 maschi e 9.390 femmine. I bambini di et\u00e0 inferiore o uguale ai sei anni assommavano a 2.946, dei quali 1.570 maschi e 1.376 femmine. Infine, coloro che erano in grado di saper almeno leggere e scrivere erano 12.740, dei quali 7.688 maschi e 5.052 femmine."}
{"id": "2611035", "revid": "6923", "url": "https://it.wikipedia.org/wiki?curid=2611035", "title": "Sensore di parcheggio", "text": ""}
{"id": "2611040", "revid": "27345747", "url": "https://it.wikipedia.org/wiki?curid=2611040", "title": "Villaggio dell'erba", "text": ""}
{"id": "2611041", "revid": "287204", "url": "https://it.wikipedia.org/wiki?curid=2611041", "title": "Bus eireann", "text": ""}
{"id": "2611042", "revid": "287204", "url": "https://it.wikipedia.org/wiki?curid=2611042", "title": "Begamganj", "text": " \nBegamganj \u00e8 una suddivisione dell'India, classificata come \"municipality\", di 30.563 abitanti, situata nel distretto di Raisen, nello stato federato del Madhya Pradesh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 23\u00b0 36' 0 N e 78\u00b0 19' 60 E e ha un'altitudine di 497 .\nSociet\u00e0.\nEvoluzione demografica.\nAl censimento del 2001 la popolazione di Begamganj assommava a 30.563 persone, delle quali 16.084 maschi e 14.479 femmine. I bambini di et\u00e0 inferiore o uguale ai sei anni assommavano a 5.114, dei quali 2.633 maschi e 2.481 femmine. Infine, coloro che erano in grado di saper almeno leggere e scrivere erano 20.011, dei quali 11.641 maschi e 8.370 femmine."}
{"id": "2611044", "revid": "430604", "url": "https://it.wikipedia.org/wiki?curid=2611044", "title": "Fiume Arvo", "text": ""}
{"id": "2611052", "revid": "292162", "url": "https://it.wikipedia.org/wiki?curid=2611052", "title": "Storia di Roma nell'et\u00e0 antica", "text": ""}
{"id": "2611053", "revid": "287204", "url": "https://it.wikipedia.org/wiki?curid=2611053", "title": "Barwaha", "text": " \nBarwaha (o Barwah) \u00e8 una suddivisione dell'India, classificata come \"municipality\", di 24.914 abitanti, situata nel distretto di Khargone, nello stato federato del Madhya Pradesh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 22\u00b0 16' 0 N e 76\u00b0 2' 60 E e ha un'altitudine di 175 .\nSociet\u00e0.\nEvoluzione demografica.\nAl censimento del 2001 la popolazione di Barwaha assommava a 24.914 persone, delle quali 12.956 maschi e 11.958 femmine. I bambini di et\u00e0 inferiore o uguale ai sei anni assommavano a 3.307, dei quali 1.701 maschi e 1.606 femmine. Infine, coloro che erano in grado di saper almeno leggere e scrivere erano 18.510, dei quali 10.456 maschi e 8.054 femmine."}
{"id": "2611055", "revid": "155613", "url": "https://it.wikipedia.org/wiki?curid=2611055", "title": "Palazzo baronale (Borrello)", "text": ""}
{"id": "2611056", "revid": "486946", "url": "https://it.wikipedia.org/wiki?curid=2611056", "title": "Triacilgliceroli", "text": ""}
{"id": "2611058", "revid": "1482985", "url": "https://it.wikipedia.org/wiki?curid=2611058", "title": "Abbazia Florense", "text": "LAbbazia Florense \u00e8 un'abbazia situata a San Giovanni in Fiore, in provincia di Cosenza. \u00c8 uno dei pi\u00f9 grandi edifici religiosi della Calabria e, grazie all'imponenza dell'intero complesso badiale \u00e8 considerato, insieme al santuario di San Francesco di Paola, il pi\u00f9 importante edificio religioso della provincia di Cosenza. Fa parte dell'arcidiocesi di Cosenza-Bisignano. Fu il primo edificio di San Giovanni in Fiore, decretando cos\u00ec la nascita del borgo.\nStoria.\nLe origini dell'Ordine Florense.\nLe origini dell'Abbazia Florense racchiudono una storia ricca di avvenimenti e coincidenze, che hanno portato con un lungo cammino alla realizzazione del complesso monastico. La principale delle cause, \u00e8 sicuramente la ricerca di una nuova \u201dfonte di spiritualit\u00e0\u201d da parte del fondatore del monastero, Gioacchino da Fiore. Il futuro abate viaggi\u00f2 da giovane, per alcune abbazie, venendo a contatto con vari ordini monastici, tra cui quello cistercense. Da giovane, infatti, fu prima accolto presso l'Abbazia di Santa Maria della Sambucina nei pressi di Celico; in seguito soggiorn\u00f2 nel monastero di Corazzo, divenendone priore e poi abate. Recatosi nel 1183 presso l'abbazia di Casamari, nel Lazio, con l'intento di far accorpare il cenobio di Corazzo all'Ordine Cistercense, Gioacchino affin\u00f2 la propria spiritualit\u00e0, scorgendo un bisogno di meditazione fino ad allora mai capitatogli. Fu cos\u00ec che insieme a un compagno decise, fra la Pasqua del 1186 e il febbraio del 1188 di salire sulla Sila alla ricerca di un luogo per abitare. Si fermarono dapprima presso la localit\u00e0 di Pietra Lata, ma il luogo non piacque all'abate, che decise di proseguire il cammino e risalire ancora i monti della Sila. Superato il fiume Lese, i due giunsero presso una radura sul versante orientale della Sila, presso una vasta foresta di boschi, nella valle del fiume Arvo. La localit\u00e0 sembr\u00f2 perfetta a Gioacchino, che decise di stabilirvisi e di edificarvi il monastero, dedicandolo a San Giovanni Evangelista.\nIl protocenobio di \"Jure Vetere\".\nNella localit\u00e0 di \u201cIure Vetere\u201d Gioacchino, fond\u00f2 quella che sar\u00e0 la sua prima abbazia. Cominciata nel 1189 e terminata nel 1198, l'abbazia di \u201cIure Vetere\u201d era ubicata in un luogo perfetto secondo Gioacchino, ove regnasse la pace e la tranquillit\u00e0, e dove si potesse rigenerare la spiritualit\u00e0 perduta. Assieme al monastero vennero realizzate anche alcune dipendenze a utilizzo dei monaci, a cui vennero affidate terre per la coltivazione e il pascolo. La realizzazione del nuovo monastero non fu semplice, soprattutto \u201cperch\u00e9 si dovettero combattere le controversie con i monaci Basiliani del vicino Monastero dei Tre Fanciulli, in quanto questi ultimi si servivano delle terre donate all'abate, per farvi pascolare i loro greggi\u201d.\nNel 1214 un vasto incendio devast\u00f2 il protocenobio di Iure Vetere e tutti i suoi edifici contigui. Le condizioni climatiche del luogo incisero molto sulla scelta dei monaci florensi, che decisero di abbandonare per sempre il vecchio protocenobio.\nIl sito della prima fondazione florense venne ritrovato nel 2001, attraverso una campagna archeologica diretta dalla Soprintendenza per i Beni Archeologici della Calabria e condotta dal gruppo di ricerche dell'IBAM di Potenza,\nIl nuovo archicenobio.\nDopo l'incendio di \u201cIure Vetere\u201d, i monaci florensi vennero aiutati da alcuni loro benefattori, tra i quali il conte Stefano di Crotone, che trov\u00f2 loro una prima sistemazione nelle sue propriet\u00e0 presso Cerenzia. I monaci cominciarono subito a porsi il problema se restaurare il vecchio monastero e restare sul luogo scelto da Gioacchino o fondarne uno nuovo. La seconda opzione era quella pi\u00f9 gradita ai monaci e dall'abate Matteo, anche perch\u00e9 Iure Vetere era una zona ove vivere era difficile, sferzata quasi tutto l'anno da un vento gelido e da un clima rigido, e dove in inverno la temperatura scende costantemente sotto lo zero. Si decise quindi trasferire la nuova abbazia in un nuovo sito. Al nuovo progetto venne incontro l'imperatrice Costanza d'Aragona, che don\u00f2 all'ordine gioachimita altri beni demaniali, per ripagare i monaci dei danni subiti con l'incendio, e invoc\u00f2 l'aiuto di feudatari ed ecclesiastici, affinch\u00e9 si potesse sopperire ai bisogni degli stessi monaci.\nLe donazioni arrivarono da pi\u00f9 parti e i monaci poterono finalmente dedicarsi all'impiego per la costruzione della nuova chiesa. La prima scelta riguardava il sito del nuovo monastero. Papa Innocenzo III, conscio del clima della Sila e delle difficolt\u00e0 di viverci, consigli\u00f2 ai monaci di discendere l'altipiano alla ricerca di aree pi\u00f9 miti. I monaci comunque non vollero abbandonare le foreste silane, decidendo di scendere solo di qualche centinaio di metri dal luogo di Iure Vetere. Nel 1215 venne scelto un costone roccioso nella valle del fiume Neto, vicino alla confluenza con il fiume Arvo. Il luogo apparve subito pi\u00f9 ameno del precedente, con maggiori possibilit\u00e0 di costruire il monastero e vivervi serenamente. Il clima era di fatto pi\u00f9 mite, e a valle del costone fino al fiume vi erano terreni adatti sia al pascolo sia alla coltivazione. Per dare continuit\u00e0 al primo messaggio gioachimita, l'abate Matteo e i monaci florensi decisero di nominare la localit\u00e0 scelta \"Fiore\" o \u201cFiore Nuovo\u201d.\nNegli anni 2007-2008 l'ala est e il chiostro sono stati oggetto di ricerche e scavi archeologici diretti della Soprintendenza per i Beni Archeologici della Calabria. Nel corso di tali ricerche dell'abbazia, operante sul finire del XII secolo, dove sono state prodotte le vetrate policrome ritrovate in tracce nel corso degli scavi. Altra scoperta \u00e8 la messa in luce dei piedritti di un portale monumentale, con fosso-trabocchetto interno, che consentiva l'accesso all'ala est per chi proveniva dalla valle sottostante.\nL'abbazia dalle origini ai giorni nostri.\nI primi secoli.\nIntorno al 1230 l'Abbazia Florense venne terminata. L'opera apparve subito imponente, in un luogo quasi sperduto e difficile come quello silano. . Nel corso del tempo infatti, ha subito numerosi rimaneggiamenti e modifiche, spesso seguendo le tendenze architettoniche dei vari periodi, ma perdendo in questo modo l'originaria struttura architettonica.\nLa prima impronta architettonica che si nota dell'Abbazia Florense, \u00e8 certamente di marca romanica. L'impianto del complesso badiale, \u00e8 di forma quadrata e vede al centro un grande chiostro ad archi ogivali. La pianta dell'edificio ecclesiastico \u00e8 invece a croce latina, con l'abside di forma rettangolare orientata verso oriente.\nDallo stile romanico a quello barocco.\nFra gli ultimi stili architettonici del quale si ha testimonianza, prima dell'ultimo restauro del 1989, vi \u00e8 lo stile barocco. Questo importante e poderoso cambiamento all'interno dell'abbazia coinvolse l'intero patrimonio religioso di San Giovanni in Fiore. Dal 1600 in poi, praticamente tutti gli edifici di culto posti nell'abitato cittadino hanno subito interventi che ne hanno cambiato gli interni, adattandoli allo stile barocco: in quel periodo l'intera collettivit\u00e0 silana viveva un momento di profuso sviluppo economico. Lo stile barocco \u00e8 poi passato indenne negli ultimi secoli, giungendo a noi cos\u00ec come praticamente si presentava pi\u00f9 di quattro secoli fa.\nDal 1990 ai giorni nostri.\nDopo il restauro del 1989, l'interno dell'Abbazia era irriconoscibile: tutti gli altari e gli stucchi barocchi erano stati rimossi; al loro posto si vedeva un muro di colore giallo. Successivamente, negli interni fu rimossa la tinta gialla e fu cos\u00ec lasciato il muro a vista. \nL'edificio \u00e8 segnalato nei \"Monumenti Vivi - Siti importanti per la Fauna\", il primo in Calabria, in quanto ospita da tempo diversi uccelli selvatici nidificanti e per questo luogo importante per la biodiversit\u00e0 da tutelare.\nArchitettura.\nL'ingresso.\nL'ingresso dell'Abbazia \u00e8 mutato nella sua quasi millenaria vita. Dell'ingresso originale rimane solo il portone mentre \u00e8 andato perduto il nartece e la facciata ha pi\u00f9 volte mutato d'aspetto.\nLa facciata.\nLa facciata dell'abbazia si presenta oggi molto semplice e snella, con la cuspide che forma una capanna. Non ci sono decorazioni imponenti, tranne il portone. Lavorato \u00e8, invece, il foro sopra il portone che presenta un anello interno e uno esterno pi\u00f9 sporgente in pietra lavorata.\nIl portale.\nIl portale \u00e8 stato realizzato in pietra calcarea finemente lavorata e costituisce l'unico tratto distintivo di tutta la facciata. Il portone florense \nL'ingresso \u00e8 pi\u00f9 elevato del piano della navata, infatti bisogna scendere alcuni gradini per accedervi. Le decorazioni poste sul portale presentano dei fregi di foglie dentellate sormontati da una fascia classica, che separa il portone dalla parte pi\u00f9 alta. La parte superiore \u00e8 composta da una serie di archi ogivali che formano quattro cornici. Lavorati sono anche i capitelli e le colonne ai lati dell'ingresso. Il portone dell'ingresso \u00e8 di legno ed \u00e8 recente, sostituito nel restauro del 1989. Termina in alto con l'intersezione degli archi e cerca di riprendere la semplicit\u00e0 del portone precedente al restauro.\nIl nartece.\nL'ingresso principale del monastero ha ospitato in passato anche il nartece. Oggi gli unici segni rimasti del porticato coperto sono appena visibili, e tali segni si possono notare solo attraverso delle sporgenze dalla muratura sul lato destro del portone e da una fila ben delineata al di sopra dello stesso portone, dalla quale partiva la copertura. Il nartece abbaziale era probabilmente formato da un porticato costituito da tre arcate per lato. Con molta probabilit\u00e0, anche il nartece fu andato distrutto da un incendio, come si vede ancora oggi dall'annerimento della facciata dell'abbazia, che ne distrusse completamente la copertura, mentre le mura restanti furono successivamente smontate e recuperate per essere riutilizzate nella costruzione delle imponenti sovrastrutture barocche del XVIII secolo.\nL'abside.\nL'abside \u00e8 forse l'elemento di maggiore pregio di tutta l'abbazia. Si rif\u00e0 all'architettura tardo romanica del periodo e presenta una finestra circolare esalobata, al centro di un triangolo ai cui vertici vi sono tre piccole finestre circolari quadrilobate. Sotto questi quattro elementi circolari si trovano tre ampie monofore, che nella dimensione del complesso disegno, non superano i lati delle piccole finestre circolari. Secondo alcuni studiosi, il disegno dell'abside si rif\u00e0 ad alcune chiese francesi di stile romanico. Gli elementi utilizzati appartengono chiaramente al periodo romanico: infatti quest'abside \u00e8 molto simile alla famosa Abbazia di Casamari, nel Lazio, costruita nello stesso periodo dell'Abbazia Florense. Altri studiosi sostengono che la disposizione delle finestre circolari seguirebbero l'espressione e il pensiero gioachimita della Santissima Trinit\u00e0, ma tale accostamento \u00e8 privo di elementi significativi, e pertanto non viene n\u00e9 citato n\u00e9 rappresentato nelle tavole del \"Liber Figurarum\".\nIl campanile.\nIl campanile, posto a lato dell'abside nella parte pi\u00f9 elevata del tetto della stessa, ha forma di parallelepipedo regolare. Presenta una sommit\u00e0 pi\u00f9 lavorata, con quattro archi a tutto sesto realizzati lungo i lati della parte pi\u00f9 elevata del campanile, mentre il tetto, regolare, funge da grande capitello. Nel campanile sono presenti due campane:\nLa I, chiamata \"Campana Tambati\" in onore di un abate, \u00e8 stata fusa in una data imprecisata e rifusa in seguito a un danno per caduta, come scritto sulla campana, nel 1774;\nLa II, chiamata \"Campana dell'abate Nicola\", \u00e8 stata fusa tra il 1200 e il 1400.\nInterno.\nL'interno modificato con l'ultimo restauro del 1989 si presenta oggi in stile romanico a pietra nuda, come lo era originariamente. Sulle pareti dell'interno non sono presenti sculture, fregi, decorazioni, dipinti, statue, guglie, e qualsiasi altra forma decorativa, affinch\u00e9 \nDalla pianta a croce, si possono notare una grande navata centrale e due navatelle laterali, ottenendo in questo modo, tre luoghi separati. Le navate laterali si collegano alla navata laterale da ingressi posti nei pressi dell'altare.\nCripta.\nDalla cappella di sinistra \u00e8 possibile accedere alla cripta.\nLe navate.\nLa navata centrale.\nLa navata centrale d\u00e0 subito l'impressione dell'imponenza dell'abbazia. Dalla soglia del portale si scendono alcuni gradini rilevando che la soglia del pavimento si trova sotto il piano esterno di 90\u00a0cm. Il pavimento, restaurato negli anni 1980 non era come lo si trova allo stato attuale. Molto probabilmente era vario, con soglie differenti che delimitavano differenti ambienti nella stessa navate. Le pareti alte e verticali, rendono immediatamente l'ampiezza e la profondit\u00e0 dell'edificio. Le pareti, ritornate allo stato attuale dopo il grandioso restauro degli anni ottanta, si presentano spoglie, quasi stanche, rimaneggiate in molte parti a causa del continuo rinnovamento e cambiamento di stili che l'abbazia ha avuto nei secoli.\nIn alto sono presenti quattro monofore per lato. Queste sono state riaperte dopo che vennero chiuse e sostituite dalle finestre barocche pi\u00f9 grandi, a forma di rettangolo con gli angoli smussati. Le finestre barocche vennero chiuse nell'ultimo restauro perch\u00e9 non conformi con l'aspetto originario dell'edificio. Ai lati delle pareti vi sono quattro porte. Tre di queste sono murate e un tempo collegavano la navata centrale a locali non pi\u00f9 esistenti o per lo meno completamente diversi da come si presenta oggi il complesso badiale. Solo una porta \u00e8 ancora oggi \u201cattiva\u201d, la prima porta a sinistra dopo l'ingresso, che collega la navata centrale alla navatella laterale. In fondo alla navata centrale si staglia l'altare in stile barocco, e ben \u00e8 visibile l'abside in fondo, con le caratteristiche finestre circolari.\nSopra l'altare in prossimit\u00e0 dell'abside \u00e8 possibile scorgere dalla navata centrale i matronei (o cori notturni).\nLa navatella laterale.\nLa navatella laterale, dalla quale si pu\u00f2 accedere sia da una porta laterale che si affaccia sulla piazzetta antistante il portale dell'abbazia, sia da una porticina che la collega alla navata centrale, \u00e8 stata rimaneggiata e modificata pi\u00f9 volte nel corso dei secoli. In alcune foto dell'epoca appare diroccata con alberi e piante nel proprio interno, segno di una profonda incuria. Dopo l'ultimo restauro, \u00e8 stata riaperta al pubblico e oggi ospita la mostra permanente delle tavole del \"Liber Figurarum\", le opere artistiche di Gioacchino da Fiore, che racchiudono il pensiero e l'immaginario gioachimita.\nL'altare.\nL'altare in stile barocco \u00e8 un'opera del maestro di arte lignea Giovanbattista Altomare, originario di Rogliano. Realizzato nel periodo del barocchi mento dell'abbazia, l'altare \u00e8 datato 1740, data incisa dal maestro sull'opera realizzata. L'altare, che poggia su una base rialzata, presenta elementi riccamente decorati, intagli preziosi nel legno che sono stati poi dorati dal maestro. Gli elementi utilizzati con pi\u00f9 frequenza sono la foglia dorata e teste di putti. \u00c8 un vivido esempio di arte barocca che partendo dal basso, con la mensa eucaristica posta sui gradini, presenta una base a forma di parallelepipedo imponente con al centro il tabernacolo, mentre salendo fino in cima, lo stile rigoglioso delle foglie, racchiude la nicchia contenente la statua del patrono della citt\u00e0, ossia san Giovanni Battista.\nIl coro ligneo.\nDietro l'altare sta il coro ligneo, opera di autore sconosciuto. Il coro \u00e8 intagliato in legno di noce, finemente lavorato. Era utilizzato un tempo dai religiosi che risiedevano nel monastero e che in questa parte dell'edificio si dedicavano ai canti liturgici.\nSala esposizioni delle tavole del Liber Figurarum.\nPosta presso la navatella laterale dell'Abbazia Florense, il cui accesso \u00e8 sito di fianco il portale dell'abbazia, quest'esposizione permanente raccoglie le litografie delle \"Tavole del Liber Figurarum\", opera figurativa di Gioacchino da Fiore, considerata \u00abla pi\u00f9 bella ed importante raccolta di teologia figurale e simbolica del Medio Evo\u00bb. Le tavole figurative, oggetto ancora oggi di studi da parte di enti, fondazioni e universit\u00e0, e che per il loro simbolismo sono considerate gioielli d'arte di inestimabile valore, queste riproducono, attraverso l'arte del disegno, tutto il pensiero gioachimita, pensiero studiato in tutto il mondo. La sala esposizioni, \u00e8 gestita dal Centro Studi Gioachimiti."}
{"id": "2611059", "revid": "104458", "url": "https://it.wikipedia.org/wiki?curid=2611059", "title": "Popolazioni indoeuropee", "text": ""}
{"id": "2611065", "revid": "287204", "url": "https://it.wikipedia.org/wiki?curid=2611065", "title": "Filosofia agostiniana", "text": ""}
{"id": "2611068", "revid": "287204", "url": "https://it.wikipedia.org/wiki?curid=2611068", "title": "Bhanpura", "text": " \nBhanpura \u00e8 una suddivisione dell'India, classificata come \"nagar panchayat\", di 16.493 abitanti, situata nel distretto di Mandsaur, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 24\u00b0 31' 0 N e 75\u00b0 43' 60 E e ha un'altitudine di 383 .\nSociet\u00e0.\nEvoluzione demografica.\nAl censimento del 2001 la popolazione di Bhanpura assommava a 16.493 persone, delle quali 8.387 maschi e 8.106 femmine. I bambini di et\u00e0 inferiore o uguale ai sei anni assommavano a 2.207, dei quali 1.137 maschi e 1.070 femmine. Infine, coloro che erano in grado di saper almeno leggere e scrivere erano 11.588, dei quali 6.672 maschi e 4.916 femmine."}
{"id": "2611070", "revid": "36426", "url": "https://it.wikipedia.org/wiki?curid=2611070", "title": "Chiesa di Sant'Angelo (Licata)", "text": "Il Santuario di Sant'Angelo \u00e8 ubicato nella onononima piazza del centro storico di Licata, in provincia di Agrigento. \nStoria.\nI lavori perfezionati nelle forme attuali ed eseguiti nel 1752 furono valutati dal canonico Angelo Italia, architetto ed \"ingegnerio\" della diocesi di Agrigento, e dall'architetto Giovanni Biagio Amico.\nLa chiesa \u00e8 stata elevata a santuario il 5 maggio 2010 dall'arcivescovo metropolita di Agrigento, Francesco Montenegro.\nEsterno.\nNella controfacciata \u00e8 addossata una tribuna lignea su colonne.\nInterno.\nImpianto basilicale a croce latina ripartito in tre navate per mezzo di colonne in pietra di Billiemi. Sotto la seconda e quinta arcata di ciascuna navata laterale sono custoditi i cerei o torce (\" 'ntorci\"). Le strutture processionali rappresentano i titoli di Sant'Angelo: \"Dottore\", \"Confessore\", \"Vergine\" e \"Martire\" (i quattro castelli cittadini, i quattro baluardi difensivi, le antiche corporazioni di mestieri, i vascelli saraceni che inseguivano la nave che riportava in patria le reliquie del martire). Fanno riferimento alla corporazione dei pastori, agricoltori e ortofrutticoli e ricalcano lo stile classico o barocco o gotico. Dal 2012, dopo l'interruzione dovuta ad un incidente nel 1999, le quattro macchine sono affiancate da altrettante riproduzioni realizzate in materiale pi\u00f9 leggero. \nAbside.\nLa monumentale sopraelevazione marmorea, realizzata dopo gli anni 40 del XX secolo, in sostituzione della macchina lignea, \u00e8 costituita da colonne ioniche binate sormontate da capitelli corinzi, sormontate da timpano spezzato con stemma intermedio. Le insegne carmelitane sono decorate da raggiera dorata. \nNella grande nicchia centrale \u00e8 custodita la statua raffigurante \"Sant'Angelo Carmelitano\", opera riscattata dalla antica chiesa carmelitana di Acireale.\nConvento.\nDal 1\u00ba marzo 2020 il cardinale Francesco Montenegro ha riaffidato il santuario e il convento ai padri carmelitani insediando una comunit\u00e0 carmelitana internazionale."}
{"id": "2611079", "revid": "430604", "url": "https://it.wikipedia.org/wiki?curid=2611079", "title": "Abbazia di San Giovanni in Fiore", "text": ""}
{"id": "2611081", "revid": "729019", "url": "https://it.wikipedia.org/wiki?curid=2611081", "title": "Stretching molecolare", "text": "Stretching molecolare (in italiano \"stiramento\") sono le vibrazioni fra due o pi\u00f9 atomi lungo l'asse del legame in cui questi atomi sono coinvolti.\nDescrizione.\nSecondo i principi della meccanica quantistica i livelli vibrazionali, cos\u00ec come tutti gli altri livelli energetici, sono quantizzati. A temperatura ambiente \u00e8 possibile soltanto la vibrazione allo stato fondamentale. Fornendo energia sotto forma di radiazione infrarossa di lunghezza d'onda appropriata si possono far accedere le molecole a livelli vibrazionali eccitati.\nQuesto fenomeno, insieme al bending molecolare, viene sfruttato nella spettroscopia IR al fine di analizzare la struttura delle molecole. Difatti se si investe il campione di radiazione IR di lunghezza d'onda appropriata per il passaggio ad uno stato eccitato, si noter\u00e0 che il campione ha assorbito una certa quantit\u00e0 della luce incidente. I diversi atomi legati insieme e i diversi legami tramite i quali sono legati vibreranno, per loro natura, a frequenze diverse. Per esempio se un legame \u00e8 pi\u00f9 forte ci sar\u00e0 bisogno di una maggiore quantit\u00e0 di energia per farlo vibrare. Questo da informazioni sul tipo di legami in una molecola ed \u00e8 utile per l'analisi strutturale."}
{"id": "2611084", "revid": "287204", "url": "https://it.wikipedia.org/wiki?curid=2611084", "title": "Bhander", "text": "Bhander \u00e8 una suddivisione dell'India, classificata come \"nagar panchayat\", di 20.667 abitanti, situata nel distretto di Datia, nello stato federato del Madhya Pradesh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 25\u00b0 43' 60 N e 78\u00b0 45' 0 E e ha un'altitudine di 210 .\nSociet\u00e0.\nEvoluzione demografica.\nAl censimento del 2001 la popolazione di Bhander assommava a 20.667 persone, delle quali 11.043 maschi e 9.624 femmine. I bambini di et\u00e0 inferiore o uguale ai sei anni assommavano a 3.311, dei quali 1.784 maschi e 1.527 femmine. Infine, coloro che erano in grado di saper almeno leggere e scrivere erano 14.060, dei quali 8.419 maschi e 5.641 femmine."}
{"id": "2611087", "revid": "305330", "url": "https://it.wikipedia.org/wiki?curid=2611087", "title": "Caldario", "text": ""}
{"id": "2611092", "revid": "1318658", "url": "https://it.wikipedia.org/wiki?curid=2611092", "title": "Bending molecolare", "text": "Con il termine inglese bending molecolare (in italiano \"piegamento molecolare\"), s'intendono dei tipi di vibrazioni delle molecole in cui si verifica una variazione dei valori degli angoli di legame dei vari atomi uniti fra loro.\nDescrizione.\nSecondo i principi della meccanica quantistica i livelli vibrazionali, cos\u00ec come tutti gli altri livelli energetici, sono quantizzati. A temperatura ambiente \u00e8 possibile soltanto la vibrazione allo stato fondamentale. Fornendo energia sotto forma di radiazione infrarossa di lunghezza d'onda appropriata si possono far accedere le molecole a livelli vibrazionali eccitati.\nQuesto fenomeno, insieme allo stretching molecolare, viene sfruttato nella spettroscopia IR al fine di analizzare la struttura delle molecole. Difatti se si investe il campione di radiazione IR di lunghezza d'onda appropriata per il passaggio ad uno stato eccitato, si noter\u00e0 che il campione ha assorbito una certa quantit\u00e0 della luce incidente. I diversi atomi legati insieme e i diversi legami tramite i quali sono legati vibreranno, per loro natura, a frequenze diverse. Per esempio se un legame \u00e8 pi\u00f9 forte ci sar\u00e0 bisogno di una maggiore quantit\u00e0 di energia per farlo vibrare. Questo d\u00e0 informazioni sul tipo di legami in una molecola ed \u00e8 utile per l'analisi strutturale."}
{"id": "2611097", "revid": "709565", "url": "https://it.wikipedia.org/wiki?curid=2611097", "title": "Museo dell'Ecologia", "text": "Il Museo dell'Ecologia \u00e8 un museo di scienze naturali di Cesena; ha sede nella loggetta Veneziana e nella torre del Nuti e conserva una raccolta delle principali specie di fauna provenienti principalmente dalla Valle del Savio. All'esterno vie \u00e8 un giardino che conserva diverse variet\u00e0 di specie botaniche.\nStoria.\nVenne fondato nel 1990 come \"Istituto per la Conservazione e lo Studio dei Materiali Naturalistici della Romagna\" e, dal 2004, divenne il \"Museo dell'Ecologia\". Dal 2012 \u00e8 sede operativa del CEAS, il Centro di EducAzione alla Sostenibilit\u00e0 del Comune di Cesena, centro finalizzato all'attivit\u00e0 divulgativa sullo sviluppo sostenibile. Nel 2018 gli spazi espositivi sono stati riorganizzati e, all'interno dei tre piani del Torrione del Nuti \u00e8 stata inserita una stazione meteorologica con finalit\u00e0 didattiche, una esposizione di uccelli rapaci, una area \u00e8 destinata agli studi sui cambiamenti climatici e, nel terzo piano, un'area destinata al tema dell'inquinamento marino. Nel corridoio che porta al torrione \u00e8 allestita una mostra fotografica di Antonio Iannibelli.\nCollezione.\nNel museo sono esposte collezioni di reperti storici provenienti dai laboratori del liceo ginnasio \u201cVincenzo Monti\u201d (animali naturalizzati, minerali, piante, strumenti scientifici, ecc\u2026), presentati con criteri espositivi filologici, e nuclei di reperti contemporanei (conchiglie, animali naturalizzati, ecc\u2026).\n\u00c8 possibile notare il confronto tra le due sezioni valutando l'evoluzione, di circa un secolo, delle specie animali e vegetali presenti nel territorio cesenate. Il percorso espositivo parte dalla SALA DEL FIUME SAVIO, dove diorami e ricostruzioni di ambienti naturali della valle del Savio accompagnano il visitatore nell'esplorazione degli ambienti fluviali.\nIl museo \u00e8 completato da una sezione all'aperto dove sono esposte diverse tipologie di rocce che formano il suolo dell'area collinare e montana vicino alla citt\u00e0, e soprattutto da un collegamento con il confinante parco della Rocca, costituito da esemplari di vegetali rari e significativi che formano un vero orto botanico.\nRicche sono le collezioni conservate dall'istituto (basate prevalentemente su materiale locale), il quale \u00e8 pure fornito di una biblioteca specializzata: l'ingresso \u00e8 su piazza Pietro Zangheri (appositamente dedicata all'insigne naturalista forlivese) e fa parte integrante del sistema museale cittadino.\nAll'interno del museo sono anche presenti un percorso interattivo per l'approfondimento dei temi legati all'energia e attivo nella didattica della scienza e nella realizzazione di attivit\u00e0 di animazione scientifica per scuole e famiglie.\nIl percorso, oltre a un significativo esempio di ricostruzione dei \"gabinetti di storia naturale\" tipici del sec. XVII, con una rassegna di oggetti \"singolari\", offre un'esauriente esposizione di uccelli che nidificano nel territorio, con ricostruzione dei microambienti di pertinenza e di mammiferi, di cui si espongono anche specie estranee all'area cesenate; infine vanno ricordati gli erbari storici, con alcuni fogli antichi d'erbario, che illustrano le tecniche di raccolta e di conservazione degli esemplari; c'\u00e8 anche una raccolta di minerali e fossili, con materiali eterogenei illustrati a scopi prevalentemente didattici. Fanno parte dell'istituzione anche laboratori e uffici che portano avanti le ricerche promosse dal museo."}
{"id": "2611101", "revid": "124123", "url": "https://it.wikipedia.org/wiki?curid=2611101", "title": "Susan Nattrass", "text": "Carriera.\nPur avendo conquistato 14 modaglie mondiali con una straordinaria longevit\u00e0, dal 1974 al 2006, come dimostrano le sue 6 partecipazioni olimpiche, anch'esse spalmate in arco di 32 anni, non ha mai conquistato alcuna medaglia olimpica."}
{"id": "2611103", "revid": "767487", "url": "https://it.wikipedia.org/wiki?curid=2611103", "title": "Manuel Sarabia", "text": "Carriera.\nGiocatore.\nClub.\nDopo essere cresciuto nella cantera dell'Athletic Club, debutta con il Bilbao Athletic, la squadra riserve, nella stagione 1974-1975. Dopo due anni passa alla prima squadra, esordendo nella Liga il 19 settembre 1976 nella partita Athletic Club-M\u00e1laga (1-1). L'anno successivo viene ceduto in prestito al Barakaldo, nella Segunda Divisi\u00f3n spagnola, dove realizza 15 gol. Immediato \u00e8 quindi il ritorno con i \"Rojiblancos\", con cui resta per 10 anni, conquistando due scudetti spagnoli, una Coppa del Re ed una Supercoppa spagnola, per un totale di 382 partite (284 in campionato) e 118 gol.\nTra il 19 e il 31 gennaio 1986 \u00e8 stato protagonista di un caso che ha creato grandi polemiche nella tifoseria dell'Athletic. Dopo mesi in cui l'allenatore Javier Clemente aveva preferito tenerlo in panchina nel primo tempo e farlo entrare a partita iniziata, ottenendo comunque dei buoni risultati, si \u00e8 prodotta una rottura tra i due che \u00e8 culminata con l'esclusione del giocatore dalla prima squadra. Lo scandalo che ha creato la decisione ha messo alla prova il consiglio direttivo del club e il presidente Pedro Aurtenetxe, che dopo 12 giorni ha deciso di licenziare il tecnico e reintegrare l'attaccante in rosa. Sarabia \u00e8 stato ricordato per molti anni come il giocatore di miglior classe tra quelli che hanno vestito la maglia della squadra basca, ma dopo quest'episodio la sua parabola ascendente si \u00e8 fermata: non ha partecipato al Mondiale del 1986 e due anni dopo ha lasciato la squadra senza che nessuno si opponesse.\nConclude la carriera tra le file del Logrones, sempre in Prima Divisione.\nNazionale.\nDebutta con la Nazionale di calcio della Spagna il 16 febbraio 1983, nella partita Spagna-Olanda (1-0), valida per la qualificazione al Campionato europeo di calcio 1984. Il suo primo gol risale invece a Spagna-Malta (12-1) del 21 dicembre 1983. Partecip\u00f2 anche alla competizione continentale, segnando nella semifinale contro la Danimarca il rigore decisivo che valse l'accesso alla finale persa poi dagli iberici contro la Francia. L'ultima apparizione fu invece l'amichevole Spagna-Bulgaria (2-0) del 18 dicembre 1985.\nAllenatore.\nDopo aver terminato la carriera di calciatore, si dedic\u00f2 al ruolo di allenatore.\nCominci\u00f2 con la guida del Bilbao Athletic nella stagione 1995-1996, ruolo ricoperto anche l'anno successivo, culminato con la retrocessione.\nNel 1999 passa al Badajoz, sempre nella Segunda Divisi\u00f3n spagnola, dove rimane una sola stagione. Nel 2001-2002 subentra alla guida del Numancia, venendo esonerato la stagione successiva."}
{"id": "2611104", "revid": "392684", "url": "https://it.wikipedia.org/wiki?curid=2611104", "title": "Diagramma di Kiviat", "text": "Un diagramma di Kiviat o grafico radar \u00e8 un metodo grafico per mostrare dati su variabili multiple in forma di un grafico bidimensionale di tre o pi\u00f9 variabili, rappresentate su assi con la stessa origine. La posizione relativa e l'angolo degli assi \u00e8 tipicamente priva di importanza\nIl diagramma \u00e8 anche conosciuto come grafico ragnatela, grafico ragno, grafico a stella, grafico polare.\nQuesta rappresentazione grafica consiste di una sequenza di raggi che hanno origine da un centro e formano angoli uguali tra loro; ogni raggio rappresenta una delle variabili. La distanza dal centro del punto marcato sul raggio \u00e8 proporzionale al valore della variabile rispetto al valore massimo raggiungibile. I punti sui raggi vengono congiunti con segmenti, cos\u00ec che il grafico ha la forma di una stella o di una ragnatela.\nIl grafico a stella viene spesso utilizzato per l'immediatezza con cui si possono confrontare n-uple di valori relative ad osservazioni diverse.\nIl diagramma di Kiviat fu usato per la prima volta nel 1877 da Georg von Mayr."}
{"id": "2611105", "revid": "287204", "url": "https://it.wikipedia.org/wiki?curid=2611105", "title": "Betul Bazar", "text": " \nBetul Bazar \u00e8 una suddivisione dell'India, classificata come \"nagar panchayat\", di 9.645 abitanti, situata nel distretto di Betul, nello stato federato del Madhya Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 21\u00b0 51' 22 N e 77\u00b0 55' 39 E e ha un'altitudine di 664 .\nSociet\u00e0.\nEvoluzione demografica.\nAl censimento del 2001 la popolazione di Betul Bazar assommava a 9.645 persone, delle quali 4.964 maschi e 4.681 femmine. I bambini di et\u00e0 inferiore o uguale ai sei anni assommavano a 1.143, dei quali 597 maschi e 546 femmine. Infine, coloro che erano in grado di saper almeno leggere e scrivere erano 7.067, dei quali 3.946 maschi e 3.121 femmine."}
{"id": "2611106", "revid": "30677", "url": "https://it.wikipedia.org/wiki?curid=2611106", "title": "Liberian Red Cross", "text": ""}
{"id": "2611110", "revid": "144796", "url": "https://it.wikipedia.org/wiki?curid=2611110", "title": "Josef Philippovich von Philippsberg", "text": "Biografia.\nI primi anni.\nJoseph Philippovi\u0107 von Philippsberg nacque il 30 aprile (alcune fonti indicano il 28 aprile) 1818, figlio del capitano Leopold Philippovi\u0107 von Philippsberg, membro di un'antica famiglia bosniaca di Gospi\u0107. La famiglia era stata nobilitata nella persona del padre di Leopold, il tenente Elias Philippovi\u0107 del Karlst\u00e4dter Liccaner Grenzinfanterieregiment Nr.1 nel 1781.\nCome i suoi antenati, anche Joseph entr\u00f2 nel servizio militare austriaco all'et\u00e0 di 16 anni il 1\u00ba settembre 1834, come cadetto del Liccaner Grenzinfanterieregiment Nr.1. Nominato cadetto del reggimento il 1\u00ba febbraio 1836, venne trasferito al Pioneer-Corps dal 1\u00ba aprile di quell'anno e concluse con questo corpo la sua formazione nella scuola per pionieri di Tull, dalla quale usc\u00ec col grado di Sottotenente di II classe il 1\u00ba aprile 1839. Il 16 dicembre 1842 venne promosso al rango di Sottotenente di I classe e dal 29 settembre 1843 venne trasferito allo staff del Quartiermastro generale, ricevendo simultaneamente la promozione a Tenente.\nLa Rivoluzione ungherese.\nPromosso Capitano il 20 settembre 1847, nel 1848-49 prese parte alla campagna per la repressione della Rivoluzione ungherese del 1848. Inizialmente venne inquadrato come deputato capo dello staff del 1\u00ba Corpo sotto il comando di Josip Jela\u010di\u0107 durante l'insurrezione di Vienna. In particolare si distinse poi a Sophien-Br\u00fccke ed a Schwechat. Ferito lievemente durante la presa di Vienna, venne coinvolto nella battaglia di Parndorf del 16 dicembre di quell'anno. Promosso Maggiore il 13 novembre 1848, venne assegnato al Warasdiner Grenz-Regiment e per i meriti di servizio in quello stesso anno ottenne la Croce al Merito Militare. Durante la campagna del 1849 il maggiore von Philippovic combatt\u00e9 a T\u00e9teny con il 3\u00ba Reggimento di fanteria, nella battaglia di K\u00e1polna del 26 e 27 febbraio, a Isaszeg il 6 aprile, nelle tre battaglie di Pest dell'11, 16 e 21 aprile, nell'assalto di Neusatz del 12 giugno, nello scontro di \u00d3-Becse del 25 giugno e nella battaglia di Hegyesd del 14 luglio. Per aver partecipato, distinguendosi, in queste battaglie, ottenne la croce di cavaliere dell'Ordine Imperiale di Leopoldo.\nLa Seconda guerra d'indipendenza italiana e la Battaglia di Solferino.\nIl 12 settembre 1851 von Philippovi\u0107 venne nominato aiutante generale del Bano di Croazia con la promozione simultanea a Tenente Colonnello e poi a Colonnello, posto a capo del Warasdiner-Kreuzer 5. Grenz-Regiment dal 1\u00ba gennaio 1853. Spos\u00f2 Leontine von Joelson (1832-1893) il 27 dicembre 1856 dalla quale poi avr\u00e0 cinque figli, due figli e tre figlie. Tragicamente entrambi i suoi figli maschi morirono infanti e le figlie morirono tutte relativamente in tenera et\u00e0. Promosso Maggiore Generale il 19 aprile 1859, comand\u00f2 una brigata durante la Seconda guerra d'indipendenza italiana contro Francia e Piemonte nell'VIII corpo del generale Benedek. Durante la battaglia di Solferino e San Martino del 24 giugno la sua brigata resistette eroicamente per dodici ore all'attacco nemico di gran lunga superiore, perdendo 23 ufficiali e 847 uomini sui 4.545 che aveva originariamente. In riconoscimento della sua condotta e per le sue capacit\u00e0 di comando nella battaglia di Solferino e San Martino, il Maggiore Generale von Philippovi\u0107 ottenne la II classe dell'Ordine della Corona Ferrea il 17 dicembre 1859 e venne elevato al rango di Barone il 20 marzo 1860. Negli anni 1861, 1864 e 1865 fu commissario imperiale al congresso ecclesiastico serbo, ottenendo la croce di cavaliere dell'Ordine Reale di Santo Stefano d'Ungheria.\nAltri incarichi e la conquista della Bosnia e dell'Erzegovina.\nNella guerra contro la Prussia e l'Italia nel 1866, il barone von Philippovi\u0107 prest\u00f2 servizio come comandante del II corpo dell'armata settentrionale. Assistente al bombardamento di Kukus il 30 giugno di quell'anno e prese parte alla Battaglia di K\u00f6niggr\u00e4tz il 3 luglio e poi prese parte alla Battaglia di Swiepwald. Durante le successive prese di Olm\u00fctz e Presburgo, venne promosso Feldmaresciallo Luogotenente il 16 luglio. A seguito della cessazione delle ostilit\u00e0, il barone von Philippovi\u0107 venne nominato Generale della 1\u00aa divisione di fanteria a Vienna il 6 settembre ed ottenne il titolo onorifico di Colonnello del 35\u00ba reggimento di fanteria dal 5 dicembre 1867. Il 18 gennaio 1870 venne nominato comandante generale dell'VIII divisione di fanteria di stanza a Innsbruck con la responsabilit\u00e0 nella difesa sia del Tirolo che del Vorarlberg. Promosso \"Feldzeugmeister\" il 28 gennaio 1874 egli venne nel contempo nominato comandante generale a Br\u00fcnn da cui poco dopo diede le dimissioni per recarsi al comando generale di Praga dal 14 giugno 1874.\nNel 1878 venne prescelto al comando delle forze per l'occupazione della Bosnia e dell'Erzegovina venendo nominato dal 3 luglio di quell'anno alla carica di comandante generale del XIII corpo che venne impiegato per questo proposito. Dopo la presa di Sarajevo il 19 agosto, von Philippovi\u0107 assunse il comando della nuova 2\u00aa armata e complet\u00f2 l'occupazione dell'Erzegovina dal 19 ottobre 1878. Con la conclusione positiva dell'operazione, divenne commendatore dell'Ordine militare di Maria Teresa il 2 maggio 1879. Con la dissoluzione della 2\u00aa armata il 18 novembre 1878 egli torn\u00f2 nuovamente al comando generale di Praga. Il 6 aprile 1881 venne nominato generale comandante a Vienna anche se, secondo sua richiesta, dall'8 aprile dell'anno successivo chiese di tornare a Praga. Rimase in tale incarico sino al 6 agosto 1889."}
{"id": "2611111", "revid": "287204", "url": "https://it.wikipedia.org/wiki?curid=2611111", "title": "Betma", "text": " \nBetma \u00e8 una suddivisione dell'India, classificata come \"nagar panchayat\", di 12.529 abitanti, situata nel distretto di Indore, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 22\u00b0 40' 60 N e 75\u00b0 37' 0 E e ha un'altitudine di 540 .\nSociet\u00e0.\nEvoluzione demografica.\nAl censimento del 2001 la popolazione di Betma assommava a 12.529 persone, delle quali 6.422 maschi e 6.107 femmine. I bambini di et\u00e0 inferiore o uguale ai sei anni assommavano a 2.089, dei quali 1.099 maschi e 990 femmine. Infine, coloro che erano in grado di saper almeno leggere e scrivere erano 7.898, dei quali 4.640 maschi e 3.258 femmine."}
{"id": "2611116", "revid": "113418172", "url": "https://it.wikipedia.org/wiki?curid=2611116", "title": "Energia totale", "text": "In fisica l'energia totale di un sistema \u00e8 la somma di tutte le sue componenti energetiche.\nMeccanica classica.\nNei problemi di meccanica classica, l'energia totale assume fondamentalmente il significato di somma dell'energia cinetica e dell'energia potenziale:\ntale relazione ha valenza generale, e si estende anche a sistemi fisici non macroscopici, per i quali l'energia potenziale \"U\" non dipende in generale dal campo gravitazionale.\nTermodinamica.\nIn termodinamica l'energia totale di un sistema termodinamico \u00e8 la somma dei contributi traslazionali, vibrazionali, rotazionali ed elettronici delle particelle costituenti il sistema, ma non comprende l'energia al \"punto zero\" (energia fondamentale posseduta a 0 K), diversamente dall'energia interna che ne tiene conto.\nL'energia interna a T0 \u00e8 l'energia a 0 K, quando cio\u00e8 i moti traslazionali, vibrazionali e rotazionali delle particelle costituenti il sistema cessano, ed \u00e8 dovuta soltanto alla struttura interna degli atomi.\nQuando formula_2 l'energia totale corrisponde all'energia interna.\nMeccanica statistica.\nIn meccanica statistica l'energia totale di un sistema (insieme canonico) \u00e8 uguale a:\ndove:\nL'energia totale \u00e8 anche uguale a:\ndove:\nEsprimendola in funzione della funzione di partizione l'energia totale \u00e8:\nEnergia totale relativistica.\nIn teoria della relativit\u00e0 ristretta l'energia totale \u00e8 data da Energia a riposo + Energia cinetica.\ndove:"}
{"id": "2611119", "revid": "599013", "url": "https://it.wikipedia.org/wiki?curid=2611119", "title": "Friedel Lutz", "text": "Carriera.\nClub.\nHa espletato la gran parte della propria carriera nell'Eintracht Francoforte, salvo una parentesi di una stagione (1966-1967) con il Monaco 1860 e poi le sue due ultime stagioni (1973 e 1974) in squadre di campionati minori.\nCon l'Eintracht Francoforte ha vinto il campionato tedesco 1959, disputato la finale di Coppa dei Campioni 1959-1960, persa 7-3 dal e in seguito la finale di Coppa di Germania 1964, anch'essa persa.\nNazionale.\nDebutta nella Nazionale della Germania Ovest nel 1960, fa parte della spedizione tedesca ai Mondiali del 1966 in Inghilterra, dove disputa la sua ultima presenza in Nazionale in occasione della semifinale vinta 2-1 contro l'Unione Sovietica. Ha vestito la casacca della Nazionale per 12 volte."}
{"id": "2611123", "revid": "179980", "url": "https://it.wikipedia.org/wiki?curid=2611123", "title": "Claudio Marcelo Morel Rodr\u00edguez", "text": ""}
{"id": "2611127", "revid": "287204", "url": "https://it.wikipedia.org/wiki?curid=2611127", "title": "Bhitarwar", "text": " \nBhitarwar \u00e8 una suddivisione dell'India, classificata come \"nagar panchayat\", di 15.266 abitanti, situata nel distretto di Gwalior, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 25\u00b0 48' 0 N e 78\u00b0 7' 0 E e ha un'altitudine di 198 .\nSociet\u00e0.\nEvoluzione demografica.\nAl censimento del 2001 la popolazione di Bhitarwar assommava a 15.266 persone, delle quali 8.183 maschi e 7.083 femmine. I bambini di et\u00e0 inferiore o uguale ai sei anni assommavano a 2.566, dei quali 1.369 maschi e 1.197 femmine. Infine, coloro che erano in grado di saper almeno leggere e scrivere erano 8.223, dei quali 5.346 maschi e 2.877 femmine."}
{"id": "2611129", "revid": "599013", "url": "https://it.wikipedia.org/wiki?curid=2611129", "title": "Tranvia Casalmaggiore-Ponte Majocche", "text": "La tranvia Casalmaggiore-Ponte Majocche era una diramazione tranviaria realizzata come prolungamento della linea da Cremona che collegava Casalmaggiore alla stazione tranviaria di Ponte Majocche, posta sulla linea Mantova-Viadana.\nLa vocazione intermodale di tale relazione tranviaria era accentuata dalla presenza di un raccordo che consentiva l'interscambio delle merci con il traffico di chiatte fluviali in navigazione lungo il Po.\nStoria.\nLa tranvia Mantova-Viadana, completata nel 1887, transitava per un breve tratto in territorio cremonese presso la localit\u00e0 Ponte Majocche di Casalmaggiore. Nella concessione della Cremona-Casalmaggiore fu quindi prevista la possibilit\u00e0 di costruire un raccordo che congiungesse le due linee extraurbane allo scopo di favorire il trasporto cumulativo di merci fra le due reti provinciali.\nLa concessione per la costruzione e l'esercizio della tranvia fu riconosciuta alla ditta che aveva ottenuto quella della linea principale, la societ\u00e0 dell'Ingegner Giovan Battista Biglia di Torino. Come nel caso del raccordo fra Ca' de Soresini e San Giovanni in Croce al concessionario fu permesso l'esercizio a trazione animale e l'impiego di vetture leggere.\nLa linea fu aperta il 29 agosto 1888. Negli anni successivi, l'esercizio fu svolto da tram a vapore.\nLungo il suo arco di vita la tranvia fu caratterizzata da un movimento viaggiatori a carattere stagionale, soddisfatto da un servizio autonomo e distinto da quello della tranvia per Cremona. Il traffico merci fu invece intenso e regolare.\nIl 26 giugno 1930 fu attivata la variante di tracciato che utilizzava la strada di circonvallazione di Casalmaggiore anzich\u00e9 le strade interne della cittadina casalasca. Nei mesi successivi il traffico viaggiatori sub\u00ec un vistoso calo che convinse la Tramvie Provinciali Cremonesi (TPC) a sopprimere il servizio tranviario a partire dal 1\u00ba settembre 1931. Da quella data fu attivata un'autolinea gestita dall'impresa Bonaglia.\nIl traffico merci si mantenne costante fino all'ottobre del 1933, quando la soppressione del servizio sulle linee tranviarie mantovane, compresa la Mantova-Viadana, abbass\u00f2 notevolmente l'attivit\u00e0. Il servizio fu definitivamente sospeso il 1\u00ba luglio 1934. Prima di essere definitivamente disarmata, la tranvia fu utilizzata nei mesi successivi dalla TPC per il trasporto dell'armamento proveniente dalle linee mantovane.\nCaratteristiche.\nLa linea era una tranvia a binario unico, lunga 6,18\u00a0km con scartamento standard di 1.445\u00a0mm.\nPercorso.\nLa linea partiva dal capolinea di Casalmaggiore, posto nel triangolo formato dalle strade poi denominate via della Repubblica, via Pet\u0151fi e via Matteotti e si immetteva lungo via Cavour.\nLa tranvia percorreva in sede promiscua la strada che portava a piazza Garibaldi, presso la quale era posta una fermata, dopodich\u00e9 si immetteva lungo le vie Azzio Porzio, Case Sparse Casalmaggiore ed Enrico Fermi.\nSottopassata la ferrovia ferrovia Brescia-Parma, presso l'oratorio della Madonna del Porotto si diramava un raccordo lungo 477 metri verso l'argine del Po, consentendo il carico della ghiaia e l'interscambio delle merci con le chiatte fluviali.\nIl binario percorreva poi la strada statale 358 di Castelnovo attraversando l'abitato della frazione di Vicomoscano. All'altezza della localit\u00e0 Staffolo, la linea entrava nell'omonima strada e quindi proseguiva lungo via Case Sparse Vicomoscano.\nLa tranvia Mantova-Viadana percorreva invece via Case Sparse Quattrocase, per cui presso l'incrocio fra le due strade, in localit\u00e0 \"Ponte Majocche\", era posta la stazione di incrocio fra le due linee tranviarie.\nIl tracciato aperto nel 1930 permetteva al tram di evitare l'attraversamento del centro abitato casalasco. La linea percorreva quindi via Beduschi, tornando sul vecchio percorso all'altezza di via Enrico Fermi.\nStazione di Ponte Majocche.\nGli impianti dello scalo furono studiati per ridurre al minimo l'occupazione delle strade provinciali e per favorire nello stesso tempo l'interscambio fra le due linee tranviarie.\nLa stazione era dotata di un fabbricato viaggiatori, di una rimessa locomotive e di un magazzino merci con piano caricatore. Il piazzale era composto da due binari e da un'asta di manovra per il ricovero dei convogli dedicati al trasporto cumulativo di merci. I due binari corrispondevano a quelli di corretto tracciato delle rispettive tranvie, per cui lo scalo permetteva la sosta di due soli convogli: quello proveniente da Casalmaggiore e quello della linea mantovana. La stazione non poteva quindi essere impiegata per gli incroci dei tram appartenenti alla Mantova-Viadana.\nStando alla convenzione stipulata dai concessionari delle due tranvie, stipulata nel 1899, la gestione della circolazione era affidata ad un capostazione dipendente dalle linee mantovane, il quale era coadiuvato nella sua attivit\u00e0 da un secondo, dipendente da quelle cremonesi. Le disposizioni d'esercizio, al fine di evitare malintesi, erano affidate esclusivamente alla direzione della linea mantovana.\nCon la soppressione del servizio viaggiatori sulla linea per Casalmaggiore, avvenuta nel 1931, la Tramvie Provinciali Cremonesi ritir\u00f2 il proprio capostazione. L'anno seguente fu la Tramvie Provinciali Mantovane a ritirare il proprio dirigente, quando decise di disabilitare l'impianto tramutandolo in semplice fermata. Da quel momento fino al disarmo totale dell'impianto, avvenuto nel 1934 come conseguenza della chiusura delle linee mantovane, lo scalo fu presidiato ad orari fissi da un manovale.\nMateriale rotabile.\nSulla linea di Ponte Majocche venne impiegato dalla TPC materiale rimorchiato e di trazione del parco sociale banalizzato rispetto a quello utilizzato sull'intera rete della provincia."}
{"id": "2611133", "revid": "125952939", "url": "https://it.wikipedia.org/wiki?curid=2611133", "title": "Hockey Club Settequerce", "text": "L'Hockey Club Settequerce (in tedesco \"Hockey Club Siebeneich\") \u00e8 stata una societ\u00e0 di hockey su ghiaccio italiana, con sede a Settequerce, frazione di Terlano. Il campo di casa era tuttavia la pista da ghiaccio Sill di Bolzano.\nNon ha mai militato in massima serie, ma vanta sette partecipazioni alla seconda serie, chiamata serie B o A2, a seconda delle stagioni.\nA lungo \"farm team\" dell'HC Bolzano, sospese l'attivit\u00e0 seniores al termine della stagione 2005-2006. I suoi giocatori migliori confluirono nel neonato HC Future Bolzano, assieme a quelli dell'EV Bozen 84 e delle giovanili dell'HC Bolzano. Tale compagine si iscrisse alla serie A2, terminando tuttavia l'attivit\u00e0 seniores dopo una sola stagione."}
{"id": "2611134", "revid": "287204", "url": "https://it.wikipedia.org/wiki?curid=2611134", "title": "Bhikangaon", "text": " \nBhikangaon \u00e8 una suddivisione dell'India, classificata come \"nagar panchayat\", di 14.297 abitanti, situata nel distretto di Khargone, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 21\u00b0 52' 0 N e 75\u00b0 57' 0 E e ha un'altitudine di 277 .\nSociet\u00e0.\nEvoluzione demografica.\nAl censimento del 2001 la popolazione di Bhikangaon assommava a 14.297 persone, delle quali 7.410 maschi e 6.887 femmine. I bambini di et\u00e0 inferiore o uguale ai sei anni assommavano a 2.127, dei quali 1.123 maschi e 1.004 femmine. Infine, coloro che erano in grado di saper almeno leggere e scrivere erano 9.839, dei quali 5.588 maschi e 4.251 femmine."}
{"id": "2611139", "revid": "729019", "url": "https://it.wikipedia.org/wiki?curid=2611139", "title": "Tarragona (metropolitana di Barcellona)", "text": "Tarragona \u00e8 una stazione della linea 3 della metropolitana di Barcellona situata sotto la Carrer de Tarragona tra i distretti di Sants-Montju\u00efc e dell'Eixample di Barcellona.\nLa stazione fu inaugurata nel 1975 come parte dell'allora Linea IIIB. Nel 1982 con la riorganizzazione delle linee la stazione pass\u00f2 a servire la L3."}
{"id": "2611140", "revid": "287204", "url": "https://it.wikipedia.org/wiki?curid=2611140", "title": "Bhavra", "text": " \nBhavra \u00e8 una suddivisione dell'India, classificata come \"nagar panchayat\", di 9.263 abitanti, situata nel distretto di Jhabua, nello stato federato del Madhya Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 22\u00b0 16' 60 N e 77\u00b0 52' 0 E e ha un'altitudine di 376 .\nSociet\u00e0.\nEvoluzione demografica.\nAl censimento del 2001 la popolazione di Bhavra assommava a 9.263 persone, delle quali 4.704 maschi e 4.559 femmine. I bambini di et\u00e0 inferiore o uguale ai sei anni assommavano a 1.733, dei quali 864 maschi e 869 femmine. Infine, coloro che erano in grado di saper almeno leggere e scrivere erano 4.957, dei quali 2.910 maschi e 2.047 femmine."}
{"id": "2611141", "revid": "110157", "url": "https://it.wikipedia.org/wiki?curid=2611141", "title": "Pirque", "text": "Pirque \u00e8 un comune del Cile della provincia di Cordillera. Si trova nella Regione Metropolitana di Santiago. Al censimento del 2002 possedeva una popolazione di 16.565 abitanti."}
{"id": "2611143", "revid": "287204", "url": "https://it.wikipedia.org/wiki?curid=2611143", "title": "Portland Trail Blazers 1970-1971", "text": "La stagione 1970-71 dei Portland Trail Blazers fu la 1\u00aa nella NBA per la franchigia.\nI Portland Trail Blazers arrivarono quinti nella \"Pacific Division\" della \"Western Conference\"con un record di 29-53, non qualificandosi per i play-off."}
{"id": "2611145", "revid": "110157", "url": "https://it.wikipedia.org/wiki?curid=2611145", "title": "San Jos\u00e9 de Maipo", "text": "San Jos\u00e9 de Maipo \u00e8 un comune del Cile della provincia di Cordillera. Si trova nella Regione Metropolitana di Santiago. Al censimento del 2002 possedeva una popolazione di 13.376 abitanti."}
{"id": "2611146", "revid": "287204", "url": "https://it.wikipedia.org/wiki?curid=2611146", "title": "Madonna col Bambino (Angelico)", "text": ""}
{"id": "2611147", "revid": "287204", "url": "https://it.wikipedia.org/wiki?curid=2611147", "title": "Bharveli", "text": " \nBharveli (o Bharweli) \u00e8 una suddivisione dell'India, classificata come \"census town\", di 9.101 abitanti, situata nel distretto di Balaghat, nello stato federato del Madhya Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 21\u00b0 49' 60 N e 80\u00b0 13' 0 E e ha un'altitudine di 292 .\nSociet\u00e0.\nEvoluzione demografica.\nAl censimento del 2001 la popolazione di Bharveli assommava a 9.101 persone, delle quali 4.584 maschi e 4.517 femmine. I bambini di et\u00e0 inferiore o uguale ai sei anni assommavano a 1.379, dei quali 718 maschi e 661 femmine. Infine, coloro che erano in grado di saper almeno leggere e scrivere erano 5.949, dei quali 3.384 maschi e 2.565 femmine."}
{"id": "2611148", "revid": "110157", "url": "https://it.wikipedia.org/wiki?curid=2611148", "title": "Buin (Cile)", "text": "Buin \u00e8 un comune del Cile della provincia di Maipo. Si trova nella Regione Metropolitana di Santiago. Al censimento del 2002 possedeva una popolazione di 63.419 abitanti."}
{"id": "2611151", "revid": "88740", "url": "https://it.wikipedia.org/wiki?curid=2611151", "title": "Buin", "text": ""}
{"id": "2611152", "revid": "287204", "url": "https://it.wikipedia.org/wiki?curid=2611152", "title": "Minnesota Timberwolves 2008-2009", "text": "La stagione 2008-09 dei Minnesota Timberwolves fu la 20\u00aa nella NBA per la franchigia.\nI Minnesota Timberwolves arrivarono quarti nella \"Northwest Division\" della \"Western Conference\" con un record di 24-58, non qualificandosi per i play-off."}
{"id": "2611154", "revid": "287204", "url": "https://it.wikipedia.org/wiki?curid=2611154", "title": "Biaora", "text": " \nBiaora \u00e8 una suddivisione dell'India, classificata come \"municipality\", di 37.816 abitanti, situata nel distretto di Rajgarh, nello stato federato del Madhya Pradesh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 23\u00b0 52' 0 N e 76\u00b0 55' 0 E e ha un'altitudine di 414 .\nSociet\u00e0.\nEvoluzione demografica.\nAl censimento del 2001 la popolazione di Biaora assommava a 37.816 persone, delle quali 20.105 maschi e 17.711 femmine. I bambini di et\u00e0 inferiore o uguale ai sei anni assommavano a 5.755, dei quali 2.991 maschi e 2.764 femmine. Infine, coloro che erano in grado di saper almeno leggere e scrivere erano 24.421, dei quali 14.703 maschi e 9.718 femmine."}
{"id": "2611155", "revid": "599013", "url": "https://it.wikipedia.org/wiki?curid=2611155", "title": "Dmitrij Ananko", "text": "Carriera.\nClub.\nDopo aver militato nelle sue giovanili, Ananko debutta con la maglia dello , in cui rimane fino al 2002; in mezzo anche un prestito al nel 1995. Nella sua carriera gioca anche con Ajaccio, Mosca e Ni\u017enij Novgorod.\nNazionale.\nHa ottenuto nel 2001 una presenza nella Nazionale russa."}
{"id": "2611156", "revid": "287204", "url": "https://it.wikipedia.org/wiki?curid=2611156", "title": "Jucar", "text": ""}
{"id": "2611157", "revid": "161374", "url": "https://it.wikipedia.org/wiki?curid=2611157", "title": "Dimitri Vasilyevitch Ananko", "text": ""}
{"id": "2611160", "revid": "287204", "url": "https://it.wikipedia.org/wiki?curid=2611160", "title": "Bijawar", "text": " \nBijawar \u00e8 una suddivisione dell'India, classificata come \"nagar panchayat\", di 18.412 abitanti, situata nel distretto di Chhatarpur, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 24\u00b0 37' 60 N e 79\u00b0 30' 0 E e ha un'altitudine di 397 .\nSociet\u00e0.\nEvoluzione demografica.\nAl censimento del 2001 la popolazione di Bijawar assommava a 18.412 persone, delle quali 9.732 maschi e 8.680 femmine. I bambini di et\u00e0 inferiore o uguale ai sei anni assommavano a 2.988, dei quali 1.596 maschi e 1.392 femmine. Infine, coloro che erano in grado di saper almeno leggere e scrivere erano 10.775, dei quali 6.429 maschi e 4.346 femmine."}
{"id": "2611161", "revid": "446353", "url": "https://it.wikipedia.org/wiki?curid=2611161", "title": "Episodi di Nip/Tuck (sesta stagione)", "text": "La sesta ed ultima stagione di \"Nip/Tuck\" \u00e8 stata trasmessa negli Stati Uniti dal 14 ottobre 2009 al 3 marzo 2010 sul canale FX Networks. \nIn Italia \u00e8 stata trasmessa dal 29 settembre 2010 al 9 febbraio 2011 su Mya della piattaforma Mediaset Premium. \nIn chiaro \u00e8 stata trasmessa dal 15 novembre al 21 dicembre 2012 su Italia 1, in orario notturno.\nAnche se originariamente \u00e8 stata pensata una settima stagione, i restanti nove episodi sono stati uniti alla sesta stagione."}
{"id": "2611173", "revid": "287204", "url": "https://it.wikipedia.org/wiki?curid=2611173", "title": "Milwaukee Bucks 1968-1969", "text": "La stagione 1968-69 dei Milwaukee Bucks fu la 1\u00aa nella NBA per la franchigia.\nI Milwaukee Bucks arrivarono settimi nella \"Eastern Division\" con un record di 27-55, non qualificandosi per i play-off."}
{"id": "2611174", "revid": "767487", "url": "https://it.wikipedia.org/wiki?curid=2611174", "title": "Heinz Hornig", "text": "Carriera.\nClub.\nHa militato un anno nello e tre stagioni nel Rot-Weiss Essen prima di approdare, nel 1962, al Colonia, con il quale ha giocato otto stagioni vincendo la Coppa di Germania 1968.\nHa concluso la carriera coi belgi del RWD Molenbeek, dove \u00e8 rimasto dal 1970 al 1973.\nNazionale.\nDebutta nella Nazionale della Germania Ovest nel 1965 e fa parte della spedizione tedesca ai Mondiali del 1966 in Inghilterra. Ha vestito la casacca della Nazionale per 7 volte."}
{"id": "2611177", "revid": "2130303", "url": "https://it.wikipedia.org/wiki?curid=2611177", "title": "Chiesa di Santa Maria La Nuova (Licata)", "text": "La chiesa di Santa Maria La Nuova \u00e8 la chiesa madre di Licata, in provincia di Agrigento.\nStoria.\nLa sua costruzione risale agli inizi del XVI secolo, quando sorse per sostituire, a seguito dell'espansione del territorio di Licata verso il mare, la chiesa romanica di Santa Maria di Ges\u00f9, risalente al VI secolo. La nuova chiesa venne realizzata nella parte terminale del \"Cassarello\", che oggi si chiama corso Vittorio Emanuele.\nIl progetto venne firmato da Pietro Palatino, che disegn\u00f2 una struttura basilicale in stile rinascimentale su navate, con tre accessi. La nuova chiesa venne inaugurata nel 1508.\nCon statuto redatto il 10 aprile 1771 il tempio \u00e8 elevato alla dignit\u00e0 di collegiata (\"Venerabile Insigne Secolare Collegiata\") con bolla papale di Papa Clemente XII. \nAlla chiesa, dedicata alla Nativit\u00e0 di Maria, fu attribuito il nome di \"Santa Maria la Nuova\" per distinguerla da \"Santa Maria la Vetere\", come fu ribattezzata l'altra chiesa.\nNel corso dei secoli la chiesa \u00e8 stata danneggiata pi\u00f9 volte e ha subito numerosi restauri. Nel 1988 un incendio la danneggi\u00f2 gravemente, rendendo necessaria la chiusura dell'edificio, che fu nuovamente inaugurato il 31 maggio 1996.\nArchitettura.\nLapidi commemorative.\nNella chiesa sono presenti tre lapidi commemorative. Due di queste, poste sull'arco della navata centrale e sulla porta principale, risalgono alla struttura originaria e ricordano la dedicazione della chiesa: \nL'altra, invece, \u00e8 stata ricostruita dopo essere stata dispersa e fu posta sulla porta che d\u00e0 accesso al campanile al momento della consacrazione: "}
{"id": "2611180", "revid": "287204", "url": "https://it.wikipedia.org/wiki?curid=2611180", "title": "Madonna di Pontassieve", "text": "La Madonna col Bambino (Madonna di Pontassieve) \u00e8 un'opera, tempera e oro su tavola (134x59 cm), attribuita a Beato Angelico, databile al 1435 circa o agli ultimi anni di attivit\u00e0 dell'artista (1450 circa) e conservata nella Galleria degli Uffizi di Firenze.\nStoria.\nL'opera, che probabilmente era lo scomparto centrale di un polittico perduto, proviene dalla propositura di San Michele Arcangelo a Pontassieve, nei dintorni di Firenze. Le fonti antiche non la ricordano e prima del restauro del 1955 alla base si poteva leggere l'iscrizione \"Tonio di Luca e Piero di Nicholaio e Ser Piero\".\nIl primo ad attribuirla all'Angelico fu Poggi, ma sebbene l'ambito angelichiano sia ormai indiscusso, la critica si \u00e8 divisa tra chi la ritiene opera autografa (Pope-Hennessy, Berti e Baldini) e chi opera della bottega (Berenson) o frutto di un'ampia collaborazione di aiuti (Salmi e Collobi-Ragghianti). Anche la datazione viene fatta oscillare dal 1435 al 1450.\nCollobi-Ragghianti prov\u00f2 a ricostruire il polittico originario ipotizzando che fosse quello un tempo destinato ad una cappella nella chiesa francescana di Santa Croce di Firenze, affiancandogli un \"San Francesco\" alla Johnson Collection di Filadelfia e la predella con cinque storie francescane divisa tra il Lindenau Museum di Altenburg, la Pinacoteca Vaticana e lo Staatliche Museen di Berlino. Il \"San Francesco\" per\u00f2 si \u00e8 poi dimostrato proveniente dall'oratorio di San Niccol\u00f2 del Ceppo di Firenze, mentre le tavolette presentano differenze stilistiche che sono state poi accostate ad altre opere dell'Angelico (Baldini e Boskovits).\nDescrizione e stile.\nLa Madonna col Bambino \u00e8 rappresentata frontalmente, posta su un trono coperto da un drappo rosso. Dietro di lei la luce dorata si irradia tramite una particolare lavorazione della foglia d'oro, in modo da creare del raggi simili a quelli della tavola dell'\"Incoronazione della Vergine\" (1434-1435) sempre agli Uffizi. Si tratta infatti dell'unica Madonna conosciuta dell'Angelico ad essere seduta su un sedile basso, privo di schienale, un'iconografia forse influenzata dai coevi dipinti senesi, come il \"Polittico di San Domenico di Cortona\" del Sassetta (1434 circa).\nTipiche dell'Angelico sono le proporzione allungate, con le dita della mano della Vergine affusolate. Tenero \u00e8 il contatto tra la Madre e il Figlio, che creano una sorta di abbraccio mistico. La luce \u00e8 chiara e diafana, con tonalit\u00e0 accese e tenui. Notevole \u00e8 la resa plastica dei volumi dei corpi, soprattutto quello della Vergine, animato dalle pesanti pieghe della veste.\nAlla base del trono, sotto il gradino marmoreo, corre un'iscrizione frammentaria che probabilmente ricordava i committenti. Essa \u00e8 stata ricostruita come:.\nAlcuni hanno messo in relazione a questa tavola la predella con storie francescane dispersa in vari musei."}
{"id": "2611184", "revid": "838137", "url": "https://it.wikipedia.org/wiki?curid=2611184", "title": "Y\u016bichi Nishimura", "text": "Carriera.\nInternazionale dal 2004, \u00e8 succeduto nella leadership arbitrale nipponica a T\u014dru Kamikawa, dopo che quest'ultimo si era ritirato dall'attivit\u00e0 nel 2006.\nA seguito dell'inserimento della sua candidatura in vista dei Mondiali di calcio 2010, la FIFA lo impiega in numerosi banchi di prova: dopo la partecipazione alla Coppa d'Asia nel 2007, nello stesso anno, sempre accompagnato dai fidi assistenti Toru Sagara e Jeong Hae-Sang (sudcoreano), viene selezionato per i Mondiali Under-17 in Corea del Sud, dove gli tocca la finale Spagna-Nigeria.\nNel 2008 viene invitato a dirigere anche alla Coppa d'Africa in Ghana, unico arbitro non africano ammesso. Nell'unica partita arbitrata, i quarti di finale tra Egitto e Angola, la sua performance viene criticata per non aver espulso alcuni calciatori angolani rei di averlo spintonato, mancando cos\u00ec di applicare il regolamento.\nNel settembre 2009 giunge la convocazione per arbitrare al Mondiale Under 20 in Egitto, dove viene designato in quattro partite.\nNel febbraio 2010 arriva la convocazione ufficiale per i mondiali in Sudafrica: qui dirige quattro partite, ovvero Francia-Uruguay, Spagna-Honduras, Paraguay-Nuova Zelanda ed il quarto di finale Brasile-Olanda. Ricopre anche l'incarico di quarto uomo nella finalissima dell'11 luglio 2010, tra Paesi Bassi e Spagna.\nSuccessivamente ai Mondiali in Sudafrica \u00e8 stato prima designato nell'autunno 2010 per la finale di AFC Champions League, e poi nel mese di dicembre, \u00e8 selezionato per la coppa del mondo per club FIFA. In questo torneo dirige due partite: dapprima un quarto di finale e successivamente la finalissima, disputatasi tra i congolesi del Tout Puissant Mazembe e gli italiani dell'Inter. La decisioni prese in questa gara sono causa di indignazione tra i tifosi congolesi, i quali per vendetta vandalizzano un ristorante cinese del loro Paese, scambiato per errore per uno giapponese.\nNel gennaio 2011 \u00e8 tra gli arbitri selezionati dall'AFC per la Coppa delle nazioni asiatiche in Qatar. Nell'occasione l'arbitro giapponese dirige tre partite della fase a gironi.\nNel dicembre 2011 \u00e8 selezionato dalla FIFA come riserva per la Coppa del mondo per club FIFA 2011, in programma in Giappone.\nNell'aprile del 2012 la FIFA lo inserisce in una prima lista di preselezionati per i Mondiali del 2014, convocandolo per il Torneo maschile di calcio delle Olimpiadi di Londra 2012, dove dirige due partite della fase a gironi: Brasile-Bielorussia 3-1 a Manchester e Gran Bretagna-Uruguay 1-0 a Cardiff.\nNel novembre 2012 viene premiato dall'AFC come miglior arbitro dell'anno 2012. In precedenza era stato premiato per due anni consecutivi (2009 e 2010) come miglior arbitro della J-League.\nNel giugno del 2013 \u00e8 selezionato dalla FIFA per prendere parte alla Confederations Cup in Brasile, unico arbitro di un Paese partecipante alla competizione. Nell'occasione viene designato per una partita della fase a gironi. Il 15 gennaio 2014 viene selezionato ufficialmente per i Mondiali 2014 in Brasile. Si \u00e8 trattato della seconda partecipazione consecutiva per il fischietto giapponese.\nIn questa sua seconda partecipazione gli viene assegnata la partita inaugurale tra Brasile e Croazia. Nishimura diventa il primo arbitro a usufruire durante le fasi finale di un mondiale dello spray speciale utilizzato per far rispettare la distanza della barriera durante i calci da fermo, e il primo a usufruire della goal-line technology. La partita finisce 3-1 in favore dei brasiliani e proprio in quest'ultima sono numerose le polemiche causate dalla sua direzione arbitrale. Dopo quella gara, non viene pi\u00f9 designato, apparendo solo in veste di quarto ufficiale dapprima in una gara della fase a gironi, e poi nella finale per il terzo posto."}
{"id": "2611193", "revid": "729019", "url": "https://it.wikipedia.org/wiki?curid=2611193", "title": "Reggiane Ca.8000", "text": "Il Caproni - Reggiane Ca.8000 era un progetto di aereo da trasporto passeggeri idrovolante per traversate transatlantiche, quadrimotore ad elica.\nStoria.\nIl progetto prese il via nel 1944, immaginando gi\u00e0 lo scenario commerciale del dopoguerra. Il progetto fu iniziato nell'ufficio tecnico della Reggiane a quel tempo a Clanezzo, Bergamo. Gli studi di fattibilit\u00e0 furono portati avanti dai progettisti fino alla fine del conflitto, quindi per strategie aziendali ogni progetto industriale di tipo aeronautico fu abbandonato e con esso anche lo sviluppo del Ca.8000 che era ad un punto di sviluppo avanzato. Infatti, la costruzione di due primi prototipi era prevista per l'estate del 1946.\nSviluppo.\nIl Re.8000 avrebbe dovuto essere di costruzione interamente metallica, con i serbatoi del carburante posti nelle ali a tenuta stagna. La struttura prevedeva due ponti dove trovavano posto in versione notturna, con letti per il sonno, 52 passeggeri; mentre in versione diurna trovavano posto 76 persone pi\u00f9 dieci di equipaggio. Era stato progettato per offrire ampie comodit\u00e0 tra cui una sala ristorante, bar e sala ritrovo.\nIl progetto prevedeva 4 motori ad elica Pratt &amp; Whitney da 3.500 CV o Pratt &amp; Whitney Wasp Major da 3.000 CV, ala alta con galleggianti alari laterali retrattili in volo, mentre i piani di coda erano del tipo a trideriva."}
{"id": "2611199", "revid": "219355", "url": "https://it.wikipedia.org/wiki?curid=2611199", "title": "Energia totale di un sistema", "text": ""}
{"id": "2611200", "revid": "298229", "url": "https://it.wikipedia.org/wiki?curid=2611200", "title": "Organizzazione Sportiva Panamericana", "text": "L'Organizzazione Sportiva Panamericana (OSPA) (noto anche come \"Pan American Sports Organization\" (PASO) in inglese, \"Organizaci\u00f3n Deportiva Panamericana\" (ODEPA) in spagnolo o \"Organiza\u00e7\u00e3o Desportiva Pan-Americana\" (ODEPA) in portoghese) \u00e8 un un'associazione internazionale che riunisce i 41 Comitati Olimpici Nazionali d'America riconosciuti dal Comitato Olimpico Internazionale (CIO).\nQuest'organizzazione ha anche lo scopo di organizzare i Giochi panamericani. All'inizio del 2015 il presidente dell'associazione era, dal 1975, il messicano Mario V\u00e1zquez Ra\u00f1a; deceduto nel febbraio del 2015 \u00e8 diventato presidente ad interim il connazionale Ivar Sisniega. La sede del OSPA \u00e8 Citt\u00e0 del Messico.\nPaesi membri.\nNella seguente tabella sono riportati i comitati facenti parte dell'organizzazione con l'anno della fondazione e l'anno di riconoscimento ufficiale da parte del CIO nel caso in cui non corrisponda con il primo."}
{"id": "2611205", "revid": "767487", "url": "https://it.wikipedia.org/wiki?curid=2611205", "title": "Mezzaluna Rossa libica", "text": "La Mezzaluna Rossa libica \u00e8 la societ\u00e0 nazionale di Croce Rossa e Mezzaluna Rossa della Libia, stato del Nordafrica.\nOrganizzazione.\nLa sede si trova a Bengasi.\nAttivit\u00e0.\nLa Mezzaluna Rossa libica \u00e8 uno dei membri del \"Rome Consensus\" per la lotta alla tossicodipendenza."}
{"id": "2611216", "revid": "682087", "url": "https://it.wikipedia.org/wiki?curid=2611216", "title": "Racetam", "text": "I racetam sono una classe di farmaci nootropi che possiedono in comune l'anello del 2-Pirrolidone.\nMeccanismo d'azione.\nNon \u00e8 attualmente noto il reale meccanismo d'azione di tali farmaci. Generalmente non presentano affinit\u00e0 per i principali neurotrasmettitori sebbene siano stati provate le modulazioni indotte su alcuni neurotrasmettitori. Pare stimolino i recettori GABA e AMPA del glutammato. Permettono una migliore codifica della memoria e, quindi, aumentano in modo significativo la capacit\u00e0 di apprendimento, tuttavia nella famiglia dei Racetam interviene la modulazione di molti meccanismi della sfera cognitiva quali:\nAumento della creativit\u00e0,\nMiglioramento dell'umore,\nRiduzione dello stress,\nLivelli aumentati di messa a fuoco e motivazione,\nLivelli pi\u00f9 elevati di acutezza verbale,\nMaggiore autostima."}
{"id": "2611217", "revid": "121685606", "url": "https://it.wikipedia.org/wiki?curid=2611217", "title": "Angelo da Gerusalemme", "text": "Biografia.\nAngelo apparteneva a una famiglia di ebrei convertiti al cristianesimo. Alla morte dei genitori i gemelli Giovanni e Angelo, che avevano l'et\u00e0 di 25 anni, entrarono nel convento del Carmelo, che ospitava una comunit\u00e0 religiosa dagli albori del cristianesimo, l'Ordine della Beata Vergine del Monte Carmelo, fondato da Bertoldo di Calabria. Quest'ordine proprio in quegli anni scelse una nuova regola, che venne composta da Alberto di Gerusalemme attorno al 1214 e che trasformava la vita dell'ordine da contemplativa in mendicante, cambiamento in sintonia con quanto avveniva nel resto della Chiesa cattolica di quegli anni, con l'affermazione, in particolare, di due grandi ordini religiosi che si rifacevano agli stessi principii, i Francescani e i Domenicani. Angelo venne ordinato sacerdote nel convento del Carmelo all'et\u00e0 di venticinque anni.\nNel 1218 venne incaricato di recarsi a Roma, per sottoporre la nuova regola a Papa Onorio III per l'approvazione, che fu da questi concessa nel 1226 (cinque anni dopo la morte del santo).\nDopo una breve permanenza a Roma, dove svolse attivit\u00e0 di predicatore e dove incontr\u00f2 in Laterano San Francesco d'Assisi e San Domenico, venne inviato in Sicilia per combattere l'eresia catara.\nIn Sicilia visit\u00f2 e predic\u00f2 in diverse citt\u00e0 tra cui Palermo, Cefal\u00e0 Diana (dove guar\u00ec, nelle terme arabe, sette lebbrosi), Agrigento e Sant'Angelo Muxaro. In questa ultima localit\u00e0 dimor\u00f2 predicando e celebrando messa per i locali abitanti.\nDa Sant'Angelo Muxaro si diresse verso la citt\u00e0 di Licata, qui s\u2019imbatt\u00e9 in un signorotto locale di nome Berengario, che, oltre a essere un cataro, viveva peccando d'incesto intrattenendo rapporti con la sorella; Sant'Angelo convinse la compagna di Berengario a lasciarlo e vi riusc\u00ec.\nBerengario, accecato dalla rabbia, lo assal\u00ec, mentre predicava nella chiesa dei Ss. Filippo e Giacomo, ferendolo mortalmente con cinque colpi di spada. \nFu trasportato in una casa vicina dai fedeli, dove quattro giorni dopo mor\u00ec per le ferite riportate, era il 5 maggio 1220, chiedendo agli abitanti e fedeli di Licata di perdonare l\u2019uccisore.\nFu sepolto nella stessa chiesa del martirio e il suo sepolcro divenne subito meta di pellegrinaggi, il suo culto si diffuse rapidamente.\nCulto.\nLe reliquie vennero traslate nel 1656 nella nuova chiesa a lui dedicata: l'edificio venne eretto dagli abitanti della citt\u00e0 come ringraziamento per la scampata epidemia di peste, che aveva colpito il Vicereame di Napoli nel 1656. L'approvazione del culto venne concessa da Papa Pio II, e la Chiesa cattolica lo festeggia il giorno della sua morte, il 5 maggio. Il santo \u00e8 patrono di Licata, Sant'Angelo Muxaro e di Osidda (Sardegna) ed \u00e8 molto venerato in tutta la Sicilia e in tutte le Province dell'Ordine Carmelitano.\nNell'anno 2020 il mondo Carmelitano si apprester\u00e0 a vivere un grande momento di gioia. \u00c8 stato istituito, infatti, il Giubileo 2020 per ricordare l'Ottavo Centenario del Martirio di Sant'Angelo che vedr\u00e0 coinvolti, non solo l'Ordine ma la Chiesa Agrigentina e le Citt\u00e0 di Licata e di Sant'Angelo Muxaro. Per l'occasione \u00e8 avvenuta la ricognizione canonica delle reliquie del santo, custodite dentro l'artistica urna argentea, il restauro dell'urna stessa e l'ostensione delle reliquie fino alla fine dell'anno giubilare."}
{"id": "2611223", "revid": "30677", "url": "https://it.wikipedia.org/wiki?curid=2611223", "title": "Libyan Red Crescent", "text": ""}
{"id": "2611232", "revid": "1932553", "url": "https://it.wikipedia.org/wiki?curid=2611232", "title": "Miracolo eucaristico di Offida", "text": "Il miracolo eucaristico di Off\u00ecda secondo la tradizione cattolica sarebbe avvenuto nel 1273 nella citt\u00e0 di Lanciano (localit\u00e0 oggi nota per il pi\u00f9 antico miracolo eucaristico che sarebbe avvenuto nell'VIII secolo): una donna, su invito di una fattucchiera cui si era rivolta, gett\u00f2 un'ostia consacrata sul fuoco, ma la particola si sarebbe trasformata in carne, da cui sarebbe sgorgato sangue abbondante; le reliquie sono ancora visibili nel santuario di Sant'Agostino di Offida.\nStoria.\nSecondo la tradizione, i fatti avvennero nel 1273, in una stalla del quartiere di Colle Erminio a Lanciano (o anche rione Lancianovecchio): una donna chiamata Ricciarella, volendo riconquistare l'amore del marito, il mercante Giacomo Stasio, si rivolse ad una fattucchiera (secondo delle versioni una ebrea), che le consigli\u00f2 di preparare una pozione cuocendo sul fuoco un'ostia consacrata che avrebbe preso alla Santa Messa dalla vicina chiesa di Sant'Agostino. Ricciarella nascose l'ostia presa durante la messa; giunta nella stalla di casa sua, mise un coppo sul fuoco e vi pose dentro l'ostia che, improvvisamente, si sarebbe tramutata in carne e avrebbe cominciato a grondare sangue. La donna, terrorizzata, nascose tutto sotto un cumulo di paglia della stalla e corse a casa.\nTuttavia Ricciarella non riusc\u00ec a tenere il segreto a lungo: allarmata anche da strani presagi (pare che il cavallo del marito rifiutasse di entrare nella stalla e si inginocchiasse sulla soglia, come riportato in una tela devozionale conservata nel museo civico diocesano), dopo pochi giorni confess\u00f2 tutto al priore del convento agostiniano di Lanciano, fra Giacomo Diotallevi, che port\u00f2 le reliquie in chiesa. Recatosi ad Offida nel 1280, port\u00f2 con s\u00e9 le reliquie, che attualmente si trovano in parte a Lanciano (restituite nel 2003) e in parte nel santuario di Sant'Agostino ad Offida, custodite in un'artistica croce d'argento dorato, appositamente realizzata da un orafo veneziano nel XIV secolo. Papa Bonifacio VIII conferm\u00f2 il possesso delle reliquie alla chiesa di Offida.\nTuttora, nella cittadina marchigiana, si commemora l'evento ogni 3 maggio con una grande festa religiosa.\nCappella della Santa Croce del Miracolo a Lanciano.\nNel luogo dove era situata la stalla di Ricciarella a Lanciano, fu costruita una cappella, dedicata alla Santa Croce, tuttora esistente e visitabile in via dei Frentani. La chiesa risale al 1583 ed \u00e8 composta da un piccolo edificio attaccato agli altri palazzi rinascimentali del rione Lancianovecchia: possiede facciata semplice con finestrone e portale in pietra, con elementi classici nell'architrave e nei capitelli in stile greco. Il campanile a vela collega in un arco la chiesa a un palazzo, e funge da ingresso a un vicolo che porta al ghetto ebraico di San Lorenzo. \nL'interno a navata unica con altare centrale, ha alcuni dipinti barocchi raffiguranti il miracolo \"de lu Frijacr\u00ecste\" (come \u00e8 detto in dialetto) e l'altare centrale con l'ostensorio delle reliquie e un quadro con Sant'Agostino.\nIn questo luogo sono stati riportati alcuni frammenti delle Sacre Reliquie, precisamente nel 2003. Una vasta documentazione \u00e8 riportata nel retro cappella, dietro l'altare, stanza voltata a crociera, con privilegi, bolle papali e vescovili, e ricognizuoni di storici e scienziati.\nTestimonianze.\nTra i documenti che testimoniano l'evento, si conservano le bolle redatte da alcuni papi: Bonifacio VIII, Giulio II, Pio V, Gregorio XIII, Sisto V, Paolo IV, Pio IX, i quali concessero anche indulgenze particolari. \nTra i doni votivi, ci sono anche due anelli pontifici, donati dai papi Pio II e Paolo II."}
{"id": "2611234", "revid": "228587", "url": "https://it.wikipedia.org/wiki?curid=2611234", "title": "Fausta (disambigua)", "text": ""}
{"id": "2611235", "revid": "1543377", "url": "https://it.wikipedia.org/wiki?curid=2611235", "title": "Regidor", "text": "Regidor \u00e8 un comune della Colombia facente parte del dipartimento di Bol\u00edvar.\nIl centro abitato venne fondato attorno al 1860, mentre l'istituzione del comune \u00e8 del 30 novembre 1995."}
{"id": "2611236", "revid": "436907", "url": "https://it.wikipedia.org/wiki?curid=2611236", "title": "Cave (Muse)", "text": "Cave \u00e8 un singolo del gruppo musicale britannico Muse, pubblicato il 6 settembre 1999 come secondo estratto dal primo album in studio \"Showbiz\".\nDescrizione.\nUna prima versione del brano venne registrata e pubblicata nell'EP \"Muse\" (1998) e si differenzia dalla versione definitiva per alcune parti vocali. Il brano, insieme a \"Map of the Problematique\" e \"Survival\", \u00e8 l'unico singolo del gruppo per il quale non \u00e8 stato girato alcun videoclip.\n\"Cave\" \u00e8 inoltre presente nella colonna sonora del film \"Little Nicky - Un diavolo a Manhattan\" (2000)."}
{"id": "2611237", "revid": "27348231", "url": "https://it.wikipedia.org/wiki?curid=2611237", "title": "Mary Boleyn", "text": ""}
{"id": "2611238", "revid": "122510017", "url": "https://it.wikipedia.org/wiki?curid=2611238", "title": "Dmitrij Kiri\u010denko", "text": "Carriera.\nClub.\n\u00c8 stato capocannoniere della Prem'er-Liga nel 2002 e nel 2005.\nNel 2008 \u00e8 stato il capocannoniere dell'ultima Coppa Intertoto 2008, avendo segnato 5 reti con il FK Mosca.\nNel 2011 ritorna al , nel quale aveva gi\u00e0 militato in precedenza, scegliendo la maglia numero 10.\nNazionale.\nDetiene il record del gol pi\u00f9 veloce segnato nella fase finale di un Europeo: nel 2004 realizz\u00f2 un gol dopo 67 secondi nella partita Russia- (terminata 2-1), battendo il precedente record (2 minuti e 8 secondi) detenuto da Sergej Alejnikov."}
{"id": "2611239", "revid": "30677", "url": "https://it.wikipedia.org/wiki?curid=2611239", "title": "Croix-Rouge Malagasy", "text": ""}
{"id": "2611242", "revid": "1505830", "url": "https://it.wikipedia.org/wiki?curid=2611242", "title": "Neil Sheehan", "text": "Biografia.\nSheehan fu corrispondente per il \"New York Times\" durante il conflitto in Vietnam; al suo ritorno in patria, scrisse seguiti articoli sul Pentagono, raccolti poi in \"The Pentagon Papers as published by the New York Times\" (1971).\nL'anno successivo pubblic\u00f2 \"The Arnheiter Affair\", dedicato al capitano Marcus Aurelius Arnheiter, responsabile dell'ammutinamento della USS Vance (DE-387).\nNel 1989 scrisse \"Vietnam. Una sporca bugia\" (\"A Bright Shining Lie\"), libro che denuncia la guerra del Vietnam seguendo la vita del militare John Paul Vann. L'opera, curata da Robert Loomis si aggiudic\u00f2 il Premio Pulitzer per la saggistica 1989 ed il National Book Award. Nel 1998 ne fu tratta una miniserie televisiva, prodotta da HBO.\nSheenan \u00e8 morto nella sua casa a Washington il 7 gennaio 2021, all\u2019et\u00e0 di 84 anni, per le complicazioni della malattia di Parkinson. \nVita privata.\nEra sposato con Susan Sheehan, anch'essa vincitrice del Pulitzer, con \"Is There No Place on Earth for Me?\" (1982). Aveva due figlie, Catherine e Maria."}
{"id": "2611244", "revid": "767487", "url": "https://it.wikipedia.org/wiki?curid=2611244", "title": "R\u00edo Viejo", "text": "R\u00edo Viejo \u00e8 un comune della Colombia facente parte del dipartimento di Bol\u00edvar.\nIl centro abitato venne fondato da un gruppo di pescatori nel 1785, mentre l'istituzione del comune \u00e8 del 26 novembre 1982."}
{"id": "2611246", "revid": "287204", "url": "https://it.wikipedia.org/wiki?curid=2611246", "title": "Rio Viejo", "text": ""}
{"id": "2611249", "revid": "110157", "url": "https://it.wikipedia.org/wiki?curid=2611249", "title": "Saluti dal mare", "text": "Saluti dal Mare \u00e8 un singolo del gruppo musicale italiano Statuto, pubblicato nel 1993 dalla EMI.\nIl disco.\n\u00c8 il singolo con il quale la band partecipa al Cantagiro, ed \u00e8 contenuto nell'album \u00c8 tornato Garibaldi.\nLa canzone \"Saluti dal mare\" racconta in modo molto ironico e divertente l'infedelt\u00e0 di una donna nei confronti del compagno, durante una vacanza mentre lui era ancora in citt\u00e0 a lavorare.\nNel disco sono contenute altre tre canzoni, di cui 2, \"Aio Aio\" e \"Sha na na e vai\" di Paolo Belli, estratte dal disco e l'altra \u00e8 la cover di \"Berta Filava\" di Rino Gaetano."}
{"id": "2611250", "revid": "30677", "url": "https://it.wikipedia.org/wiki?curid=2611250", "title": "Croix-Rouge Gabonaise", "text": ""}
{"id": "2611252", "revid": "125717771", "url": "https://it.wikipedia.org/wiki?curid=2611252", "title": "Bretislao I di Boemia", "text": "Biografia.\nBretislao era un figlio del duca Ulrico\\Old\u0159ich e della sua aspirante moglie Bo\u017eena; nel 1019, a Schweinfurt, egli rap\u00ec da un monastero quella che sarebbe diventata la sua futura moglie, Giuditta (Jitka) di Schweinfurt, figlia del magnate bavarese, il margravio di Nordgau Enrico di Schweinfurt.\nDurante il regno del padre, nel 1029, egli recuper\u00f2 la Moravia dalla Polonia; nel 1031 circa, Bretislao invase l'Ungheria al fine di impedirne l'espansionismo sotto il loro re Stefano I. La spartizione della Boemia tra Ulrico/Old\u0159ich e il fratello Jarom\u00edr, avvenuta nel 1034, fu probabilmente la ragione che costrinse Bretislao a tornare in patria, per prendere il trono lasciato vacante dall'abdicazione di Jarom\u00edr.\nNel 1035 Bretislao aiut\u00f2 l'imperatore Corrado II nella sua guerra contro i Lusaziani; nel 1039 invase la Grande e la Piccola Polonia, conquist\u00f2 Pozna\u0144 e saccheggi\u00f2 Gniezno, portando con s\u00e9 le reliquie di Sant'Adalberto. Sulla via del ritorno egli conquist\u00f2 parte della Slesia, compresa Breslavia. Uno dei risultati pi\u00f9 importanti che riusc\u00ec a raggiungere fu la creazione di un'arcidiocesi a Praga e di creare un grande stato soggetto unicamente al Sacro Romano Impero. Nel 1040 il re tedesco Enrico III invase la Boemia, ma venne costretto a ritirarsi dopo le sconfitta riportate nella battaglia di Brudek e nella prima battaglia di Chlumec; ciononostante, l'anno seguente, Enrico III ritent\u00f2 l'impresa, oltrepass\u00f2 le linee di confine e diede l'assedio a Bretislao a Praga. Costretto da un ammutinamento tra i suoi nobili e tradito dal suo vescovo, Bretislao dovette rinunciare a tutte le sue conquiste in Moravia.\nNel 1047 l'imperatore Enrico III negozi\u00f2 un trattato di pace con Bretislao e i polacchi; questo patto ag\u00ec in favore di Bretislao, dal momento che il governante della Polonia si impegn\u00f2 a non attaccare la Boemia in cambi\u00f2 di una sovvenzione annuale a Gniezno. Nel 1054 Bretislao promulg\u00f2 la \"Legge di Anzianit\u00e0\": per la prima volta nella storia del paese, questo atto dichiar\u00f2 che la Boemia e la Moravia sarebbero state ereditate direttamente attraverso la linea primigenia della dinastia P\u0159emyslide, mentre i membri pi\u00f9 giovani sarebbero stati autorizzati a governare la Moravia, secondo la discrezionalit\u00e0 del Duca.\nBretislao fu inoltre autore di numerosi decreti concernenti la disciplina della cristianizzazione, che inclusero, tra le altre cose, il bando della poligamia e il divieto di commerciare durante le festivit\u00e0.\nBretislao mor\u00ec a Chrudim nel 1055, mentre si stava preparando per un'altra invasione dell'Ungheria; gli successe il figlio Spytihn\u011bv II.\nFamiglia e figli.\nFu nel 1030 che egli spos\u00f2 Giuditta di Schweinfurt, figlia di Enrico di Schweinfurt e di Gerberga di Gleiberg; apparteneva dunque alla dinastia di Schweinfurt. Prima della sua morte, Bretislao organizz\u00f2 la propria successione: il figlio maggiore, Spytihn\u011bv, sarebbe diventato duca di Boemia con pieno controllo sul territorio. La Moravia sarebbe stata posta sotto il governo della corona boema, ma divisa tra i tre figli minori: Vratislao ebbe Olomouc, Corrado governava Znojmo, mentre Brno and\u00f2 a Ottone. Il figlio pi\u00f9 giovane, Jaromir, entr\u00f2 nella Chiesa e divenne vescovo di Praga."}
{"id": "2611255", "revid": "599013", "url": "https://it.wikipedia.org/wiki?curid=2611255", "title": "Giacomo Magioncalda", "text": "Carriera.\nInizi\u00f2 tra le file del Varazze, nei tornei amichevoli che si svolgevano al posto del normale campionato interrotto a causa del guerra.\nPass\u00f2 nel 1920 al , con il quale scese in campo solo in tre occasioni, esordendo nella stagione 1920-1921, in massima serie, nella pareggio esterno per uno ad uno il 5 dicembre 1920 contro la SPES Genova.\nCon il \"Grifone\" raggiunse il secondo posto del girone semifinale A della Prima Categoria 1920-1921.\nLa stagione seguente passa all'U.S. Quarto rimanendovi un solo anno poich\u00e9 nel 1922 passa al Ruentes, raggiungendo lo spareggio perso contro il Veloci Embriaci per la promozione.\nTorna all'U.S. Quarto nella stagione 1923-1924, in cadetteria, che in quell'annata retrocede con zero punti dalla Seconda Divisione della Lega Nord."}
{"id": "2611256", "revid": "287204", "url": "https://it.wikipedia.org/wiki?curid=2611256", "title": "Pittsburgh Condors 1971-1972", "text": "La stagione 1971-72 dei Pittsburgh Condors fu la 5\u00aa e ultima nella ABA per la franchigia.\nI Pittsburgh Condors arrivarono sesti nella \"Eastern Division\" con un record di 25-59, non qualificandosi per i play-off."}
{"id": "2611258", "revid": "355597", "url": "https://it.wikipedia.org/wiki?curid=2611258", "title": "Dmitri Kirichenko", "text": ""}
{"id": "2611260", "revid": "287204", "url": "https://it.wikipedia.org/wiki?curid=2611260", "title": "Pittsburgh Condors 1970-1971", "text": "La stagione 1970-71 dei Pittsburgh Condors fu la 4\u00aa nella ABA per la franchigia.\nI Pittsburgh Condors arrivarono quinti nella \"Eastern Division\" con un record di 36-48, non qualificandosi per i play-off."}
{"id": "2611261", "revid": "767487", "url": "https://it.wikipedia.org/wiki?curid=2611261", "title": "San Crist\u00f3bal (Colombia)", "text": "San Crist\u00f3bal \u00e8 un comune della Colombia facente parte del dipartimento di Bol\u00edvar."}
{"id": "2611267", "revid": "228587", "url": "https://it.wikipedia.org/wiki?curid=2611267", "title": "Ruda", "text": ""}
{"id": "2611268", "revid": "767487", "url": "https://it.wikipedia.org/wiki?curid=2611268", "title": "Sam Watts", "text": ""}
{"id": "2611271", "revid": "287204", "url": "https://it.wikipedia.org/wiki?curid=2611271", "title": "Pittsburgh Pipers 1969-1970", "text": "La stagione 1969-70 dei Pittsburgh Pipers fu la 3\u00aa nella ABA per la franchigia.\nI Pittsburgh Pipers arrivarono quinti nella \"Eastern Division\" con un record di 29-55, non qualificandosi per i play-off."}
{"id": "2611272", "revid": "580", "url": "https://it.wikipedia.org/wiki?curid=2611272", "title": "Storia della provincia di Fermo", "text": "La storia della provincia di Fermo si svolge per tutto l'arco della vita millenaria del capoluogo ed \u00e8 segnata dalle lotte con Ascoli, che mettono in discussione il primato fermano e la stessa estensione del territorio, riverberandosi anche sul riparto amministrativo dell'Italia repubblicana fino alla met\u00e0 degli anni 2000.\nAntichit\u00e0.\nFermo vide la luce in et\u00e0 preromana come uno dei centri principali della civilt\u00e0 picena. La sottomissione dei Piceni nel 268 a.C. spinse i Romani a istituirvi una colonia (Firmum Picenum) deputata al controllo delle popolazioni locali e in particolare della citt\u00e0 di Asculum (264 a.C.). Il territorio era al centro di quella che con Augusto divenne la V Regio dell'Impero romano.\nMedioevo.\nAlto medioevo.\nCaduto l'Impero romano, il Piceno entr\u00f2 a far parte del Regno longobardo e del Ducato di Spoleto, come ducato regionale fermano (VI secolo). Quando ai Longobardi subentrarono i Franchi, il ducato fu riorganizzato in una marca, chiamata appunto Marca Fermana. Essa esistette dal X al XII secolo ed ebbe l'estensione di una grande regione italiana, spaziando dal corso del Musone a quello del Sangro.\nBasso medioevo.\nLa Marca di Fermo scomparve nel 1210 quando il territorio a nord del Tronto conflu\u00ec nella Marca d'Ancona. Fermo restava citt\u00e0 potente e diventava protagonista, fra il XII e il XVI secolo, di una lunga rivalit\u00e0 con Ascoli per il controllo della provincia. Capoluogo di un vasto comitato (Stato di Fermo) che riuniva ottanta castelli e giungeva sino a Macerata, la citt\u00e0 si era costituita in libero comune (1199) e come tale andava ampliando a dismisura i propri confini.\nIl territorio comunale raggiunse la massima estensione intorno alla met\u00e0 del XIV secolo, inglobando gran parte della provincia sia verso ovest (Montefortino) sia verso sud (San Benedetto in Albula). Nel 1348 il controllo si estese oltre la foce dell'Albula, con la presa del porto d'Ascoli. L'evento scaten\u00f2 la ritorsione ascolana culminata nella battaglia di San Severino, che fu vinta dagli ascolani agli ordini di Galeotto Malatesta.\nNel 1433 sopravvenne la dominazione di Francesco Sforza, il quale asserv\u00ec l'intera Marca sottraendola al controllo pontificio. La dittatura sforzesca dur\u00f2 un quindicennio. La citt\u00e0 di Fermo fu lungamente fedele al condottiero, ma dopo anni di sollevazioni (la prima delle quali a Tolentino nel 1442) insorse a sua volta contro il fratello Alessandro (24 novembre 1445). Nel 1447 Eugenio IV riassunse il pieno controllo della regione.\nEt\u00e0 moderna.\nDal 1538 lo Stato di Fermo fu dominio pontificio, senza soluzione di continuit\u00e0 per tutto l'evo moderno. Sulla maggior parte del territorio aveva giurisdizione la diocesi fermana (arcidiocesi dal 1589), che si estendeva per\u00f2 anche molto oltre i confini del comitato ed esercitava il primato metropolitano sulle circostanti diocesi suffraganee.\nEt\u00e0 contemporanea.\nCampagna d'Italia napoleonica.\nUn nuovo tentativo di unificazione degli Stati del Piceno (Ascoli, Camerino, Fermo e Montalto) avvenne solo sul finire del Settecento e nel primo Ottocento in seguito alla conquista napoleonica. Tanto nella Repubblica Romana quanto nel Regno d'Italia l'intero territorio costitu\u00ec il dipartimento del Tronto ed ebbe per capoluogo Fermo: rest\u00f2 tuttavia diviso in distretti e pertanto, dopo lo stralcio di quello di Camerino, ripartito tra Fermo e Ascoli.\nRestaurazione.\nIntervenuta la Restaurazione il governo pontificio ripristin\u00f2 lo stato di cose preesistente, ma gi\u00e0 il 6 luglio 1816 Pio VII, \"motu proprio\", promuoveva una radicale riforma dell'organizzazione amministrativa istituendo le delegazioni apostoliche. In questo modo il papa sanc\u00ec una nuova spartizione del Piceno, tra la delegazione di Fermo e quella di Ascoli. La breve riunificazione avvenuta per mano di Leone XII (5 ottobre 1824) sarebbe cessata a causa dei moti del 1831 e della successiva riforma territoriale di Gregorio XVI.\nUnit\u00e0 d'Italia.\nAll'indomani della battaglia di Castelfidardo e dell'annessione delle Marche al Regno d'Italia, nella regione esistevano sei province: Ancona, Ascoli, Camerino, Fermo, Macerata e Pesaro. Il governo piemontese, in un primo momento (6 dicembre 1860), aveva espressamente conservato la ripartizione territoriale pontificia. Ma dopo sole due settimane il decreto Minghetti soppresse le province di Fermo e Camerino unendole rispettivamente ad Ascoli e Macerata (22 dicembre). Le due ex delegazioni furono mantenute come circondari.\nLa relazione del ministro Minghetti al principe Eugenio di Savoia, luogotenente del re, mentre giustificava gli accorpamenti con l'eccessiva frammentazione in province di piccole dimensioni, dichiarava per le Marche meridionali il progetto di dar vita a un unico comprensorio con il nord dell'Abruzzo. Ci\u00f2 avrebbe consentito di superare il plurisecolare confine fra Stato della Chiesa e Regno delle Due Sicilie. Era perci\u00f2 necessario stabilire il capoluogo in Ascoli piuttosto che a Fermo, in ragione della maggiore centralit\u00e0 geografica della citt\u00e0. Tuttavia gli abruzzesi, forti di una popolazione di 250.000 abitanti, si opposero.\nSecondo una ricostruzione il progetto del governo era pretestuoso: il decreto Minghetti penalizzava in realt\u00e0 il circondario fermano a causa della freddezza di questo verso il nuovo Stato. Il plebiscito era stato s\u00ec approvato a larghissima maggioranza, ma nel mandamento di Fermo aveva votato solo il 58% della popolazione. Inoltre pesava l'opposizione all'annessione da parte del cardinale arcivescovo Filippo de Angelis.\nNacque cos\u00ec l'unica provincia di Ascoli-Fermo, subito ridenominata provincia di Ascoli Piceno. La pi\u00f9 popolosa Fermo avvert\u00ec la decisione come uno sgarbo storico, e il risentimento che ne segu\u00ec diede vita a una vera e propria \"questione fermana\". La ricostituzione della provincia fu subito sul tavolo dei primi governi italiani (1862), e incontr\u00f2 il parere favorevole sia del consiglio provinciale di Ascoli Piceno (dominato per\u00f2 dai consiglieri fermani) sia dal nuovo ministro dell'interno Ricasoli.\nNei primi anni 1870 una serie di tensioni, fra cui una rissa conclusasi tragicamente, rese urgente l'intervento istituzionale. Ma nonostante l'ostruzionismo dei consiglieri fermani in provincia, le iniziative dei deputati locali, le promesse del ministero, l'appoggio di Depretis e una concreta proposta di legge, il 6 giugno 1876 l'istanza fu congelata nella prospettiva di una pi\u00f9 generale riforma delle circoscrizioni territoriali.\nVentennio fascista.\nNel contesto del riordino territoriale del regime fascista (1926), la provincia di Ascoli Piceno non sub\u00ec variazioni, ma venne meno la sottoprefettura mantenuta a Fermo nel 1860.\nDopoguerra.\nNel secondo dopoguerra la ricostituzione dell'ente fu proposta pi\u00f9 volte, e l'aspirazione in tal senso si aliment\u00f2 della creazione delle province di Isernia e Oristano. Al primo concreto disegno di legge (1989) aderirono 40 consigli comunali, ed esso ottenne il parere favorevole della regione Marche (1990). Questo progetto usc\u00ec \"in extremis\" dal pacchetto per la creazione di otto nuove province, a vantaggio di quello presentato per Vibo Valentia.\nA ridosso del 2000 i sostenitori della nuova provincia fermana sfruttarono un patto tra Forza Italia e Lega Nord inteso a privilegiare, fra le nuove proposte per l'istituzione di enti provinciali, quella in favore di Monza. La proposta di legge del deputato Fabrizio Cesetti decadde a causa della chiusura della XIII Legislatura. Miglior fortuna ebbe invece quella di Francesco Zama che, nonostante l'ostruzionismo indefesso del senatore ascolano Amedeo Ciccanti, si tradusse infine nella L. 147/2004 istitutiva della provincia di Fermo.\nDall'epoca della sua istituzione la provincia di Fermo ha attratto l'interesse di altri comuni, che si sono orientati all'indizione di referendum per aderire: \u00e8 il caso di Carassai e Montefiore dell'Aso in provincia di Ascoli Piceno, di Penna San Giovanni e Monte San Martino in provincia di Macerata. Malgrado gli auspici in tal senso da parte dei politici fermani, formulati anche a ridosso dell'attuazione dell'ente, la provincia non ha esteso i suoi confini.\nIl 22 giugno 2009 il turno di ballottaggio delle prime elezioni provinciali ha visto la vittoria di Cesetti (Sinistra e Libert\u00e0), eletto alla carica di presidente con il 52,23% dei voti, sullo sfidante Di Ruscio, sindaco di Fermo.\nRiepilogo integrato dei comuni.\nLa tabella che segue costituisce un riepilogo integrato dei 40 comuni della nuova provincia di Fermo, istituita nel 2004, e dei 47 della storica delegazione pontificia nel 1833 con i rispettivi appodiati."}
{"id": "2611275", "revid": "287204", "url": "https://it.wikipedia.org/wiki?curid=2611275", "title": "Minnesota Pipers 1968-1969", "text": "La stagione 1968-69 dei Minnesota Pipers fu la 2\u00aa nella ABA per la franchigia.\nI Minnesota Pipers arrivarono quarti nella \"Eastern Division\" con un record di 36-42. Nei play-off persero la semifinale di division con i Miami Floridians (4-3)."}
{"id": "2611276", "revid": "767487", "url": "https://it.wikipedia.org/wiki?curid=2611276", "title": "San Estanislao", "text": "San Estanislao, ufficialmente San Estanislao de Kostka, \u00e8 un comune della Colombia facente parte del dipartimento di Bol\u00edvar.\nIl centro abitato venne fondato da un gruppo di missionari gesuiti nel 1650, mentre l'istituzione del comune \u00e8 del 1960."}
{"id": "2611278", "revid": "1873017", "url": "https://it.wikipedia.org/wiki?curid=2611278", "title": "Nolita", "text": "Nolita, a volte scritto NoLita (Nord di Little Italy), \u00e8 un quartiere nel borough di Manhattan a New York. Nolita confina a nord con Houston Street, a est con Bowery, a sud con Broome Street, e a ovest da Lafayette Street. Si trova ad est di SoHo, sud di NoHo, ovest di Lower East Side, e nord di Little Italy e Chinatown.\nIl quartiere \u00e8 stato a lungo accreditato come parte di \"Little Italy\" e, sebbene se ne consideri ancora parte, la zona ha perso un po' del suo riconoscibile carattere Italiano negli ultimi decenni a causa della migrazione di Italo-Americani al di fuori di Manhattan. Negli ultimi anni nel quartiere \u00e8 nata una Little Australia.\nNella seconda met\u00e0 degli anni '90, il quartiere ha visto un afflusso di Yuppie e una esplosione di boutique costose, ristoranti e bar alla moda. Dopo il tentativo fallito di promuovere il quartiere come parte di SoHo, gli agenti immobiliari hanno proposto differenti nomi per questo nuovo quartiere alla moda. Il nome che si \u00e8 distinto, come documentato in un articolo del 5 maggio 1996 nel New York Times City Section, dove si discutevano i soprannomi del quartiere, \u00e8 stato \"Nolita\", un'abbreviazione per North of Little Italy. Questo nome segue il modello parola macedonia iniziato da SoHo (South of Houston Street) e TriBeCa (Triangle Below Canal Street).\nIl quartiere include la vecchia cattedrale di San Patrizio, all'angolo tra Mott e Prince Street, che \u00e8 stata aperta nel 1815 e ricostruita nel 1868 dopo un incendio."}
{"id": "2611279", "revid": "1573940", "url": "https://it.wikipedia.org/wiki?curid=2611279", "title": "Halcyon senegaloides", "text": "Il martin pescatore delle mangrovie (\"Halcyon senegaloides\" ) \u00e8 un uccello della famiglia Alcedinidae, diffuso in Africa.\nDistribuzione e habitat.\nPopola le aree forestali litoranee della costa orientale dell'Africa, dalla Somalia al Sudafrica, inclusa l'isola di Zanzibar.\nIl suo habitat sono le mangrovie e le foreste litoranee in prossimit\u00e0 di lagune, estuari e insenature."}
{"id": "2611280", "revid": "287204", "url": "https://it.wikipedia.org/wiki?curid=2611280", "title": "Pittsburgh Pipers 1967-1968", "text": "La stagione 1967-68 dei Pittsburgh Pipers fu la 1\u00aa nella ABA per la franchigia.\nI Pittsburgh Pipers arrivarono quarti nella \"Eastern Division\" con un record di 54-24. Nei play-off vinsero la semifinale di division con gli Indiana Pacers (3-0), la finale di division con i Minnesota Muskies (4-1), vincendo poi il titolo battendo nella finale ABA i New Orleans Buccaneers (4-3)."}
{"id": "2611287", "revid": "729019", "url": "https://it.wikipedia.org/wiki?curid=2611287", "title": "Aeroporto di Lanzarote", "text": "L'Aeroporto di Lanzarote (IATA: ACE, ICAO: GCRR) (in spagnolo: \"Aeropuerto de Lanzarote\") \u00e8 un aeroporto situato a 5\u00a0km da Arrecife, presso l'isola di Lanzarote in Spagna. Gestisce principalmente voli verso numerosi aeroporti europei, muovendo centinaia di migliaia di turisti ogni anno; opera anche voli interni alla Spagna.\nStoria.\nNegli anni trenta divenne evidente la necessit\u00e0 di un aeroporto sull'isola per collegarla con le altre isole e con la parte continentale della Spagna. Successivamente venne costruito un campo di volo a Llanos de Gaucimeta e il primo aereo che atterr\u00f2 all'aeroporto fu un Junkers Ju 52 EC-DAM: era il 24 luglio 1941.\nLa Spanish Air Force cap\u00ec subito che era necessario un aeroporto fisso per compiti difensivi e questo fu costruito ad Arrecife. Nel 1946 l'aeroporto accett\u00f2 momentaneamente anche voli civili e furono aumentati i servizi per i passeggeri, compreso un allungamento della pista e una rampa in pi\u00f9.\nDi seguito venne costruito un nuovo terminal con un centro di controllo e il 3 marzo 1970 iniziarono a partire e ad atterrare voli internazionali e nazionali. L'aumento di traffico nell'aeroporto rese necessario l'inserimento di alcuni nuovi strumenti per il volo: vennero quindi installati Distance Measuring Equipment (DME), Instrument Landing System (ILS) e VHF Omnidirectional Range (VOR) sulla pista 03/21. Inoltre venne rinnovata l'illuminazione della pista e fu anche costruita una stazione dei pompieri. Nel 1999 venne costruito un nuovo terminal (Terminal 1) con una capacit\u00e0 di 6 milioni di passeggeri all'anno. Da allora, il vecchio terminal \u00e8 stato ristrutturato ed \u00e8 stato riconvertito in Terminal 2, dedicato ai voli fra le isole e per la Spagna continentale.\nOggi l'aeroporto \u00e8 dotato di un considerevole numero (oltre una trentina) di desk per il check-in. All'interno dell'area imbarchi, \u00e8 presente una sala VIP e numerosi negozi \"duty free\". Mentre nella sala bagagli, all'arrivo, \u00e8 presente solo una rivendita di sigarette.\nMuseo dell'Aviazione.\nNel 2002, in risposta ad un crescente interesse da parte dei passeggeri e degli abitanti dell'isola circa la storia dell'aviazione di Lanzarote, Aena decise di utilizzare il terminal di Guacimeta come museo dell'aviazione. Il museo fornisce una semplice e dettagliata panoramica sulla storia dell'aviazione sull'isola. Ci sono numerose presentazioni audio-visive. \u00c8 aperto dalle 10 alle 14 ogni giorno, tranne il luned\u00ec, ed \u00e8 disponibile un tour."}
{"id": "2611288", "revid": "125131844", "url": "https://it.wikipedia.org/wiki?curid=2611288", "title": "San Fernando (Colombia)", "text": "San Fernando \u00e8 un comune della Colombia facente parte del dipartimento di Bol\u00edvar.\nIl centro abitato venne fondato da Juan Rodriguez e Francisco Rangel nel 1759."}
{"id": "2611296", "revid": "599013", "url": "https://it.wikipedia.org/wiki?curid=2611296", "title": "Barry Leibowitz", "text": ""}
{"id": "2611297", "revid": "298229", "url": "https://it.wikipedia.org/wiki?curid=2611297", "title": "Associazione Olimpica di Antigua e Barbuda", "text": "L'Associazione Olimpica di Antigua e Barbuda (nota anche come \"The Antigua and Barbuda Olympic Association\" in inglese) \u00e8 un'organizzazione sportiva antiguo-barbudana, nata nel 1966 nella capitale Saint John's.\nRappresenta questa nazione presso il Comitato Olimpico Internazionale (CIO) dal 1976 ed ha lo scopo di curare l'organizzazione ed il potenziamento dello sport ad Antigua e Barbuda e, in particolare, la preparazione degli atleti antiguo-barbudani, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 E.P. Chet Greene, mentre la carica di segretario generale \u00e8 occupata da LeRoy Ashton Williams."}
{"id": "2611298", "revid": "729019", "url": "https://it.wikipedia.org/wiki?curid=2611298", "title": "Aeroporto di Ibiza", "text": "L'Aeroporto di Ibiza (in catalano \"Aeroport d'Eivissa Sant Josep\", in spagnolo \"Aeropuerto de Ibiza San Jos\u00e9\") \u00e8 un aeroporto situato a 7\u00a0km da Ibiza, nel comune di Sant Josep de sa Talaia, nelle isole Baleari, in Spagna.\nAperto al traffico civile nel 1949 e dichiarato \"internazionale\" dal 1966, lo scalo \u00e8 caratterizzato da un traffico che si concentra per la maggior parte nella stagione turistica, con l'85% dei voli totali che avviene durante i 6 mesi di alta stagione (maggio-ottobre)\nL'aeroporto \u00e8 costituito da un solo terminal.\nAutonoleggi.\nAll'aeroporto di Ibiza sono presenti tutte le aziende di autonoleggio pi\u00f9 importanti, tanto nazionali come internazionali. I clienti possono usufruire del servizio in aeroporto o nelle vicinanze dipendendo dalla compagnia scelta. In alta stagione (agosto) si verificano spesso code che fanno aumentare il tempo di attesa a quasi due ore.\nAutonoleggi situati all'interno del terminal (piano terra):\nTutti gli altri rent a car hanno un comodo servizio navetta verso i propri uffici."}
{"id": "2611299", "revid": "857138", "url": "https://it.wikipedia.org/wiki?curid=2611299", "title": "Rudka", "text": ""}
{"id": "2611302", "revid": "287204", "url": "https://it.wikipedia.org/wiki?curid=2611302", "title": "Virginia Squires 1975-1976", "text": "La stagione 1975-76 dei Virginia Squires fu la 9\u00aa e ultima nella ABA per la franchigia.\nI Virginia Squires arrivarono noni nella \"regular season\" con un record di 15-68, non qualificandosi per i play-off."}
{"id": "2611305", "revid": "767487", "url": "https://it.wikipedia.org/wiki?curid=2611305", "title": "San Jacinto (Colombia)", "text": "San Jacinto \u00e8 un comune della Colombia facente parte del dipartimento di Bol\u00edvar.\nIl centro abitato venne fondato da Antonio De La Torre nel 1776, mentre l'istituzione del comune \u00e8 del 1970."}
{"id": "2611308", "revid": "965226", "url": "https://it.wikipedia.org/wiki?curid=2611308", "title": "Michele Forte", "text": "Biografia.\nAttivit\u00e0 politica.\nHa svolto la sua attivit\u00e0 politica a partire dalla fine degli anni settanta nelle file della Democrazia Cristiana.\nDopo la dissoluzione del partito, ha partecipato nel 1994 alla fondazione del Centro Cristiano Democratico, per il quale ha rivestito la carica di segretario provinciale. Dal 2002 \u00e8 passato all'UDC, del quale \u00e8 stato ancora segretario provinciale e membro del consiglio direttivo.\n\u00c8 stato eletto consigliere comunale nel comune di Formia, dove \u00e8 stato a pi\u00f9 riprese assessore e dal 1985 al 1992 sindaco. \u00c8 stato rieletto sindaco dello stesso comune nel 2008, carica ricoperta fino a giugno 2013.\nNel 1995 \u00e8 stato eletto consigliere provinciale presso la provincia di Latina.\nA partire dal 2001 \u00e8 stato eletto senatore (XIV e XV legislatura) ed \u00e8 stato in tale ambito vicepresidente della commissione bilancio.\nDurante la XIV legislatura ha ricoperto i seguenti incarichi nel Gruppo CCD-CDU Biancofiore: membro della 8\u00aa commissione permanente (lavori pubblici, comunicazioni) e membro e segretario della commissione parlamentare di inchiesta sugli infortuni sul lavoro, con particolare riguardo alle cosiddette \"morti bianche\" e della commissione parlamentare per le questioni regionali.\nDurante la XIV legislatura ha ricoperto i seguenti incarichi nel Gruppo Unione dei Democratici cristiani e di Centro (UDC): vice presidente della 5\u00aa commissione permanente (bilancio).\n\u00c8 stato Presidente del Consiglio della provincia di Latina, dal 1999 al 2014.\nFu rieletto Consigliere provinciale nell'ottobre del 2014, carica che ha ricoperto fino alla sua morte, avvenuta il 29 settembre 2016 all'et\u00e0 di 78 anni a seguito di un arresto cardiaco."}
{"id": "2611310", "revid": "287204", "url": "https://it.wikipedia.org/wiki?curid=2611310", "title": "Virginia Squires 1974-1975", "text": "La stagione 1974-75 dei Virginia Squires fu l'8\u00aa nella ABA per la franchigia.\nI Virginia Squires arrivarono quinti nella \"Eastern Division\" con un record di 15-69, non qualificandosi per i play-off."}
{"id": "2611311", "revid": "1745361", "url": "https://it.wikipedia.org/wiki?curid=2611311", "title": "Le mille e una notte", "text": "Le mille e una notte (; ) \u00e8 una celebre raccolta di racconti orientali (di origine egiziana, mesopotamica, indiana e persiana), costituita a partire dal X secolo, di varia ambientazione storico-geografica, composta da differenti autori. Il numero 1001 non va preso alla lettera. Al contrario, \"mille\" significa in arabo \"innumerevoli\" e quindi 1001 significa un numero infinito. Successivi compilatori e traduttori presero questo numero alla lettera e, dividendo e aggiungendo fiabe, arrivarono a una raccolta che ne conteneva appunto mille.\n\u00c8 incentrata sul re persiano Shahriy\u0101r che, essendo stato tradito da sua moglie, uccide sistematicamente le sue spose al termine della prima notte di nozze. Un giorno Shahraz\u0101d, figlia maggiore del gran visir, decide di offrirsi volontariamente come sposa al sovrano, avendo escogitato un piano per placare l'ira dell'uomo contro il genere femminile. Cos\u00ec la bella e intelligente ragazza, per far cessare l'eccidio e non essere lei stessa uccisa, attua il suo piano con l'aiuto della sorella: ogni sera racconta al re una storia, rimandando il finale al giorno dopo. Va avanti cos\u00ec per \"mille e una notte\"; e alla fine il re, innamoratosi, le rende salva la vita.\nCiascuna delle storie principali delle \"Mille e una notte\" \u00e8 quindi narrata da Shahraz\u0101d e questa narrazione nella narrazione viene riprodotta su scale minori con storie raccontate dai personaggi delle storie di Shahraz\u0101d e cos\u00ec via.\nQuesto espediente narrativo, che ancora oggi ha nelle \"Mille e una notte\" uno dei suoi casi d'uso pi\u00f9 illustri, \u00e8 da alcuni paragonato al metateatro, cos\u00ec definito da Lionel Abel nel 1963 con riferimento al ruolo di Don Chisciotte della Mancia come prototipo di personaggio autoreferenziale.\nTale artificio del teatro nel teatro \u00e8 spesso usato in epoca moderna, giungendo attraverso William Shakespeare fino a Luigi Pirandello.\nNel 1300 Giovanni Boccaccio entra di diritto a far parte di tale gruppo portando questo tipo di racconto in Europa nel suo \"Decameron\", dove la metanarrazione serve in molti casi a chiarire le posizioni dei protagonisti.\n\u00c8 comunque possibile rintracciare le origini del metaracconto nella narrazione epica, per esempio alcuni canti dell\"Odissea\" sono costituiti dai racconti fatti da Ulisse all'assemblea dei Feaci.\nDescrizione.\nOrigine ed edizioni.\nIl problema delle origini de \"Le mille e una notte\" \u00e8 estremamente complesso.\nSull'origine e la storia della raccolta e degli elementi che la compongono si \u00e8 discusso moltissimo.\nIl nucleo originario della raccolta, cos\u00ec come l'impianto della storia che fa da cornice, ha genesi multiple in diverse culture, con una lunga storia di aggiunte e traduzioni. Il nucleo primitivo \u00e8 probabilmente d'origine indiana e persiana.\nCome tutte le storie molto antiche, quello che adesso conosciamo come \"Le mille e una notte\" era una tradizione centenaria inizialmente tramandata nel tempo oralmente, evolutasi dall'India alla Mesopotamia, dalla Persia all'Egitto.\nSulla base di novelle e racconti morali indiani, storie persiane di magia e di creature invisibili, con altri racconti di origini sconosciute, sono stati raccolti e tradotti in lingua araba partendo circa dall'ottavo secolo.\nDa un punto di vista temporale si ritiene che la prima stesura organica delle novelle sia datata attorno al X secolo. \u00c8 infatti in questo periodo che Ibn al-Nad\u012bm nel \"Kit\u00e2b Al-Fihrist\" (\u201ccatalogo dei libri\u201d) cita un libro di racconti persiani intitolato \"Haz\u0101r Afs\u0101n\" (\u201cmille storie\u201d), una raccolta di 200 storie in cui Sheherezade racconta mille notti di storie per salvarsi la vita, che quindi potrebbe essere identificata col nucleo pi\u00f9 antico de \"Le mille e una notte\".\nLa studiosa Nabia Abbott ha ritrovato in Siria nella met\u00e0 del XX secolo un frammento di documento, databile al IX secolo, con una versione in lingua araba di alcune linee e con il titolo di \"Kitab Hadith Alf Layla\" (\u201clibro del racconto delle mille notti\u201d). Ha successivamente dimostrato che \"Le mille e una notte\" basano la struttura e i racconti (intorno ai quali si accumulano storie arabe tradotte e originali) su \"Haz\u0101r Afs\u0101n\".\nUn taccuino circa del 1150 di un libraio ebreo proveniente dalla ghenizah (archivio della sinagoga) del Cairo, menziona il prestito di una copia de \"Le mille e una notte\", la prima volta che questo titolo compare in una registrazione storica. Il documento venne trovato nel 1958 da Shlomo Dov Goitein.\nAl-Maqqari in \"Analectes sur l'histoire et la litt\u00e9rature des Arabes d'Espagne\" (\u201cAnnali sulla storia e sulla letteratura degli arabi della Spagna\u201d) fa riferimento all'esistenza di copie manoscritte del XII secolo di \"Kitab Hadith Alf Layla\".\nA supportare questa datazione approssimativa esiste la dichiarazione di uno storico, Robert Irwin, secondo il quale all'inizio del XII secolo in Egitto l'opera \"Alf layla wa layla\" (titolo arabo che letteralmente significa \u201cMille notti e una notte\u201d) era molto popolare e conosciuta.\nUn manoscritto del XIV secolo intitolato \"Alf layla wa layla\" e contenente circa 300 storie \u00e8 trovato in Siria.\nContinuamente arricchita, abbellita e rielaborata attraverso i secoli, assunse solo nel Quattrocento la forma con la quale \u00e8 pi\u00f9 o meno giunta fino a noi. Le storie erano aggiunte nel corso dei secoli sia per via orale come pure in forma scritta.\nD'altro canto i manoscritti dai quali vennero effettuate le traduzioni che la diffusero in Europa erano gi\u00e0 esistenti nel XVI secolo.\nSiamo agli inizi del Settecento quando il grande studioso arabista Antoine Galland raccoglie e traduce per primo in una lingua basata sull'alfabeto latino (il francese) un gruppo di manoscritti arabi conservati presso la Biblioteca Nazionale di Parigi.\nIn alcune novelle si trovano riferimenti alla potenza navale di Genova, Venezia e Zara; come pure citazioni di particolari armi o istituzioni egiziane: tutte tracce che possono suggerire diverse datazioni.\nPer\u00f2 \u00e8 quasi certo che una parte \u00e8 stata scritta da lui stesso, attingendo a fonti siriane. La traduzione di Galland \u00e8 stata completata da Jacques Cazotte e Denis Chavis per i volumi XXXVII-XLI (Ginevra, 1784-1793) con il volume intitolato \"Serate del Sultano Shahryar\".\nUna traduzione in italiano del Galland \u00e8 quella curata da Armando Dominicis.\nIn Inghilterra il primo a cimentarsi fu l'orientalista Edward William Lane, che cre\u00f2 una versione pi\u00f9 estesa rispetto a quella di Galland, ma assai censurata, per adattarla alla rigida morale vittoriana. Per reazione il poeta, John Payne, amico di Richard Francis Burton, si ciment\u00f2 in una propria versione in cui lasci\u00f2 da parte la morale in nome di una maggiore aderenza all'originale, reintegrando tanti dei passi ingiustamente tagliati. Sollecitato dall'interesse che le \"Mille e una notte\" riscuotevano, anche Burton si mise allora all'opera per una traduzione. La sua versione \u00e8 assai arcaica nella lingua e riporta alcune differenze rispetto a quelle dei due predecessori e di Galland. L'erotismo del testo fu accentuato soprattutto dalle minuziose note e appendici, che non si limitano per\u00f2 a fornire delucidazioni sul materiale sessuale, ma coprono innumerevoli aspetti dei costumi dei vari stati musulmani dando un interessante supporto al lettore. La sua versione rimane la pi\u00f9 estesa di quelle mai pubblicate (sedici volumi: dieci di \"Mille e una notte\" pi\u00f9 sei di \"Notti supplementari\", in cui sono incluse le storie \"orfane\" di Aladino e Al\u00ec Bab\u00e0).\nIn Italia una traduzione assai accurata \u00e8 stata approntata dall'arabista Francesco Gabrieli che si avvalse dell'apporto di Umberto Rizzitano, Costantino Pansera e Virginia Vacca. Il lavoro fu eseguito per la casa editrice torinese Einaudi.\nUna traduzione ricca di annotazioni \u00e8 quella in francese di Ren\u00e9 Rizqallah Khawam, a partire da manoscritti originali del XIII secolo, pubblicata nel 1986 e a sua volta tradotta in italiano da Gioia Angiolillo Zannino e Basilio Luoni (comprende numerose parti in versi, mentre mancano i racconti di Aladino, Al\u00ec Baba e Sinbad).\nEsiste ancora, in quattro volumi editi da Alberto Marotta a Napoli nel 1956, una traduzione delle \"Mille e una notte\" di Giovanni Haussmann (volumi I e II) e di Mario Visetti (volumi III e IV), dalla traduzione russa condotta dagli arabisti M. A. Sallier e I. Kratchkovsky sull'edizione di Calcutta del 1839-1841 e pubblicata dal 1932 al 1939 nelle edizioni dell'Accademia sovietica delle scienze di Leningrado.\nNella nota bibliografica della traduzione edita da Marotta le traduzioni italiane precedenti a essa sono numerosissime, ma sarebbero tutte pi\u00f9 o meno incomplete o condotte praticamente sulla traduzione settecentesca di Antoine Galland. Affermazione questa non rispondente al vero, dal momento che proprio la versione curata da Francesco Gabrieli \u00e8 stata condotta, ad esempio, su manoscritti arabi, mentre l'autorevolezza e la competenza dei traduttori (due di essi cattedratici di \"Lingua e letteratura araba\") dovrebbe garantire un'ottima affidabilit\u00e0 del prodotto. \u00c8 d'altronde impossibile parlare di un testo-base per \"Le mille e una notte\" e, di conseguenza, di una maggiore o minor discrasia delle relative traduzioni, costituendo l'opera una silloge caratterizzata da materiale geograficamente e temporalmente ben differenziato.\nSi ricordano inoltre le anonime traduzioni apparse nelle seguenti edizioni: Ferraris, 1852; Perelli, 1862; De Angelis, 1864; Lubrano, 1864 (terza edizione); Pagnoni, 1872; Carrara, 1881; Chiurazzi, 1884; Tommasi e Checchi, 1888; Bietti, 1893; Salani, 1893 (a cura di Armand Dominicis); Soc. Ed. Milanese, 1908 (traduzione integrale dal Galland); Nerbini, 1909; Istituto Editoriale Italiano, 1914; Nugoli, 1921-25; Sandron, 1922; Salani, 1924-28 (riveduta sul testo arabo da Francesco D'Arbela); Istituto di Arti Grafiche, 1924 (a cura di Arturo Jahn Rusconi); Bolla 1928; UTET, 1928 (a cura di Angelo Maria Pizzagalli); Genio, 1933 (riduzione di Lilli Ferrari Accama); Hoepli, 1944 (riduzione di Teresita e Flora Oddone); Einaudi, 1948 (Francesco Gabrieli).\nNella \"Storia dell'eternit\u00e0\", Jorge Luis Borges analizza le traduzioni delle \"Mille e una notte\", segnalando la gi\u00e0 citata versione di Burton.\nAmbientazione.\nL'ambientazione delle novelle \u00e8 alquanto varia: il racconto-contenitore, come pure altre novelle, ha una origine indo-iranica ed appartiene al nucleo pi\u00f9 antico. In molte altre novelle intervengono \"jinn\" e \"spiriti\", che denotano un'antica derivazione persiana. Si individua pure un ciclo dei racconti di Baghdad (chiaramente di tradizione arabo-musulmana), nelle quali assume un ruolo fondamentale il califfo abbaside H\u0101r\u016bn al-Rash\u012bd e un ciclo di novelle ambientate in Egitto (per lo pi\u00f9 al Cairo), pi\u00f9 avventurose e di origine pi\u00f9 recente, nelle quali si riconoscono influssi giudaici. Accanto ai filoni indo-iranico, arabo-abbaside-iracheno, arabo-egiziano e giudaico \u00e8 presente pure un filone minore greco-ellenistico. Alcune novelle sono infine parzialmente ambientate in Cina e altre negli Urali. In tempi successivi vennero aggiunti racconti estranei; quali \"Le avventure di Sindbad il marinaio\" o \"La storia dei sette vizir\".\nTrama in sintesi.\nIl re Sh\u0101hriy\u0101r, il sultano della Persia e dell'India, \u00e8 sposato con una moglie tanto bella quanto ricca, ma scopre un giorno che lei lo tradisce con uno schiavo. Memore che una storia simile era accaduta qualche settimana prima anche al fratello del sultano, Sh\u0101hr\u012by\u0101r, furioso contro la donna e contro tutti gli esseri femminili del mondo, ritenuti iniqui, fa decapitare la moglie; si sposa poi il giorno dopo con un'altra ragazza della citt\u00e0 dove regna, ma di notte la fa in seguito uccidere, rispettando il suo voto.\nCos\u00ec inizia a trucidare molte ragazze del Paese, finch\u00e9 una \"donna di corte\" di nome Shahraz\u0101d non decide di rischiare la vita, proponendosi come sposa. Il sultano accetta subito, ma mentre sta gi\u00e0 meditando il suo delitto, la ragazza, durante la notte, inizia a raccontare delle storie fantastiche. Il sultano rimane estasiato, e la ascolta affascinato, ma Shahraz\u0101d interrompe le vicende sul pi\u00f9 bello ogni notte, affinch\u00e9 non venga uccisa e venga obbligata dal sultano a continuare la fiaba la notte successiva. Alla fine del ciclo di novelle raccontate da Shahraz\u0101d, il sultano impara la morale di ciascuna di esse, rendendosi conto di essere stato un vero e proprio assassino nei confronti delle donne soltanto per il tradimento della prima moglie. Cos\u00ec Sh\u0101hriy\u0101r decide di sposare la sua \"donna di corte\" e di regalare al regno pace e prosperit\u00e0.\nTemi letterari e tecniche narrative.\nNe \"Le mille e una notte\" e in varie delle sue novelle assistiamo all'impiego di tecniche letterarie innovative, a cui i diversi narratori fanno ricorso al fine di incrementare la drammaticit\u00e0 delle storie e delle emozioni che veicolano. Alcune di queste tecniche risalgono alle letterature persiana, indiana e araba, mentre altre costituiscono una peculiarit\u00e0 dell'opera.\nCornice narrativa.\n\"Le mille e una notte\" presentano uno dei primi casi di cornice narrativa: Shahraz\u0101d racconta una serie di storie (per lo pi\u00f9 fiabe) al sultano Sh\u0101hriy\u0101r, molte delle quali contengono a loro volta un racconto nel racconto, come accade ad esempio con Sindbad il marinaio, personaggio che narra i suoi sette viaggi a Sindbad il facchino dopo che questi si era addolorato della sua infelice esistenza invidiando il destino del ricco e potente marinaio. Il concetto di cornice narrativa risale all'antica letteratura sanscrita e fu introdotto nella letteratura persiana e araba tramite il \"Pa\u00f1catantra\".\nRispetto al \"Panchatantra\" la cornice narrativa ha tuttavia caratteristiche diverse. La storia \u00e8 introdotta in maniera differente: nel \"Panchatantra\" infatti il racconto incorporato aveva fondamentalmente una funzione didattica, ammonendo su ci\u00f2 che sarebbe potuto accadere qualora non fosse stata seguita una determinata condotta morale. Ora invece la nuova storia non \u00e8 necessariamente diretta conseguenza di esigenze didattiche, ma obbedisce a ragioni pi\u00f9 elaborate e sottili; e talvolta vuole essere la risposta a una questione sollevata in un racconto precedente.\nIl narratore principale \u00e8 sconosciuto, mentre le novelle sono raccontate da Shahraz\u0101d. Al loro interno vi \u00e8 un narratore di terzo grado e in taluni casi altri ancora.\nIpotiposi.\nNell'opera \u00e8 frequente il ricorso a una narrazione dal forte impatto visivo. I fatti e gli oggetti appaiono al lettore con presenza marcata di particolari e la loro vivacit\u00e0 determina uno dei primi casi di ipotiposi. In tal senso la \"Storia delle tre mele\" si presenta come esempio significativo.\nAltro.\n\"Le mille e una notte\" in musica, cinema e teatro.\n\"Il fiore delle Mille e una notte\".\nIl film, uscito nel 1974, \u00e8 l'ultimo della cosiddetta \"trilogia della vita\" di Pier Paolo Pasolini. L'opera include le novelle pi\u00f9 esemplari, caratterizzanti e di maggior spicco amoroso e sessuale della raccolta \"Le mille e una notte\". Tuttavia Pasolini, cambiando la sceneggiatura originale, introdusse un prologo non presente nella raccolta, ossia la storia del giovane mercante Nur ed-Din e della schiava saggia Zumurr\u00f9d. Le vicissitudini di questi due personaggi danno vita alla vicenda di un terzo protagonista, un vecchio e gaudente poeta che, incontrando tre giovani neri, decide di portarseli nella sua tenda e di divertircisi, mentre gli racconta un'altra storia. Di seguito, dopo la presentazione di Nur ed-Din e Zumurr\u00f9d, si passa alla storia principale del film, ossia la vicenda di Aziz, Aziza e della maga Bud\u00f9r che raggiunge il culmine della passione amorosa e della bellezza sessuale. Da questa storia un avventuriero decide di cercare un modo per sposare una bella principessa, offrendosi di dipingerle un quadro e per far ci\u00f2 assolda due pittori monaci. Anche i due raccontano durante la lavorazione le loro rispettive storie. Al termine di questo grande gruppo di storie, raccontate da delle fanciulle a Nur ed-Din, giunto a Baghdad per trovare la sua amata, il giovane protagonista si riconcilia con Zumurr\u00f9d e diventano sovrani della citt\u00e0.\nIl film rispecchia nella chiave narrativa e nelle tecniche di incastonatura delle storie in altri racconti, il testo a cui \u00e8 ispirato. Lo stesso vale per il ritmo delle vicende, per i comportamenti dei personaggi e per le regole da rispettare affinch\u00e9 gli innamorati possano dare prova del loro amore alle principesse."}
{"id": "2611313", "revid": "729019", "url": "https://it.wikipedia.org/wiki?curid=2611313", "title": "Pla\u00e7a del Centre (metropolitana di Barcellona)", "text": "Pla\u00e7a del Centre \u00e8 una stazione della linea 3 della metropolitana di Barcellona.\nLa stazione \u00e8 situata sotto la calle Berl\u00edn, tra Vallespir e Comtes de Bell-lloc tra i distretti di Sants-Montju\u00efc e di Les Corts di Barcellona.\nLa stazione fu inaugurata nel 1975 come parte della Linea IIIB e con il nome di Plaza del Centro. Nel 1982 con la riorganizzazione delle linee la stazione passo alla L3 e cambi\u00f2 nome nell'attuale forma catalana di Pla\u00e7a del Centre."}
{"id": "2611314", "revid": "729019", "url": "https://it.wikipedia.org/wiki?curid=2611314", "title": "Aeroporto di Fuerteventura", "text": "L'Aeroporto di Fuerteventura \u00e8 un aeroporto situato vicino alla citt\u00e0 di Puerto del Rosario a Fuerteventura facente parte delle isole Canarie, in Spagna.\nNel 1940 iniziarono i lavori per la costruzione di un aeroporto militare a Tef\u00eca, a ovest della capitale; venne aperto anche per il traffico commerciale nel 1950. Nel 1952 a causa dell'aumento del traffico aereo la struttura venne sostituita dall'attuale aeroporto situato a 5 chilometri a sud della capitale, a El Matorral inaugurato nel 1969.\nIl primo volo nazionale ad atterrare nella nuova struttura fu un Fokker F27 con rotta Gran Canaria (LPA) a Fuerteventura (FUE) e Lanzarote (ACE).\nNel 1973 iniziarono i primi voli internazionali che, con il continuo aumento di passeggeri rese necessario ampliamenti ed ammodernamenti delle strutture avvenute nel 1994 e nel 2001.\nAttualmente il terminal \u00e8 dotato di 66 banchi check-in, 24 gate e 12 manicotti d'imbarco per l'accesso agli aeromobili e 14 nastri per la consegna bagagli.\nSecondo le stime AENA il terminal \u00e8 in grado di servire circa 5 milioni di passeggeri (arrivi/partenze) l'anno."}
{"id": "2611315", "revid": "287204", "url": "https://it.wikipedia.org/wiki?curid=2611315", "title": "Virginia Squires 1973-1974", "text": "La stagione 1973-74 dei Virginia Squires fu la 7\u00aa nella ABA per la franchigia.\nI Virginia Squires arrivarono quarti nella \"Eastern Division\" con un record di 28-56. Nei play-off persero la semifinale di division con i New York Nets (4-1)."}
{"id": "2611316", "revid": "287204", "url": "https://it.wikipedia.org/wiki?curid=2611316", "title": "Virginia Squires 1972-1973", "text": "La stagione 1972-73 dei Virginia Squires fu la 6\u00aa nella ABA per la franchigia.\nI Virginia Squires arrivarono terzi nella \"Eastern Division\" con un record di 42-42. Nei play-off persero la semifinale di division con i Kentucky Colonels (4-1)."}
{"id": "2611317", "revid": "300067", "url": "https://it.wikipedia.org/wiki?curid=2611317", "title": "Willard Sojourner", "text": ""}
{"id": "2611318", "revid": "110157", "url": "https://it.wikipedia.org/wiki?curid=2611318", "title": "San Jacinto del Cauca", "text": "San Jacinto del Cauca \u00e8 un comune della Colombia facente parte del dipartimento di Bol\u00edvar.\nIl centro abitato venne fondato nel 1817, mentre l'istituzione del comune \u00e8 del 1997."}
{"id": "2611319", "revid": "287204", "url": "https://it.wikipedia.org/wiki?curid=2611319", "title": "Virginia Squires 1971-1972", "text": "La stagione 1971-72 dei Virginia Squires fu la 5\u00aa nella ABA per la franchigia.\nI Virginia Squires arrivarono secondi nella \"Eastern Division\" con un record di 45-39. Nei play-off vinsero la semifinale di division con i Floridians (4-0), perdendo poi la finale di division con i New York Nets (4-3)."}
{"id": "2611320", "revid": "1573940", "url": "https://it.wikipedia.org/wiki?curid=2611320", "title": "Vandellia", "text": "Vandellia \u00e8 un genere di pesci siluriformi, appartenente alla famiglia Trichomycteridae di attribuzione storica allo scienziato naturalista Domenico Agostino Vandelli.\nEtimologia.\nIl nome scientifico \u00e8 stato scelto da Linnaeus in onore di Domenico Agostino Vandelli, scienziato botanico e naturalista.\nDistribuzione e habitat.\nQuando riposa, \"V. cirrhosa\" si nasconde sotto la sabbia o nel fango limaccioso ed \u00e8 di difficile cattura.\n\"Vandellia beccarii\" \u00e8 invece facilmente catturabile mentre nuota libera.\nSpecie.\nIl genere Vandellia comprende 4 specie:\nAlimentazione.\nQueste specie sono ematofaghe ovvero parassite che si nutrono di sangue, come tutti gli altri membri della sottofamiglia delle Vandelliinae. \n\"Vandellia cirrhosa\" impiega la sua visuale e papille sensoriali (chimiche) per individuare le proprie prede. La sua attivit\u00e0 predatoria \u00e8 sia diurna che notturna. Questo predatore entra nelle branchie dei pesci pi\u00f9 grandi e addentando la preda ne succhia il sangue. Morsica principalmente le arterie ventrali o dorsali ed il sangue della preda per pressione scorre direttamente nel predatore. Infatti le cavit\u00e0 nei denti permettono lo scorrimento sanguigno per semplice accoppiamento e per differenziale di pressione sanguigna. La \"cirrhosa\" \u00e8 capace di alimentarsi in grande quantit\u00e0 ed il sangue ingerito \u00e8 visibile nel ventre molle. Alcuni tipi di valvole o sfinteri sono presenti per prevenire il riflusso del sangue ingerito. Il tempo richiesto per una completa nutrizione sino al rilascio del morso predatorio va da 30 a 145 secondi. Alcuni pesci predati come il (\"Colossoma macropomum\") sono capaci di impedire l'attacco della \"cirrhosa\" schiacciando fortemente le membrane delle branchie oppure usando le pinne pettorali per spingerlo contro il fianco o per allontanarlo dalla branchia.\nPericoli per l'uomo.\nL'attacco della \"cirrhosa\" nell'uretra umana avviene quasi sempre quando avviene la minzione dell'urina. Questo induce a pensare che \"V. cirrhosa\" scambi l'uretra per delle branchie, rilevando l'espulsione di acqua."}
{"id": "2611321", "revid": "287204", "url": "https://it.wikipedia.org/wiki?curid=2611321", "title": "Virginia Squires 1970-1971", "text": "La stagione 1970-71 dei Virginia Squires fu la 4\u00aa nella ABA per la franchigia.\nI Virginia Squires vinsero la \"Eastern Division\" con un record di 55-29. Nei play-off vinsero la semifinale di division con i New York Nets (4-2), perdendo poi la finale di division con i Kentucky Colonels (4-2)."}
{"id": "2611322", "revid": "436907", "url": "https://it.wikipedia.org/wiki?curid=2611322", "title": "Uno (Muse)", "text": "Uno \u00e8 un singolo del gruppo musicale britannico Muse, pubblicato il 14 giugno 1999 come primo estratto dal primo album in studio \"Showbiz\".\nDescrizione.\nUna prima registrazione del brano fu pubblicata nel secondo EP pubblicato dal gruppo, \"Muscle Museum EP\" (1999).\nVideo musicale.\nPer \"Uno\" sono stati girati tre video: il primo (definito imbarazzante dagli stessi Muse) \u00e8 stato girato al Tower Bridge e mostra i membri del gruppo in mezzo a una massa di persone. Il secondo videoclip, invece, \u00e8 stato diretto da Wolf Gresenz e da Bernard Wedig e mostra il gruppo eseguire il brano all'interno di una stanza mentre una donna inizia a girare per i corridoi nel vano tentativo di trovarli. Infine, il terzo video mostra il gruppo mentre esegue il brano dal vivo."}
{"id": "2611323", "revid": "287204", "url": "https://it.wikipedia.org/wiki?curid=2611323", "title": "Washington Caps 1969-1970", "text": "La stagione 1969-70 dei Washington Caps fu la 3\u00aa nella ABA per la franchigia.\nI Washington Caps arrivarono terzi nella \"Western Division\" con un record di 44-40. Nei play-off persero la semifinale di division con i Denver Rockets (4-3)."}
{"id": "2611325", "revid": "287204", "url": "https://it.wikipedia.org/wiki?curid=2611325", "title": "Oakland Oaks 1968-1969", "text": "La stagione 1968-69 degli Oakland Oaks fu la 2\u00aa nella ABA per la franchigia.\nGli Oakland Oaks vinsero la \"Western Division\" con un record di 60-18. Nei play-off vinsero la semifinale di division con i Denver Rockets (4-3), la finale di division con i New Orleans Buccaneers (4-0), vincendo poi il titolo battendo nella finale ABA gli Indiana Pacers (4-1)."}
{"id": "2611328", "revid": "287204", "url": "https://it.wikipedia.org/wiki?curid=2611328", "title": "Oakland Oaks 1967-1968", "text": "La stagione 1967-68 degli Oakland Oaks fu la 1\u00aa nella ABA per la franchigia.\nGli Oakland Oaks arrivarono sesti nella \"Western Division\" con un record di 22-56, non qualificandosi per i play-off."}
{"id": "2611329", "revid": "287204", "url": "https://it.wikipedia.org/wiki?curid=2611329", "title": "New Jersey Americans 1967-1968", "text": "La stagione 1967-68 dei New Jersey Americans fu la 1\u00aa nella ABA per la franchigia.\nI New Jersey Americans arrivarono quarti nella \"Eastern Division\" con un record di 36-42, non qualificandosi per i play-off."}
{"id": "2611330", "revid": "1873140", "url": "https://it.wikipedia.org/wiki?curid=2611330", "title": "Parco Rignon", "text": "Il parco Rignon \u00e8 un piccolo parco urbano, di 46.200\u00a0m\u00b2 di estensione, situato a Torino, a sud-ovest della citt\u00e0, nel quartiere di Santa Rita.\nStoria.\nNel 1650, l'area risultava ancora una semplice cascina rurale, quando l'acquist\u00f2 tal Don Giambattista Amoretti, un giovane sacerdote ligure originario di Oneglia, da poco divenuto elemosiniere e diplomatico presso la corte ducale. Entrato nelle grazie del marchese Filippo San Martino di Agli\u00e8, di Madama Cristina di Francia e di Carlo Emanuele II di Savoia, il giovane prete, dotato di spiccata diplomazia e senso degli affari, sia a Torino che in Francia, fu altres\u00ec nominato abate di corte.. Oltre la Casina Amoretti, fu nominato amministratore dell'Abbazia di Casanova di Carmagnola, nonch\u00e9 dell'Abbazia di Abondance in Alta Savoia, entrambe appartenenti all'Ordine Cistercense.\nFino alla sua morte, avvenuta nel 1686, l'abate finanzi\u00f2 i lavori di ristrutturazione della cascina, elevandola a \"commenda\", con pianta a \"L\". Come accadde per alcuni suoi nipoti, Lorenzo Giovanni Batta Amoretti Conte d\u2019Envie e Benedetto Amoretti, anche questa propriet\u00e0 fin\u00ec in eredit\u00e0, questa volta ad terzo nipote, tal Carlo Giacinto Amoretti, che finanzi\u00f2 un ulteriore ristrutturazione dell'area dopo l'Assedio di Torino del 1706. Carlo Giacinto, nel frattempo divenuto marchese di Osasio, ebbe un primogenito, Giuseppe Antonio Amoretti, che per\u00f2 mor\u00ec prematuramente, e alla propriet\u00e0 quindi subentr\u00f2 il secondogenito, il marchese Giambattista Amoretti di Osasio.\nL'attuale Villa Amoretti.\nNel 1760, su volere del marchese Giambattista Amoretti di Osasio, partirono i lavori di costruzione dell'attuale Villa, situata al centro del parco, su dei progetti dell'architetto torinese Plantery, che gi\u00e0 si era occupato di interventi urbanistici in citt\u00e0. L'edificio fu progettato su di un piano rialzato, accessibile da due scalinate simmetriche centrali, quindi sormontato ancora da due ampi piani di residenza.\nIl marchese Giambattista Amoretti ebbe un figlio, Carlo, che fu anche ultimo marchese di Osasio, il quale ebbe a sua volta una sola figlia, la quale per\u00f2 mor\u00ec presto nel 1807, lasciando quindi la villa in eredit\u00e0 ai famigliari di sua moglie, i Guasco di Castelletto d'Erro d'Alessandria, gi\u00e0 decurioni di Torino. I Guasco, a loro volta, cedettero la villa nel 1828, comprensiva dei terreni circostanti, ai Signori Provana di Collegno, che a loro volta vendettero ai fratelli Conti Pietro Amedeo e Paolo Luigi \"Rignone\", o Rignon. Nel 1899, l'eredit\u00e0 pass\u00f2 al figlio di Paolo Luigi Rignon, il Conte Vittorio Rignon.\nFu quest'ultimo, il Conte Vittorio Rignon, che nel periodo 1900-1910 condusse degli importanti rimaneggiamenti a tutta la propriet\u00e0: la villa fu totalmente ristrutturata, mentre il parco circostante fu totalmente ridisegnato, con elegante giardino fiorito, in stile liberty, quindi dotato di cinta muraria con tre ingressi, uno principale sul Corso Orbassano, due laterali su Via Filadelfia e Via Piscina. La commenda originaria fu totalmente demolita, per dar spazio alle scuderie e all'edificio semicircolare, progettato dall'ingegner Giovanni Chevalley e destinato ad aranciera, ed ancor oggi visibile sul lato nord, ovvero vicino all'ingresso di via Filadelfia.\nAlla morte del Conte, suo figlio, Felice Rignon, gi\u00e0 sindaco di Torino e senatore del Regno, don\u00f2 la villa, senza i terreni circostanti, al Comune di Torino. Nel 1970 poi, il Comune di Torino riusc\u00ec ad acquistare anche i terreni circostanti, e ne prese quindi la gestione come parco pubblico cittadino, mentre la villa fu destinata a Biblioteca Civica e spazio espositivo, punto strategico del quartiere Santa Rita di Torino.\nLa stessa villa fu poi ulteriormente ristrutturata nel 2001, dotandola di sala riunioni sotterranea, e fu costruito un nuovo padiglione bibliotecario sul retro, nel 2004.\nAttivit\u00e0.\nIl parco, frequentato soprattutto per la Biblioteca, in estate \u00e8 sede di eventi musicali e di altre manifestazioni di quartiere; \u00e8 stata sede di lavori del Teatro Stabile e di varie importanti attivit\u00e0 artistiche. Nel parco vi sono anche dei giochi per bambini ed una bocciofila."}
{"id": "2611331", "revid": "767487", "url": "https://it.wikipedia.org/wiki?curid=2611331", "title": "San Juan Nepomuceno", "text": "San Juan Nepomuceno \u00e8 un comune della Colombia facente parte del dipartimento di Bol\u00edvar.\nIl centro abitato venne fondato da Antonio de la Torre y Miranda nel 1776, mentre l'istituzione del comune \u00e8 del 1870."}
{"id": "2611332", "revid": "125721160", "url": "https://it.wikipedia.org/wiki?curid=2611332", "title": "Wei\u00dfe Spitze", "text": "Il Wei\u00dfe Spitze (2.962 ) \u00e8 una montagna dell'Austria.\nDescrizione.\nSi tratta della montagna pi\u00f9 alta dei Monti del Villgraten nelle Alpi Pusteresi. Si trova nel Tirolo austriaco. Il monte \u00e8 collocato a sud di Sankt Jakob in Defereggen."}
{"id": "2611334", "revid": "599013", "url": "https://it.wikipedia.org/wiki?curid=2611334", "title": "Johnny Mathis (cestista)", "text": ""}
{"id": "2611336", "revid": "110157", "url": "https://it.wikipedia.org/wiki?curid=2611336", "title": "Un posto al sole (Statuto)", "text": "Un posto al sole \u00e8 un singolo del gruppo musicale italiano Statuto, pubblicato nel 1998 dalla Sony Music.\nIl disco.\nIl singolo contiene due pezzi: \"Un posto al sole\", cover di un pezzo beat del 1966 e \"Lontana\" un pezzo mod revival dedicato a Silvia Baraldini."}
{"id": "2611340", "revid": "44876", "url": "https://it.wikipedia.org/wiki?curid=2611340", "title": "Unione Sportiva Olginatese", "text": "L'Unione Sportiva Olginatese \u00e8 stata una societ\u00e0 calcistica italiana con sede a Olginate, in provincia di Lecco; i colori sociali della squadra erano il bianco e il nero. La compagine disput\u00f2 un campionato di Serie C, nel 1947-1948, e 18 campionati in Serie D a partire dal 2001.\nNel giugno del 2020 il club si \u00e8 fuso con l'A.C.D. Brianza Cernusco Merate nella nuova \"U.S.D. Brianza Olginatese\" mantenendo due formazioni giovanili (Brianza Olginatese e Brianza Olginatese Academy).\nStoria.\nLa societ\u00e0 fu fondata nel 1922 e per cinque anni disputa campionati solo a livello locale.\nDurante il periodo fascista partecipa a vari campionati provinciali e regionali, per rimanere inattiva durante il periodo bellico. Nel 1945 si ricostituisce e si riaffilia alla F.I.G.C..\nDopo due anni in Prima Divisione Lombarda, viene promossa in Serie C, dove rimane solo la stagione 1947-1948.\nNel 1952 la societ\u00e0 rinuncia e rimane inattiva fino al 1968, quando viene rifondata per partecipare ai soli campionati giovanili. Nel 1972 forma una squadra che gioca in Terza Categoria. Dal 1981 inizia una lenta ma costante scalata dei campionati minori, fino ad arrivare a vincere il girone B dell'Eccellenza Lombarda nel 2000-2001.\nDalla stagione 2001-2002 partecipa al massimo campionato dilettantistico, ottenendo vari piazzamenti di media classifica: massimo risultato finora ottenuto sono i play-off nelle stagioni 2004-2005 e dal 2010-2011 al 2013-2014.\nPer la prima volta nella sua storia, una partita dell'U.S. Olginatese \u00e8 stata trasmessa, in differita, sul canale RAI Rai Sport 2 nella serata di sabato 3 marzo 2012.\nNella stagione 2013-2014 ottiene il miglior piazzamento nella serie D, ossia il secondo posto finale nel girone B. L'anno precedente aveva ottenuto il record dei punti (70), mai ottenuto nel campionato dilettantistico nazionale; nei successivi play-off l'Olginatese sconfigge per la prima volta dopo 65 anni il Lecco, raggiungendo il massimo traguardo nel campionato di Serie D, ossia la terza fase dei play-off.\nIl 21 maggio 2017 dopo ben 16 anni consecutivi nella massima serie dilettantistica, i bianconeri retrocedono in Eccellenza dopo aver perso in casa il play-out per 2-3 contro il Lecco. Durante l'estate vengono per\u00f2 riammessi in Serie D a completamento degli organici.\nNel mese di luglio del 2020 l'U.S.D Olginatese e l'A.C.D. Brianza Cernusco Merate si sono fuse in un nuovo sodalizio calcistico con il nome di \"Unione Sportiva Dilettantistica Brianza Olginatese\". La nuova Brianza Olginatese utilizza il titolo sportivo dell'Olginatese.\nStrutture.\nStadio.\nL'Olginatese giocava le partite interne allo Stadio Comunale di Via dell'Industria, provvisto di una tribuna coperta e un settore in erba posto dietro una delle due porte; ha una capienza di circa 1.000 posti."}
{"id": "2611341", "revid": "287204", "url": "https://it.wikipedia.org/wiki?curid=2611341", "title": "New York Nets 1968-1969", "text": "La stagione 1968-69 dei New York Nets fu la 2\u00aa nella ABA per la franchigia.\nI New York Nets arrivarono quinti nella \"Eastern Division\" con un record di 17-61, non qualificandosi per i play-off."}
{"id": "2611342", "revid": "729019", "url": "https://it.wikipedia.org/wiki?curid=2611342", "title": "Les Corts (metropolitana di Barcellona)", "text": "Les Corts \u00e8 una stazione della linea 3 della metropolitana di Barcellona.\nLa stazione \u00e8 situata sotto la carrer Joan G\u00fcell, tra la Travessera de les Corts e la carrer Can Bruixa nel distretto di Les Corts di Barcellona.\nLa stazione fu inaugurata nel 1975 come parte della Linea IIIB con il nome di Las Cortes. Nel 1982 con la riorganizzazione delle linee, la stazione pass\u00f2 alla nascente L3 e cambi\u00f2 il nome nell'attuale forma catalana di Les Corts."}
{"id": "2611344", "revid": "767487", "url": "https://it.wikipedia.org/wiki?curid=2611344", "title": "Psychedelic Jungle", "text": "Psychedelic Jungle \u00e8 il secondo album della band garage punk americana Cramps. Fu pubblicato dalla I.R.S. Records. Questo disco fu il primo ad essere autoprodotto dalla band. Le canzoni dell'album furono registrate nel gennaio del 1981 agli \"AGM Studios\". La foto usata nella copertina fu scattata dal noto fotografo Anton Corbijn.\nTracce.\nTutte le tracce sono accreditate come \"Interior/Rorschach\", eccetto dove indicato."}
{"id": "2611345", "revid": "287204", "url": "https://it.wikipedia.org/wiki?curid=2611345", "title": "New York Nets 1969-1970", "text": "La stagione 1969-70 dei New York Nets fu la 3\u00aa nella ABA per la franchigia.\nI New York Nets arrivarono quarti nella \"Eastern Division\" con un record di 39-45. Nei play-off persero la semifinale di division con i Kentucky Colonels (4-3)."}
{"id": "2611347", "revid": "767487", "url": "https://it.wikipedia.org/wiki?curid=2611347", "title": "Michael Jackson's This Is It", "text": "Michael Jackson's This Is It \u00e8 un documentario musicale/film concerto del 2009 diretto da Kenny Ortega e con protagonista il cantante statunitense Michael Jackson, in gran parte realizzato utilizzando il materiale girato nei giorni immediatamente precedenti il suo decesso, mentre l'artista provava le canzoni e preparava le coreografie per il residency show \"This Is It\" in programma a Londra a partire dal luglio 2009.\nNon pu\u00f2 essere definito solamente film concerto poich\u00e9 non \u00e8, per l'appunto, mai stato effettuato in pubblico, ma sono solo ed esclusivamente filmati di backstage durante le prove dello spettacolo che Jackson avrebbe dovuto tenere a Londra nella stagione successiva. I filmati sono stati poi messi insieme come per fare una scaletta e ricreare quel concerto che non ha mai avuto luogo.\nComplessivamente il film ha incassato $. \u00c8 dunque il documentario musicale con il maggior incasso di tutti i tempi.\nTrama.\nIl film documenta le ultime settimane di vita del cantante Michael Jackson, ed in particolare cerca di ricostruire il pi\u00f9 fedelmente possibile tramite immagini delle prove, interviste ad amici e collaboratori e immagini di repertorio inedite quello che avrebbe dovuto essere l'omonimo tour.\nLa scaletta del film.\nPer mantenere il film nella durata delle due ore, sono state aggiunte solo le canzoni provate nella sua interezza, o quasi interezza, da Jackson e dalla sua band. Alcune canzoni provate solo dalla band e dai ballerini, o solo in parte da Jackson, come \"Dangerous\" e \"Dirty Diana\", sono state invece omesse. Jackson, come nelle prove dei precedenti tour, e come lo si pu\u00f2 vedere affermare nel dietro le quinte, era solito risparmiare la voce durante le prove cantando a bassa voce o non cantando affatto, pertanto nel montaggio del film la voce nelle canzoni \u00e8 stata spesso ricavata dai master delle canzoni tratte dagli album originali e da vecchie demo.\nGenesi dell'opera.\n\"This Is It\": il tour programmato.\nAnnuncio del Tour.\nIl 5 marzo 2009 Michael Jackson tenne una conferenza stampa in diretta mondiale con i principali network tra i quali la CNN e la BBC, su un palco montato appositamente nell'atrio dell'O2 Arena di fronte ad oltre 2.000 fan e 350 giornalisti, annunciando che avrebbe tenuto una serie di 10 concerti nel corso dell'estate, interrompendo un'assenza dai tour di 12 anni che durava fin dall\"'HIStory World Tour\" conclusosi nel 1997.\nJackson, arrivato con circa un'ora di ritardo a causa del traffico di Londra, si present\u00f2 sul palco anticipato da un montaggio video di immagini live da suoi precedenti tour. Vestito con una giacca nera con disegni in strass scintillante, pantaloni neri, i suoi classici mocassini e un paio di occhiali da sole \"aviator\" neri, cerc\u00f2 di tenere un discorso tra le urla di gioia dei suoi fans ma, proprio a causa degli occhiali da sole, non riusc\u00ec a leggere bene i teleprompter, come dichiarato da Dermot O'Leary, presentatore dell'evento, dovendo improvvisare gran parte del discorso. Le parole della sua conferenza stampa suscitarono pertanto molti interrogativi poich\u00e9 l'artista disse in un passaggio:\nIn realt\u00e0 \"this is it\" in inglese pu\u00f2 avere vari significati e il regista Kenny Ortega, in un'intervista futura, dichiarer\u00e0 che l'idea del titolo del tour nacque durante una telefonata tra lui e Jackson e che l'artista lo intendeva come \"Ci siamo\", \"Questo \u00e8 quello giusto\" (riferito al progetto) o \"Questo \u00e8 il momento\".\nPromozione.\nNelle ore precedenti la conferenza stampa una serie di poster pubblicitari del tour, ritraenti un'immagine iconica di Jackson tratta dal finale del video di \"Black or White\" su sfondo rosso, vennero affissi in alcune zone di Londra mentre nei giorni successivi inizi\u00f2 una campagna pubblicitaria su alcune emittenti televisive; il primo spot cost\u00f2 quasi un milione di dollari e venne trasmesso dalla ITV London con un'audience stimato di circa 11 milioni di spettatori e creando un record senza precedenti perch\u00e9 lo spot, della durata di circa 4 minuti, prendeva un intero intermezzo pubblicitario.\nIn seguito venne lanciato un sito ufficiale, chiamato \"michaeljacksonlive.com\", dove i fans potevano registrarsi per la prevendita, ma a causa delle numerosissime richieste e della vendita senza precedenti di 350.000 biglietti in pochi minuti, and\u00f2 inizialmente in crash e questo port\u00f2 la societ\u00e0 organizzatrice dell'evento, la \"AEG\" (Anschutz Entertainment Group), ad aumentare le date da 10 a 50; in seguito Jackson, parlando coi suoi fans fuori dallo Staples Center, dove si tenevano le prove, si dir\u00e0 irritato da questa scelta, in quanto disse di non aver mai firmato per 50 date tutte in un posto ma che avrebbe voluto farne 10 a Londra e poi, pi\u00f9 avanti, girare il mondo per esibirsi in altre arene; il cantante dichiar\u00f2 inoltre:\nTutti gli oltre 750.000 biglietti per le 50 date dei concerti furono rapidamente venduti in meno di 4 ore creando un record per la pi\u00f9 veloce vendita di biglietti nella storia. Jackson allora scelse di dividere il tour in due parti: la prima nell'estate 2009 (nei mesi di luglio, agosto e settembre) e la seconda nei primi mesi del 2010 (gennaio, febbraio e marzo).\nIl cantante apr\u00ec un sondaggio sul suo sito web in cui ogni visitatore avrebbe potuto scegliere gratuitamente le sue 25 canzoni preferite: le pi\u00f9 votate del sondaggio sarebbero state eseguite dal cantante.\nCome conseguenza dell'annuncio del tour i dischi di Jackson registrarono vendite come non si vedevano da molti anni: \"King of Pop\" increment\u00f2 del 400% e \"Thriller\" del 200%. La caccia ai biglietti dei concerti invase il web e alcuni furono messi in vendita su Ebay al prezzo di 10.000 sterline.\nIl tour e gli effetti speciali.\nIl palco sarebbe stato sovrastato da uno schermo jumbotron LCD 3D (100x3\"\u2033\"), il pi\u00f9 grande schermo LCD 3D al mondo all'epoca, tramite il quale avrebbero trasmesso dei video 3D come intro ad alcune delle canzoni, come sfondo e per altri effetti 3D durante le esibizioni e che i fan avrebbero visto tramite speciali occhiali 3D messi a disposizione di ciascuno spettatore. Tra questi un video che mostrava Jackson interagire con alcune star del passato, come Rita Hayworth nel film Gilda, per introdurre \"Smooth Criminal\" ed un esclusivo video 3D girato appositamente per introdurre \"Thriller\". All'inizio dello show Jackson sarebbe arrivato sul palco all'interno di una statua simile ad un astronauta, soprannominato \"Light Man\" (L'uomo di luce), ricoperto da un'armatura di schermi LCD flessibili che avrebbero trasmesso immagini storiche e immagini di repertorio della vita di Jackson e che si sarebbero aperti man mano lasciandolo entrare in scena. Per \"Dirty Diana\" era previsto un trucco magico dove Jackson sarebbe salito con una pole dancer su di un letto a baldacchino che sarebbe stato sollevato sopra il palco con dei cavi e dal quale sarebbero spariti entrambi con un trucco illusionistico. Durante \"Beat It\" l'artista avrebbe indossato una giacca di un particolare materiale che, una volta gettata a terra, avrebbe preso fuoco. Per \"Thriller\", oltre al sopracitato video di apertura in 3D, Jackson sarebbe entrato sul palco apparendo da sotto un gigantesco ragno meccanico, mosso inizialmente da un suo sostituto che si sarebbe scambiato con Jackson attraverso una botola al centro del palco. \"Earth Song\" sarebbe stata anticipata da un nuovo video in 3D con protagonista una bambina che si addormentava in una foresta che veniva incendiata e poi devastata da alcuni bulldozer e, alla fine della canzone, lo stesso bulldozer del video sarebbe apparso sul palco, attraverso una rampa posta al centro del palco, per essere poi fermato da Jackson che vi si sarebbe parato davanti come faceva col carro armato nell\"'HIStory Tour\". Nel finale, durante le ultime note di \"Man in the Mirror\", Jackson avrebbe lasciato il palco attraverso una porta segreta all'interno dello schermo LCD 3D che si sarebbe abbassata dando l'impressione che l'artista stesse salendo su di un gigantesco jet, in realt\u00e0 trasmesso sugli schermi in 3D, che avrebbe dato l'impressione di decollare sopra le teste dei fans.\nScaletta ipotetica prevista nel tour.\nSe i concerti avessero avuto luogo, la seguente sarebbe stata la possibile scaletta per lo show:\nDate dei concerti.\nImmediatamente dopo l'annuncio sul sito ufficiale del cantante, vennero pubblicate le date dei concerti, che sarebbero stati tutti eseguiti alla O2 Arena di Londra, nel Regno Unito.\nCast.\nA partire da aprile 2009 migliaia di ballerini si presentarono alle audizioni condotte personalmente dallo stesso Jackson con la collaborazione del regista dello show, e suo collaboratore di vecchia data, Kenny Ortega; quello che segue sarebbe stato il cast completo dello show:\nArtisti di supporto.\nIn un'intervista concessa al Larry King Live la cantante Lady GaGa ha dichiarato che avrebbe dovuto aprire alcuni degli spettacoli di Londra di Jackson come artista di supporto interpretando una canzone intitolata \"Pictures\". Inoltre nella stessa intervista l'artista dichiara che ci furono alcune discussioni tra gli organizzatori dei concerti e gli artisti di supporto per organizzare dei possibili duetti tra Jackson e gli artisti in alcune serate.\nShaheen Jafargholi, un cantante bambino uscito dal Talent show Britain's Got Talent, avrebbe dovuto interpretare \"Who's Lovin' You\" all'inizio di alcune date del tour come dichiarato dallo stesso Kenny Ortega. La canzone venne interpretata alla fine dal ragazzino in onore di Jackson al suo memorial pubblico nel luglio del 2009.\nLa morte di Michael Jackson e cancellazione.\nIl 25 giugno 2009, Michael Jackson \u00e8 deceduto improvvisamente a Los Angeles per arresto cardiaco causato da un'intossicazione acuta dall'anestetico Propofol, a soli 18 giorni dalla partenza del tour, che venne pertanto cancellato. I promoter del tour, l'AEG Live, si impegnarono a rimborsare l'intero costo dei biglietti venduti o a dare in cambio ai fans dei biglietti commemorativi. Pochi giorni dopo il decesso vennero diffuse parecchie immagini delle prove dei concerti e venne reso pubblico il fatto che Jackson aveva fatto filmare oltre cento ore di prove dai suoi operatori.\nProduzione del film.\nIl 10 agosto 2009 il giudice Mitchell Beckloff della corte di Los Angeles approva un accordo riguardante i beni del cantante appena deceduto tra la AEG Live e la Sony Pictures. Questo accordo consente alla Sony Pictures di entrare in possesso e montare a scopo commerciale tutto il girato delle prove eseguite da Michael Jackson allo Staples Center di Los Angeles in preparazione al tour. Sony pag\u00f2 60 milioni di dollari per avere i diritti sul materiale girato e sul film da esso derivato.\nVenne confermato dagli addetti ai lavori, sul sito ufficiale del cantante, che alcune riprese di alcune sequenze per lo spettacolo erano state effettuate in 3D, ma nelle sale esse saranno visibili in proiezione normale. Il film non mostra solo i pezzi di concerto provati e registrati, ma contiene anche dietro le quinte inediti e interviste con i suoi collaboratori. Il progetto \u00e8 stato ultimato nei primi giorni di settembre.\nNei titoli di coda del film viene, indirettamente, reso noto agli spettatori che la voce di Michael Jackson \u00e8 stata ritoccata mediante l'utilizzo di vecchie registrazioni e demo.\nPromozione e incassi.\nIl primo trailer \u00e8 stato proiettato il 13 settembre 2009 agli MTV Video Music Awards 2009 mentre il film \u00e8 uscito nelle sale di tutto il mondo il 28 ottobre 2009 e contiene anche un brano inedito eseguito da Jackson.\n\"Michael Jackson's This Is It\" ha incassato 101 milioni di dollari nei primi 5 giorni di apertura, di cui 21 milioni solo nel fine settimana nelle sale nordamericane. Il successo \u00e8 stato tale che negli Stati Uniti la Sony ha prolungato la programmazione dalle 2 settimane inizialmente previste fino al 'ponte' del giorno del ringraziamento alla fine di novembre, mentre in Italia fino al 25 novembre. I biglietti venduti nel mondo hanno generato pi\u00f9 di 68 milioni di dollari, tra cui 10,4 in Giappone e 3,2 in Cina.\nGli incassi finali ammontarono a livello mondiale a 261,183,588 dollari, rendendolo il documentario musicale/film-concerto col maggiore incasso nella storia.\nHome Video.\nIl DVD e il Blu-ray della pellicola cinematografica sono stati pubblicati il 23 febbraio 2010 in diverse edizioni. L'edizione speciale del DVD contiene un doppio disco con oltre due ore di contenuti speciali, gli stessi delle edizioni Blu-ray. Uno speciale Blu-ray 3D Enhanced Edition contiene invece circa 10 minuti di scene in 3D che comprendono gli intro realizzati in 3D per alcune delle canzoni, ovvero quelli per \"Smooth Criminal\", \"Earth Song\" e \"Thriller\".\nAltri media.\nSony Music Entertainment's Columbia e Epic Label Group hanno pubblicato il doppio album \"This Is It\", con le musiche provenienti dal film, in tutto il mondo il 26 ottobre in concomitanza con l'uscita del film:\nIl doppio CD comprende un booklet commemorativo di 36 pagine nel quale figurano foto esclusive di Jackson nelle sue ultime prove."}
{"id": "2611348", "revid": "287204", "url": "https://it.wikipedia.org/wiki?curid=2611348", "title": "New York Nets 1970-1971", "text": "La stagione 1970-71 dei New York Nets fu la 4\u00aa nella ABA per la franchigia.\nI New York Nets arrivarono terzi nella \"Eastern Division\" con un record di 40-44. Nei play-off persero la semifinale di division con i Virginia Squires (4-2)."}
{"id": "2611352", "revid": "339392", "url": "https://it.wikipedia.org/wiki?curid=2611352", "title": "Unione dei Democratici Cristiani e Democratici di Centro", "text": ""}
{"id": "2611354", "revid": "729019", "url": "https://it.wikipedia.org/wiki?curid=2611354", "title": "Aeroporto di Siviglia", "text": "L'Aeroporto di Siviglia (IATA: SVQ, ICAO: LEZL) o Aeroporto di San Pablo \u00e8 un aeroporto situato a 10 km da Siviglia, nella regione dell'Andalusia, in Spagna. Dispone di un solo terminal e di una pista.\nIl traffico passeggeri ha superato, nel 2009, i 4 milioni e le merci trasportate dagli aerei cargo hanno raggiunto un totale di 6.500 tonnellate.\nStoria.\nLa costruzione dello scalo \u00e8 avvenuta nel 1915 e il primo volo commerciale si \u00e8 avuto nel 1919.\nTrasporti.\nL'aeroporto di Siviglia \u00e8 posizionato adiacente all'autostrada A4 che collega Siviglia a Madrid.\nAttualit\u00e0.\nSiviglia \u00e8 base della pi\u00f9 grande low cost spagnola, Vueling e della low cost irlandese Ryanair"}
{"id": "2611356", "revid": "287204", "url": "https://it.wikipedia.org/wiki?curid=2611356", "title": "New York Nets 1971-1972", "text": "La stagione 1971-72 dei New York Nets fu la 5\u00aa nella ABA per la franchigia.\nI New York Nets arrivarono terzi nella \"Eastern Division\" con un record di 44-40. Nei play-off vinsero la semifinale di division con i Kentucky Colonels (4-2), la finale di division con i Virginia Squires (4-3), perdendo poi la finale ABA con gli Indiana Pacers (4-2)."}
{"id": "2611357", "revid": "125993082", "url": "https://it.wikipedia.org/wiki?curid=2611357", "title": "Alberto Castagnetti", "text": "Carriera.\nAtleta nello stile libero, prese parte alle Olimpiadi di Monaco di Baviera del 1972 e ai campionati mondiali di Belgrado nel 1973. Dal 1987 al 2009 \u00e8 stato il commissario tecnico della nazionale italiana di nuoto, allenando campioni del calibro di Roberto Gleria, Giorgio Lamberti, Marcello Guarducci, Domenico Fioravanti e Federica Pellegrini. Durante la sua conduzione, la nazionale ha conquistato 4 ori, 3 argenti e 6 bronzi olimpici.\nL'8 settembre 2009 si \u00e8 sottoposto a un intervento al cuore, programmato da tempo, ma a distanza di poco pi\u00f9 di un mese, il 12 ottobre 2009, \u00e8 morto nella sua casa di Arbizzano, frazione di Negrar, in provincia di Verona. A lui \u00e8 stato intitolato il centro della Federazione Italiana Nuoto di Verona. Dall'11 maggio 2013 \u00e8 entrato a far parte della International Swimming Hall of Fame di Fort Lauderdale.\nPalmar\u00e8s.\nQuesto \u00e8 il suo \"palmar\u00e8s\" da nuotatore:\nCampionati italiani.\n9 titoli nelle staffette, cos\u00ec ripartiti:\n\"nd = non disputata\""}
{"id": "2611358", "revid": "24443", "url": "https://it.wikipedia.org/wiki?curid=2611358", "title": "Corno Fana", "text": ""}
{"id": "2611361", "revid": "30909", "url": "https://it.wikipedia.org/wiki?curid=2611361", "title": "Chimera (Fullmetal Alchemist)", "text": ""}
{"id": "2611367", "revid": "266224", "url": "https://it.wikipedia.org/wiki?curid=2611367", "title": "RCA italiana", "text": ""}
{"id": "2611368", "revid": "1573940", "url": "https://it.wikipedia.org/wiki?curid=2611368", "title": "Cyanomitra olivacea", "text": "La nettarinia olivacea (\"Cyanomitra olivacea\" ()) \u00e8 un uccello della famiglia Nectariniidae, diffuso nell'Africa subsahariana.\nTassonomia.\nComprende le seguenti sottospecie:"}
{"id": "2611369", "revid": "287204", "url": "https://it.wikipedia.org/wiki?curid=2611369", "title": "Athl\u012btiko S\u014dmateio Nea Salamis Ammoch\u014dstou (pallavolo maschile)", "text": "La Nea Salamis Famagusta Volleyball Club \u00e8 una societ\u00e0 pallavolistica di Cipro, con sede nella citt\u00e0 di Limassol. Fa parte della polisportiva \"Nea Salamis Famagusta\", la cui sezione di pallavolo comprende sia la formazione maschile che quella femminile. Attualmente entrambe le formazioni militano nelle massime serie del campionato cipriota.\n\u00c8 una delle societ\u00e0 pi\u00f9 antiche del paese, e la formazione maschile vanta un'accesa rivalit\u00e0 con la squadra pi\u00f9 titolata del paese, l'Anorthosis VC.\nStoria.\nLa formazione di pallavolo della Nea Salamis Famagusta fa la sua comparsa nel 1948, nella citt\u00e0 di Famagosta. L'invasione turca di Cipro costrinse la societ\u00e0 ad abbandonare la citt\u00e0 natale, per trasferirsi a Limassol, nella parte meridionale dell'isola, come la sua eterna rivale Anorthosis VC. Nonostante le difficolt\u00e0 dovute alla guerra, la societ\u00e0 seppe diventare protagonista nel panorama nazionale, vincendo il suo primo trofeo nel 1983, la Coppa di Cipro. Le prime vittorie della formazione giungono nei primi anni '90, con la conquista dei primi due scudetti e di altre due coppe nazionali. Il periodo d'oro arriva per\u00f2 a cavallo del 2000: dal 1998 al 2003 la squadra maschile conquista 6 campionati consecutivi e 4 Coppe di Cipro. Di queste vittorie ben 4 sono \"double\" Coppa-Campionato (2000, 2001, 2002, 2003), e la vittoria delle Supercoppe (in tutto 6) hanno composto il \"triple\".\nLa formazione femminile vanta le sue apparizioni nella massima serie durante i primi anni '80, arrivando seconda in campionato e coppa per tre volte."}
{"id": "2611370", "revid": "38120", "url": "https://it.wikipedia.org/wiki?curid=2611370", "title": "Defteros", "text": ""}
{"id": "2611371", "revid": "110157", "url": "https://it.wikipedia.org/wiki?curid=2611371", "title": "Non cambiare mai", "text": "Non cambiare mai \u00e8 un singolo del gruppo musicale italiano Statuto, pubblicato nel 1999 dalla Sony Music.\nIl disco.\nIl singolo contiene due pezzi: \"Non cambiare mai\", cover di un pezzo 2 tone ska, \"My Girl\" dei Madness e \"Grande\" canzone dedicata al Grande Torino in occasione del cinquantesimo anniversario dalla tragedia."}
{"id": "2611377", "revid": "767487", "url": "https://it.wikipedia.org/wiki?curid=2611377", "title": "Croce Rossa del Malawi", "text": "La Societ\u00e0 della Croce Rossa del Malawi \u00e8 la societ\u00e0 nazionale di Croce Rossa della Repubblica di Malawi, stato dell'Africa orientale.\nStoria.\nNel 1932 fu fondata nel Malawi, allora colonia dell'Impero britannico con il nome di \"Nyassaland\", la delegazione locale della Croce Rossa britannica. Nel maggio 1963, dopo dieci travagliati anni di mutamenti politici (vedi Storia del Malawi), venne approvata la nuova costituzione che sanciva la completa indipendenza della Repubblica di Malawi.\nDi conseguenza la filiale locale della Croce Rossa britannica nel 1996, con un atto del Parlamento, divenne la nuova Societ\u00e0 nazionale, la \"Red Cross Society of Malawi\". La nuova Societ\u00e0 venne riconosciuta dal Comitato internazionale della Croce Rossa e dalla Federazione nel 1971.\nStruttura.\nLa Croce Rossa nazionale \u00e8 posta sotto il patronato del Presidente della Repubblica (attualmente Bingu wa Mutharika), capo dello stato e del governo. La sede \u00e8 nella capitale Lilongwe. La Societ\u00e0 \u00e8 retta da un consiglio nazionale, mentre le attivit\u00e0 di routine sono svolte dal Segretario Generale.\nSuddivisioni territoriali.\nLa competenza territoriale \u00e8 suddivisa tra 28 filiali distrettuali.\nAttivit\u00e0.\nSalute.\nLa MRCS porta avanti programmi di prevenzione dell'HIV/AIDS e della malaria.\nProtezione e difesa civile.\nLa societ\u00e0 ha programmi di assistenza ai rifugiati ed alle vittime di catastrofi naturali e conflitti.\nCollaborazioni e supporto.\nLa Croce Rossa del Malawi riceve supporto economico dall'Alto Commissariato delle Nazioni Unite per i Rifugiati (UNHCR) e dal Programma Alimentare Mondiale (WFP)."}
{"id": "2611378", "revid": "123911259", "url": "https://it.wikipedia.org/wiki?curid=2611378", "title": "Villapizzone", "text": "Villapizzone (: , \"Villapizzon\" in dialetto milanese, : ) \u00e8 un quartiere di Milano, posto nella periferia nord-occidentale della citt\u00e0, appartenente al Municipio 8.\nStoria.\nL'origine della parrocchia di Villapizzone, inizialmente all'interno di un bosco, potrebbe risalire al VI secolo in quanto il suo nome deriverebbe da quello di Atanasio Piccione, monaco di origine greca, in fama di santit\u00e0, che visse in questo luogo inizialmente chiamato Villa o Villaggio Piccione, da cui Villapizzone, ed il bosco esistente al tempo era localmente detto Bosco Piccione. Atanasio guidava una comunit\u00e0 di monaci greci, secondo la testimonianza del monaco Giacomo Stella, che, nel 1530, fu rettore della chiesa di S. Martino, i monaci di Atanasio oltre a dare il nome al luogo ne disboscarono un'area per avere terreno di coltura attorno al quale sorse un piccolo villaggio con casolari agricoli ed un edificio di culto religioso\nVillapizzone viene nominata per la prima volta nel 1346.\nNel secolo XIV Martino, figlio di Francesco Resta Pallavicino, fu il capostipite della famiglia Resta di Villapizzone.\nNell'ambito della suddivisione del territorio milanese in pievi, apparteneva alla Pieve di Trenno, e confinava con Affori a nordest, con Musocco a nordovest, con Garegnano e Boldinasco a sudovest, e coi Corpi Santi a sudest. Nel 1771 contava 303 abitanti.\nNel 1768 l'imperatrice Maria Teresa d'Austria con un diploma invest\u00ec Giorgio Giulini del feudo di Villapizzone permettendogli di appoggiarvi il titolo di Conte; alla morte di quest'ultimo, con la conseguente estinzione del ramo primogenito dei Giulini della Porta, il titolo pass\u00f2 al cugino Benigno (1820-1900) che era sindaco di Carugate.\nIn et\u00e0 napoleonica, dal 1808 al 1816, Villapizzone fu aggregata a Milano, recuperando l'autonomia con la costituzione del Regno Lombardo-Veneto.\nAll'unit\u00e0 d'Italia, 1861, il paese contava 842 abitanti, era costituito da un piccolo borgo di case costruite attorno alla chiesa parrocchiale di San Martino, di fronte alla quale vi era la villa signorile, con parco, della famiglia patrizia Radice Fossati; nelle vicinanze si trovava un piccolo bosco, originariamente parte del bosco della Merlata di questo sono rimaste alcune piante, a lato di via Paolo Mantegazza, in un pezzo di terreno inglobato negli anni '60 nel giardino della scuola elementare Goffredo Mameli. Nel 1869 Villapizzone fu aggregata a Musocco, comune poi annesso a Milano nel 1923.; documenti attestano che in quel periodo il borgo fosse ancora dotato di cimitero, in seguito rimosso.\nDopo la Seconda guerra mondiale il vecchio borgo di Villapizzone \u00e8 stato inglobato dalla crescita della citt\u00e0. \nNel 1978 la villa Radici Fossati, abbandonata dai proprietari e occupata da alcuni gruppi di sbandati e di tossicodipendenti che portarono alla rovina dell'immobile, divenne la sede di un primo esperimento di vita in comune e di condivisione di una comunit\u00e0 costituita da alcune famiglie e da un gruppo di padri gesuiti. Questa comunit\u00e0, tuttora esistente, ha provveduto a recuperare la villa e a trasformarla in un esperimento di rilevante valore sociale .\nIl toponimo, scarsamente noto per decenni, ha conosciuto una nuova diffusione a partire dall'apertura dell'omonima stazione ferroviaria, fermata delle linee del servizio ferroviario suburbano.\nL'eremita.\nNel borgo visse, durante il secolo XIX, Giovanni Moretti di origine contadina, divenuto quindi oste, commerciante e che in seguito ad una crisi mistica fin\u00ec i suoi anni vivendo in eremitaggio, scalzo, indossando una sorta di saio. Seppellito a Musocco, le sue spoglie sono state traslate nella chiesa parrocchiale di San Martino all'inizio del secolo XXI.\nLa chiesa parrocchiale.\nIl centro storico del borgo \u00e8 raccolto attorno alla chiesa di San Martino in Villapizzone, il cui presente edificio sorge nell'area ove venne costruito un primo edificio religioso probabilmente nel sesto secolo ad opera di un gruppo di monaci che disboscarono un'area del bosco.\nLa chiesa medievale era dedicata, riporta Goffredo da Bussero, ai santi Martino e Apollinare (confermando l\u2019origine greca della comunit\u00e0 di monaci), sopra al quale, ad inizio Cinquecento, ne venne costruita un'altra sempre dedicata ai due santi, andata distrutta, e sostituita a fine secolo, con una dedicata unicamente a san Martino.\nLa parrocchia \u00e8 ricordata con la designazione del suo patrono san Martino di Tours \u00e8 ricordata nel \"Liber notitiae sanctorun Mediolani\" alla fine del XIII secolo come \u201cad Sanctum Martinum in strata\u201d (Liber notitiae)\nIl resoconto della visita pastorale fatta da San Carlo Borromeo, il 25 Luglio 1573 non menziona la presenza di una chiesa. I primi dati certi sulla storia del presente edificio sono un \"Istromento di Donazione 28 maggio 1604\", con cui Antonio Visconti donava alla parrocchia un terreno utilizzato per orti di 35 x 24 braccia milanesi (m. 20,82 x 14,28), una lapide indicante l'inizio dei lavori al 11 giugno 1604 era visibile sulla parete esterna del \"coro\" secondo quanto riporta il resoconto della visita pastorale fatta dal cardinale Giuseppe Pozzobonelli nel 1752 al territorio della pieve di Trenno; un'anonima relazione di una visita vicariale avvenuta nel 1632 descrive l'avanzamento dei lavori. La costruzione fu terminata intorno al 1640.\nLa chiesa aveva una planimetria ad un'unica navata, organizzata longitudinalmente in tre campate uguali, sulle quali davano delle cappelle rettangolari ed un'abside quadrata indicata come cappella maggiore, essendo non ultimata, il campanile era basso, elevandosi fino all'altezza della chiesa e sprovvisto di campane che erano sistemate su due pilastri all'ingresso della chiesa.\nNel 9 giugno 1720 venne eretta, ad opera dall'arcivescovo Benedetto Erba Odescalchi la \"confraternita del Santissimo Sacramento\", i cui ascritti indossavano un abito di colore rosso; la cui presenza fu annotata nel 1752 durante la visita di Pozzobonelli.\nUn legato di 15.000 lire, elargito a fine secolo XIX alla parrocchia, da monsignor Giovanni Radice Fossati, e il cui utilizzo venne concesso da un regio decreto permise l'ampliamento della chiesa.\nA seguito dell'aggregazione di Villapizzone al comune di Milano, avvenuta nel 1923, l'arcivescovo Eugenio Tosi decreto' il 12 gennaio 1924 l'innalzamento dello stato della chiesa a prepositura.\nL'osteria Melgasciada.\nNelle vicinanze del bivio fra le strade Varesina e Comasina, evidente prima del riordino stradale postbellico) si trovava l'osteria Melgasciada, di origine cinquecentesca e originalmente contenuta nel bosco della Merlata che si estendeva a nord, che prende il nome dal termine dialettale \"melgascia\" con cui si indicava il fusto della pianta di granoturco. Questa osteria, probabilmente connessa con una cascina (oppure originariamente cascina), costituiva la base per una banda di briganti che infestava la zona.\nLa cattiva fama della zona legata al ricordo della presenza dei briganti, rimase nei secoli, finendo per essere citata anche da Giovanni Verga nella novella \"L'osteria dei buoni amici\" come paragone di luogo pericoloso: \"Aveva ragione il Nano di dire che quel posto era peggio del bosco della Merlata\". L'osteria, che nel 1932 era ancora descritta come attorniata da una macchia di alberi, costituiva a cavallo di fine ottocento e inizio novecento un luogo di ritrovo domenicale per le gite fuori porta dei milanesi, e famosa per i suoi piatti di asparagi in primavera ed i salami e i due affreschi popolari rappresentanti i briganti, risalenti all'inizio del settecento, dipinti sulla parete esterna..\nL'osteria venne demolita nel luglio 1959, sulla base del nuovo piano edilizio milanese, nel corso dell'operazione nella notte del 20 luglio l'edificio fu soggetto ad una incursione di sconosciuti che demolirono a picconate parte dei muri alla ricerca del tesoro dei briganti, che voci popolari affermavano potesse esservi nascosto.\nInfrastrutture e trasporti.\nVillapizzone \u00e8 servito dalla stazione omonima, che si trova alla congiunzione tra la ferrovia Milano-Torino e il passante ferroviario. La stazione, gestita dal RFI, \u00e8 servita da treni suburbani (linee S5, S6 e S11) e regionali, gestiti da Trenord. Questo impianto ha sostituito l'antica Stazione di Bovisa FS demolita alla fine del XX secolo. Inoltre, poco distante dal confine con il quartiere si trova, all'interno del quartiere della Bovisa, la stazione omonima e, all'interno del quartiere Musocco, la stazione di Certosa.\nVarie linee di autobus e alcune di tram, gestite da ATM, collegano Villapizzone ai quartieri limitrofi e al centro di Milano."}
{"id": "2611379", "revid": "461628", "url": "https://it.wikipedia.org/wiki?curid=2611379", "title": "Sante Flora e Lucilla", "text": "Sante Flora e Lucilla pu\u00f2 riferirsi a diversi edifici religiosi situati in Toscana:"}
{"id": "2611381", "revid": "109267354", "url": "https://it.wikipedia.org/wiki?curid=2611381", "title": "Mebon orientale", "text": "Il Mebon orientale (in lingua khmer:\u1794\u17d2\u179a\u17b6\u179f\u17b6\u1791\u1798\u17c1\u1794\u17bb\u178e\u17d2\u1799\u1781\u17b6\u1784\u1780\u17be\u178f) \u00e8 un tempio del X secolo situato ad Angkor, in Cambogia.\nStoria.\nIl tempio fu costruito dal ministro-architetto Kavindrarimathana per il re Rajendravarman, che riport\u00f2 la capitale da Koh Ker all'attuale sito di Angkor nel 944 d.C., su un isolotto artificiale preesistente del Baray orientale, costruito un secolo prima da Yasovarman I. Il suo recupero fu intrapreso tra il 1937 e il 1939 dall'allora sovrintendente di Angkor, Maurice Glaize.\nDescrizione del sito.\nIl tempio \u00e8 allineato lungo l'asse nord-sud con il Pre Rup e lungo quello est-ovest con la Porta della Vittoria e il Palazzo Reale di Angkor Thom. A seguito del prosciugamento del baray, \u00e8 sopraelevato di circa 4,5 metri rispetto al terreno circostante. La sua base in laterite misura 126 m per 121 m e presenta quattro approdi sporgenti in corrispondenza dei punti cardinali. Il tempio era infatti raggiungibile solo tramite imbarcazioni ed oggi possiamo solo immaginare il colpo d'occhio che offriva sull'immenso lago artificiale.\nIl Mebon orientale \u00e8 un tempio Shivaita ed il linga associato alla divinit\u00e0 reale, Rajendra\u015bvara, fu dedicato secondo le iscrizioni il 28 gennaio 953. Presenta diversi elementi caratteristici dei templi-montagna, ma il quinconce delle torri sommitali \u00e8 sostenuto da un semplice basamento alto 3 metri anzich\u00e9 da una piramide a strati e l'elevazione complessiva della struttura \u00e8 modesta. In questo tempio vennero usati tutti i materiale caratteristici dell'architettura khmer: mattoni (le torri), laterite (i basamenti e gli edifici secondari), arenaria (per le statue, gli ingressi e come rivestimento del basamento centrale) e stucchi (come rivestimento delle torri, oramai perduti). I mattoni delle torri, che misurano 22\u00a0cm x 13\u00a0cm x 5,5\u00a0cm, sono pi\u00f9 piccoli dei corrispondenti del Pre Rup. Di particolare interesse \u00e8 la statuaria, molto fine.\nLe otto torri santuario in mattoni, che circondano le torri centrali in corrispondenza dei quattro ingressi, secondo le iscrizioni ospitavano otto linga e diversi idoli in pietra, raffiguranti Shiva, Parvati, Vishnu e Brahm\u0101 secondo le fattezze dei genitori del re, perci\u00f2 il Mebon orientale appartiene alla serie di templi consacrati alla memoria degli antenati deificati, come ad esempio il Lolei a Roluos. Una bellissima statua di una divinit\u00e0 femminile ritrovata durante i lavori di restauro originali potrebbe essere la Parvati citata nelle iscrizioni. Le otto torri presentano architravi con decorazioni a ghirlanda e colonnette ottagonali.\nIl recinto esterno, costituito da un basso muro, misura 108 m per 104 m e in corrispondenza dei quattro gopura presenta una caratteristica rientranza. Sul lato interno del recinto correvano con soluzione di continuit\u00e0 delle gallerie con finestre balaustrate, come nel Pre Rup, di cui rimane ben poco. Agli angoli di entrambi i recinti vi sono quattro statue di elefante alte due metri (otto in tutto). La meglio conservata si trova all'angolo sudest del recinto interno. L'elefante viene inoltre spesso rappresentato negli architravi.\nIl recinto interno consta di un basamento in laterite sopraelevato di 2,4 m circondato da un muro alto solo 2 m, anch'esso rientrante in corrispondenza di tre ingressi su quattro (non su quello ovest, che gode di qualche metro di spazio dal margine della piattaforma).\nOltre alle otto torri santuario sopracitate, nel recinto interno vi sono i resti di cinque edifici classificati come \"librerie\" (sebbene non abbiano finestre) in laterite.\nDel quinconce centrale, come di regola la torre centrale \u00e8 posta su un'ulteriore sopraelevazione di circa 1,9 metri. Le scalinate sono abbellite da leoni guardiani. Le torri presentano la caratteristica sovrastruttura a strati (quattro) di dimensioni via via minori, per ottenere un effetto prospettico. Figure guardiane sono incise nei mattoni ai lati delle porte (che si aprono unicamente ad est); probabilmente erano maggiormente dettagliate negli stucchi di ricopertura, di cui rimangono oggi solo i fori di fissaggio. Le torri presentano architravi e porte cieche molto eleganti, nello stile di transizione del Pre Rup. L'architrave est della torre centrale presenta Indra, che monta classicamente l'elefante tricipite Airavata, attorniato da cavalieri che sbucano dalle ghirlande. L'architrave ovest Varu\u1e47a, il guardiano di quel punto cardinale, che monta un \"hamsa\" (una grossa oca), cavalcatura associata di solito a Sarasvati. L'architrave sud mostra Yama a cavallo di un manzo. Sulle torri secondarie del quinconce si trovano rappresentazioni di altre divinit\u00e0, come Ganesha, e creature mostruose."}
{"id": "2611383", "revid": "149727", "url": "https://it.wikipedia.org/wiki?curid=2611383", "title": "Villa Pizzone", "text": ""}
{"id": "2611384", "revid": "266224", "url": "https://it.wikipedia.org/wiki?curid=2611384", "title": "Niubba", "text": ""}
{"id": "2611385", "revid": "729019", "url": "https://it.wikipedia.org/wiki?curid=2611385", "title": "Aeroporto Internazionale di Chennai", "text": "L'Aeroporto Internazionale di Chennai (tamil:\u0b9a\u0bc6\u0ba9\u0bcd\u0ba9\u0bc8 \u0baa\u0ba9\u0bcd\u0ba9\u0bbe\u0b9f\u0bcd\u0b9f\u0bc1 \u0bb5\u0bbe\u0ba9\u0bc2\u0bb0\u0bcd\u0ba4\u0bbf \u0ba8\u0bbf\u0bb2\u0bc8\u0baf\u0bae\u0bcd ) \u00e8 situato a Tirusulam, 7\u00a0km a sud di Chennai in India. Si tratta di uno dei pi\u00f9 grandi aeroporti situati nel paese, il terzo pi\u00f9 grande dell'India, (dopo Delhi e Mumbai), \u00e8 un centro di movimento internazionale con circa 12 milioni di passeggeri nel 2007 ed \u00e8 servito da pi\u00f9 di venticinque compagnie aeree. Per quanto riguarda il passaggio di aerei cargo l'aeroporto \u00e8 inferiore tra quelli indiani solo all'aeroporto di Mumbai. Si trova vicino ai sobborghi di Meenambakkam e di Tirusulam, con ingresso merci nel primo luogo e passeggeri nel secondo.\nStoria.\nIl Chennai fu uno dei primi aeroporti dell'India, oltre ad essere stato la prima destinazione finale del volo Air India da Bombay (Mumbai) tramite Belgaum nel 1954. Il primo terminal passeggeri fu costruito nel lato nord-est del campo di aviazione, situato nel sobborgo di Meenambakkam, a seguito del quale fu nominato Aeroporto di Meenambakkam. Successivamente fu costruito un nuovo terminal a Tirusulam, pi\u00f9 a sud e vicino a Pallavaram nel quale furono spostate tutte le operazioni inerenti ai passeggeri. Il vecchio edificio terminal viene oggi utilizzato come terminal cargo, oltre ad essere la base delle compagnia indiana Blue Dart.\nIncidenti.\nNell'agosto 1984, una bomba a 1.200 metri dall'aeroporto uccise 33 persone e ne fer\u00ec altre 27."}
{"id": "2611386", "revid": "149727", "url": "https://it.wikipedia.org/wiki?curid=2611386", "title": "Vajano", "text": ""}
{"id": "2611387", "revid": "149727", "url": "https://it.wikipedia.org/wiki?curid=2611387", "title": "Cassina del Pero", "text": ""}
{"id": "2611388", "revid": "1305772", "url": "https://it.wikipedia.org/wiki?curid=2611388", "title": "Star\u00e9 Mesto", "text": "Star\u00e9 Mesto (\"Citt\u00e0 Vecchia\" in lingua slovacca) pu\u00f2 riferirsi a diversi toponimi della Slovacchia:"}
{"id": "2611390", "revid": "1543377", "url": "https://it.wikipedia.org/wiki?curid=2611390", "title": "Complesso del Convitto Nazionale", "text": "Il complesso del Convitto Nazionale, detto formalmente Convitto nazionale \"Vittorio Emanuele\", \u00e8 uno dei complessi storico-religiosi di Napoli; \u00e8 sito nel cuore del centro storico, in piazza Dante.\nStoria.\nLa storia del Convitto inizia nel 1768, quando Ferdinando IV di Borbone, dopo aver espulso i Gesuiti dal Regno, fond\u00f2 la \"Casa del Salvatore\" nel loro originario complesso.\nNel 1807 la Casa divent\u00f2 Collegio del Ges\u00f9 Vecchio, poi Primo Real Collegio di Napoli col nome di \"Real collegio di scienze, lettere e belle arti di san Sebastiano\" e, infine, con autorizzazione di Gioacchino Murat, Liceo del Salvatore. Nel 1826 il liceo fu spostato nel monastero di San Sebastiano dove i francesi avevano posto il conservatorio di musica dopo la confisca dei beni ecclesiastici. Nel 1828, dopo che i Gesuiti furono ritornati, acquis\u00ec la denominazione di Collegio dei Nobili.\nNel 1835 i Gesuiti aprirono un ingresso per il Convitto da Piazza Dante nella nicchia centrale del Foro Carolino, dove sarebbe dovuta essere posizionata una statua equestre di Carlo III di Borbone.\nDecenni dopo, l'ingresso di Giuseppe Garibaldi provoc\u00f2 l'abolizione dell'ordine dei Gesuiti e la nazionalizzazione dei loro beni: la struttura in oggetto si trasform\u00f2, cos\u00ec, nel Convitto Nazionale Vittorio Emanuele II di Napoli.\nAttualmente essa ospita una scuola primaria, una secondaria di primo grado e tre di secondo grado (un Liceo classico europeo, un Liceo scientifico tradizionale e un Liceo scientifico sportivo). Gli studenti frequentanti la struttura educativa possono usufruire del servizio da convittori e da semiconvittori."}
{"id": "2611395", "revid": "110157", "url": "https://it.wikipedia.org/wiki?curid=2611395", "title": "Comitato Olimpico delle Antille Olandesi", "text": "Il Comitato Olimpico delle Antille Olandesi (noto anche come \"Nederlands Antilliaans Olympisch Comit\u00e9\" in olandese) \u00e8 stata un'organizzazione sportiva, nata nel 1931 a Cura\u00e7ao, Antille Olandesi, e decaduta nel 2011, dopo la dissoluzione delle Antille.\nHa rappresentato questa nazione presso il Comitato Olimpico Internazionale (CIO) dal 1950 al 2011 ed aveva lo scopo di curare l'organizzazione ed il potenziamento dello sport nelle Antille Olandesi e, in particolare, la preparazione degli atleti di questa nazione, per consentire loro la partecipazione ai Giochi olimpici. L'associazione era, inoltre, membro dell'Organizzazione Sportiva Panamericana.\nI membri del Comitato avrebbero voluto mantenerlo in vita nonostante la dissoluzione dello Stato di riferimento, ma il COI rifiut\u00f2 tale prospettiva e consent\u00ec soltanto agli atleti gi\u00e0 qualificati per le Olimpiadi di Londra 2012 di gareggiare come \"Atleti olimpici indipendenti\", sotto l'egida della bandiera e dell'inno delle Olimpiadi."}
{"id": "2611397", "revid": "59785", "url": "https://it.wikipedia.org/wiki?curid=2611397", "title": "Kali \u00c7ay\u0131", "text": "Il fiume di Kali (\"Kali \u00c7ay\u0131\") \u00e8 un fiume turco tagliato dalla diga di Selevir nella provincia di Afyonkarahisar. \u00c8 un affluente dell'Akar \u00c7ay\u0131 che si getta nel lago endoreico d'Eber nei pressi del villaggio eponimo nel distretto di Bolvadin."}
{"id": "2611400", "revid": "224230", "url": "https://it.wikipedia.org/wiki?curid=2611400", "title": "Piazza VI Aprile", "text": ""}
{"id": "2611402", "revid": "126257", "url": "https://it.wikipedia.org/wiki?curid=2611402", "title": "Quintosole", "text": "Quintosole (\"Quint\" in dialetto milanese) \u00e8 una localit\u00e0 rurale, posta nella periferia meridionale di Milano, appartenente al Municipio 5.\nStoria.\nQuinto Sole fu nominata per la prima volta nel 1346. Nell'ambito della suddivisione del territorio milanese in pievi apparteneva alla Pieve di San Donato, e confinava col Vigentino a nord, con Macconago ad est, con Opera a sud, e coi Corpi Santi ad ovest. Al censimento del 1751 il comune, sede di parrocchia, cont\u00f2 soli 200 abitanti, e risultava amministrato insieme al confinante comune di Selvanesco, inglobato nel 1757.\nSalito a 392 residenti nel 1771, in et\u00e0 napoleonica dal 1808 al 1816 Quintosole fu aggregata per la prima volta a Milano, recuperando l'autonomia con la costituzione del Regno Lombardo-Veneto, quando gli abitanti erano divenuti 560.\nNel 1841 il governo austriaco annesse a Quintosole il limitrofo comune di Macconago, dal quale era fisicamente separato dall'odierna \"SP412 via Ripamonti\". Il nuovo municipio allargato fece registrare 826 residenti nel 1853, e poi 882 nel 1859, e 928 abitanti nel 1861.\nNel 1869 al comune di Quintosole furono aggregate Vaiano Valle e Vigentino. Il maggior peso demografico, e quindi elettorale, del Vigentino fece s\u00ec che il 24 luglio 1893 il consiglio comunale deliber\u00f2 lo spostamento del municipio in quella localit\u00e0, tanto che un mese dopo il governo italiano decret\u00f2 la mutazione della denominazione comunale. Fu poi il Vigentino trent'anni dopo a confluire nella citt\u00e0 di Milano.\nInfrastrutture e trasporti.\nLa localit\u00e0 di Quintosole \u00e8 lambita a est dalla via Ripamonti che \u00e8 la parte iniziale della strada statale 412 della Val Tidone che collega Milano al confine pavese, presso Landriano (ufficialmente la denominazione di strada provinciale comincia presso il confine con il comune di Opera).\nData la natura rurale e la bassa urbanizzazione dell'area, Quintosole non \u00e8 servito da linee metropolitane o ferroviarie.\nAlcune linee di autobus, gestite da ATM, collegano Quintosole ai quartieri e ai comuni limitrofi. Tuttavia, l'area potrebbe essere servita, in un eventuale futuro, dalla linea 6 della metropolitana. Il Piano Urbano della Mobilit\u00e0 Sostenibile (PUMS) del 2015, presentato dal comune di Milano, infatti, accarezzava l'ipotesi della costruzione di una nuova linea che avrebbe collegato l'area nord-occidentale della citt\u00e0 (Baranzate o Certosa) alla sud-orientale (Rogoredo o Quintosole)."}
{"id": "2611403", "revid": "149727", "url": "https://it.wikipedia.org/wiki?curid=2611403", "title": "Quinto Sole", "text": ""}
{"id": "2611404", "revid": "262457", "url": "https://it.wikipedia.org/wiki?curid=2611404", "title": "Dhamma vicaya", "text": ""}
{"id": "2611407", "revid": "59976", "url": "https://it.wikipedia.org/wiki?curid=2611407", "title": "Satish Dhawan Space Centre", "text": ""}
{"id": "2611410", "revid": "178076", "url": "https://it.wikipedia.org/wiki?curid=2611410", "title": "Servizio Idrico Integrato", "text": ""}
{"id": "2611412", "revid": "599013", "url": "https://it.wikipedia.org/wiki?curid=2611412", "title": "S\u00e1zava (disambigua)", "text": "S\u00e1zava pu\u00f2 riferirsi a diversi toponimi della Repubblica Ceca:"}
{"id": "2611413", "revid": "1442080", "url": "https://it.wikipedia.org/wiki?curid=2611413", "title": "Obsil", "text": "Sebbene la sua ricerca musicale sia focalizzata principalmente sulla musica elettronica, compone anche musica per strumenti acustici.\nLa parola \"Obsil\" sta per \"observing silence\".\nI suoi due primi album, \"Points\" (2006) e \"Distances\" (2009), sono editi su cd dalla Disasters by Choice, una delle etichette italiane pi\u00f9 importanti per la musica elettroacustica, ambient e sperimentale.\nAd aprile 2011 l'etichetta irlandese Psychonavigation Records ha pubblicato \"Vicino\", il suo terzo album su cd."}
{"id": "2611416", "revid": "123093604", "url": "https://it.wikipedia.org/wiki?curid=2611416", "title": "Nissan Serena", "text": "La Nissan Serena \u00e8 un'autovettura di grandi dimensioni prodotta dalla casa giapponese Nissan Motor a partire dal 1991 in pi\u00f9 serie. La prima \u00e8 stata prodotta fino al 1999, la seconda dal 1999 al 2005, terza dal 2005, la quarta nel 2010 e la quinta nel 2016.\nStoria.\nSi tratta di una grande monovolume in grado di ospitare fino a otto persone, prodotta nelle fabbriche spagnole della Nissan, a Barcellona, messa in commercio nel 1991 e ponendosi in stretta competizione con un'altra grande monovolume di quel periodo, la Renault Espace, oltre che alle Pontiac Trans Sport, Toyota Previa e Chrysler Voyager. In Italia, l'auto \u00e8 stata per\u00f2 commercializzata dal 1993 al 2000 e si presentava con motorizzazioni a partire dal piccolo 1.6 16 valvole a benzina da circa 97 cavalli fino al pi\u00f9 potente 2.0 da 126 cv, sempre 16 valvole.\nNel novembre del 1999, dopo un successo di vendite moderato, viene presentata la seconda serie, e contemporaneamente viene tolta dai listini di alcuni paesi, tra cui quelli italiani.\nLa Nissan Serena continua ad essere prodotta nella sua terza versione, presentata nel 2004. La quarta versione presentata nel 2010 e la quinta versione nel 2016."}
{"id": "2611418", "revid": "486946", "url": "https://it.wikipedia.org/wiki?curid=2611418", "title": "Museo di Scienze Naturali (Cesena)", "text": ""}
{"id": "2611419", "revid": "297031", "url": "https://it.wikipedia.org/wiki?curid=2611419", "title": "ISTAO", "text": "L'Istituto Adriano Olivetti di studi per la gestione dell'economia e delle aziende, noto come ISTAO, \u00e8 una scuola manageriale di Ancona, sorta nel 1967 su iniziativa dell'economista anconetano Giorgio Fu\u00e0.\nL'ISTAO opera nell'ambito della formazione post-lauream e della ricerca in campo economico e finanziario. L'ISTAO \u00e8 intitolato ad Adriano Olivetti, il celebre imprenditore piemontese, per molti anni titolare della Olivetti, che si distinse per le lungimiranti intuizioni sulle responsabilit\u00e0 sociali dell'attivit\u00e0 economica, con il quale Fu\u00e0 aveva collaborato negli anni quaranta.\nL'ISTAO viene fondato nel 1967 nell'ambito della neonata Facolt\u00e0 di Economia di Ancona, all'interno della quale un gruppo di persone, guidate proprio da Giorgio Fu\u00e0, cominci\u00f2 ad interessarsi alla sperimentazione di nuove vie nella didattica e nella ricerca.\nPartendo da tali presupposti, l'ISTAO ha dunque sviluppato nel corso degli anni metodologie, tecniche e sistemi d'insegnamento e di partecipazione che lo differenziano fortemente dal sistema universitario italiano: a tutt'oggi l'istituto si caratterizza per il suo stretto legame con il tessuto economico regionale (il modello produttivo marchigiano, costruito sin dal dopoguerra su di una sapiente integrazione tra creativit\u00e0 ed internazionalizzazione) e nazionale, oltre che per il taglio manageriale e sostanzialmente pratico dei suoi insegnamenti.\nAll'ISTAO la formula \"apprendere producendo\" prevale (senza per\u00f2 escluderla) su quella \"apprendere ascoltando le lezioni\".\nStoria.\nFin dai primi anni di attivit\u00e0 dell'istituto, Fu\u00e0 ed i suoi collaboratori maturano la convinzione che debba esserne accentuata l'impostazione professionale (quindi non accademica).\nNegli anni settanta la base sociale dell'ISTAO viene allargata: oltre alla categoria dei soci ordinari, formata da personalit\u00e0 con la funzione di garantire la validit\u00e0 scientifica delle iniziative, viene istituita la categoria dei soci sostenitori, costituita da enti ed imprese con la funzione di assicurare all'istituto la base finanziaria ed uno stretto legame con il tessuto economico circostante. Tale impostazione, mantenuta con successivi miglioramenti fino al giorno d'oggi, ha di fatto permesso all'ISTAO di avere costantemente a disposizione preziosi contributi nelle attivit\u00e0 di ricerca e di insegnamento da parte di professionisti ed esperti in ogni ramo delle scienze economiche, e di facilitare inoltre l'ingresso dei propri allievi nel modo del lavoro.\nLa riforma dell'Istituto del 1995, fortemente voluta ancora da Fu\u00e0, ha ulteriormente esplicitato la vocazione dell'ISTAO alla formazione dell'imprenditorialit\u00e0 e non semplicemente di generiche capacit\u00e0 di gestione aziendale: nello Statuto infatti viene specificato che l'ISTAO si impegna a curare lo sviluppo dell'imprenditorialit\u00e0 intesa \"come impegno morale e come capacit\u00e0 operativa\".\nNel 1997 Fu\u00e0 lascia la presidenza dell'Istituto (di cui rimarr\u00e0 Presidente Onorario fino alla morte, avvenuta nel 2000). Gli succede Sabino Cassese, che resta in carica fino al 2000.\nDal 2000 al 2008 \u00e8 stato presidente Paolo Pettenati, affiancato dalla vicepresidenza di Valeriano Balloni a partire dal 2004.\nDal 2008 al 2011 \u00e8 stato presidente Adolfo Guzzini, figura di spicco dell'imprenditoria marchigiana, ancora con la vicepresidenza di Valeriano Balloni.\nNel 2011 la presidenza passa a Andrea Merloni, presidente di Indesit Company, con la vicepresidenza del prof. Gian Luca Gregori, Prorettore dell'Universit\u00e0 Politecnica delle Marche, e il supporto nel ruolo di direttore scientifico del prof. Valeriano Balloni. Nel 2015 viene eletto presidente Pietro Marcolini, gi\u00e0 Assessore al Bilancio, Credito, Patrimonio e Trasporti per la Regione Marche, ed attualmente dirigente d'azienda e professore di Economia nelle Universit\u00e0 di Ancona ed Urbino.\nCorsi principali.\nIl master principale organizzato annualmente dall'ISTAO, ed incentrato su:\nAccanto ad esso vengono organizzati semestralmente ed annualmente altri master e corsi:\nOgni corso prevede moduli didattici con una spiccata impronta pratica e partecipativa. Inoltre sono numerosi i momenti di contatto con il mondo dell'impresa regionale e nazionale. Ogni corso prevede infine un periodo di stage in azienda.\nDa anni l'ISTAO collabora con diverse universit\u00e0 straniere, come l'Universit\u00e0 dell'Ohio e l'Universit\u00e0 nazionale dell'Irlanda nella realizzazione di corsi congiunti e di periodi di formazione all'estero.\nL'ingresso ai corsi \u00e8 subordinato al superamento di selezioni valutate da un'apposita commissione, costituita da professionisti dell'ISTAO e da rappresentanti del mondo imprenditoriale ed accademico."}
{"id": "2611420", "revid": "31886", "url": "https://it.wikipedia.org/wiki?curid=2611420", "title": "E con Tango siamo in tre", "text": "E con Tango siamo in tre (titolo originale: \"And Tango Makes Three\") \u00e8 un libro per ragazzi scritto da Peter Parnell e Justin Richardson, e pubblicato nel 2005 da Simon &amp; Schuster.\nIl libro \u00e8 basato sulla vera storia di Roy e Silo, due Pinguini antartici maschi dello zoo di Central Park di New York, che hanno \"adottato\" un uovo, facendo poi crescere il piccolo pinguino femmina, Tango.\nParlando quindi di una \"coppia omosessuale che cresce un piccolo\", il libro \u00e8 stato vietato da molte biblioteche, diventando, secondo l'American Library Association, il libro maggiormente proibito del 2009, con accuse tra cui quelle di essere \u00abantifamiliare\u00bb, \u00abantireligioso\u00bb, \u00abinadatto ai giovani\u00bb, e \u00abantietnico\u00bb. Nel 2015 ha scatenato molte discussioni la decisione di Luigi Brugnaro, neoeletto sindaco di Venezia, di far ritirare il libro dalle scuole comunali, unitamente ad altre pubblicazioni sull'omogenitorialit\u00e0 facenti parte del progetto didattico \"Leggere senza stereotipi\"."}
{"id": "2611425", "revid": "767487", "url": "https://it.wikipedia.org/wiki?curid=2611425", "title": "Io dentro", "text": "Io dentro, pubblicato nell'ottobre 1977, \u00e8 un album della cantante italiana Ornella Vanoni. \nIl disco.\nQuasi tutti i testi portano la firma di Gianni Belleno e Giorgio D'Adamo del complesso dei New Trolls.\nLa prima edizione del disco esce insieme a \"Io Fuori\" in due copertine separate in busta laminata unite ad un poster pieghevole dai toni verde/argentei raffigurante una Ornella vestita e truccata da pierrot.\nL'edizione francese, edita dalla Decca, dell'lp presenta una soluzione grafica differente. I due lp, con identiche scalette, sono contenuti in una copertina doppia, apribile, dall'idea di Luciano Tallarini e con le illustrazioni di Gianni Ronco posizionate sul fronte, \"Io Fuori\", e sul retro, \"Io Dentro\". Il poster, identico all'edizione italiana ma stampato con tonalit\u00e0 blu/argento, \u00e8 presente all'interno come allegato\nAlla pubblicazione dei due album seguir\u00e0 una fortunato tour di Ornella con i New Trolls.\nL'anno successivo Ornella \u00e8 co-conduttrice dello show serale Rai \"Due come noi\" dove in ogni puntata canta una canzone dal vivo da una band con cui propone alcuni brani tratti da questi due dischi.\n\"Gli amori finiti\" venne presentata nel corso della serata finale dell'edizione 1978 di Festivalbar\nLa versione in CD, stampata in pochissime copie dalla Fonit Cetra nel 1989 (CMD 2046), contiene i brani di entrambi gli album. Quasi tutte le copie in circolazione mostrano segni di ossidazione del supporto che disturba l'ascolto delle ultime 4 tracce."}
{"id": "2611426", "revid": "154893", "url": "https://it.wikipedia.org/wiki?curid=2611426", "title": "Municipalit\u00e0 di Macao", "text": ""}
{"id": "2611428", "revid": "3115", "url": "https://it.wikipedia.org/wiki?curid=2611428", "title": "Automotrice M 1", "text": "L'automotrice M1 \u00e8 stata un'automotrice diesel monomotore e unidirezionale a 2 assi in dotazione a varie ferrovie in concessione, soprattutto nelle tratte locali del meridione italiano, costruita in varie serie, di cui una adatta alla trazione a cremagliera.\nStoria.\nL'automotrice M1, molto simile ad un autobus su rotaia, nasce intorno agli anni trenta con il preciso scopo di abbattere le spese di esercizio della trazione a vapore, riducendone allo stesso tempo i lunghi tempi di percorrenza, sulle linee secondarie a scartamento ridotto, allo scopo di contrastare il calo di viaggiatori dovuto alla concorrenza sempre maggiore dei servizi su strada. Dopo il buon esito delle due Fiat ALb 25 sulla linea di Cerignola, la Carminati &amp; Toselli appront\u00f2 un prototipo, poi definito \"M1.1\", che venne lungamente provato sulla rete delle Calabro Lucane, e consegn\u00f2 tra il 1933 e il 1935 un lotto di altre 13 automotrici unidirezionali da 29 posti, che vennero dette \"di 1\u00aa serie\", alla Mediterranea Calabro Lucane per le sue linee; queste presero la classificazione di \"M1.1-13\", mentre la 14\u00aa unit\u00e0, munita di ruota dentata Strub, divenne \"M1c.14\". Analoga fornitura di tre unit\u00e0, ma con motorizzazione Fiat/OM e alcune differenze meccaniche, venne fatta alla FAC, che aveva gi\u00e0 avuto modo di provare la \"M1.1 MCL\" e in seguito l'aveva acquisita; altre tre unit\u00e0 vennero acquistate dalle Ferrovie Complementari della Sardegna.\nNello stesso periodo di consegna della 1\u00aa serie, la MCL fece un altro ordinativo alla OM di Milano per un ulteriore lotto di otto automotrici, similari nella carrozzeria, ma differenti nella motorizzazione, che vennero qualificate di 2\u00aa serie.\nA fine consegna, nel 1937, ancora la MCL ordin\u00f2 alla Piaggio dieci automotrici monomotori di concezione similare, ma differenti nelle dimensioni, nella motorizzazione e nel fatto di possedere all'origine la trasmissione per l'esercizio a cremagliera Strub; essendo state realizzate con cassa in acciaio inossidabile, vennero definite \"M1c INOX\".\nLe varie serie di M1, che intanto erano state soprannominate \"Emmine\", svolsero uno scomodo ma onesto servizio e riuscirono a superare quasi indenni anche la seconda guerra mondiale, con la perdita di sole 2 unit\u00e0. Era apprezzato soprattutto il fatto che avevano quasi dimezzato i tempi occorrenti rispetto ai vecchi e lentissimi convogli a vapore. All'inizio degli anni cinquanta, dato che cominciava a farsi sentire l'obsolescenza delle varie motorizzazioni, oltre alla scomodit\u00e0 dei sedili in legno, le MCL decisero di riammodernare e in parte ricostruire un certo quantitativo di automotrici e si rivolsero alle Officine Raffaele Ranieri di Roma, che si erano specializzate nell'utilizzo di motori General Motors residuati di guerra a scopo ferroviario. Vennero quindi allungate le casse di oltre un metro e ricavati ulteriori sette posti a sedere, tutti imbottiti in similpelle. La \"Ranieri\" nel 1952 forn\u00ec tre unit\u00e0 M1 anche alle Ferrovie Padane per la linea Rimini-Novafeltria che poi, in seguito alla sua chiusura, vennero cedute alla Ferrovia Circumetnea. Gli accantonamenti iniziarono in conseguenza dell'arrivo di automotrici pi\u00f9 moderne e proseguirono in conseguenza della chiusura di molte linee calabro-lucane. Sopravvissero fino agli anni ottanta solo le M1c della tratta a cremagliera Catanzaro Lido-Catanzaro citt\u00e0.\nCaratteristiche.\nLe caratteristiche generali delle M1 erano quelle di tante altre realizzazioni similari di fine anni venti e cio\u00e8 di tipo automobilistico; un telaio di lunghezza inferiore ai 10 m poggiante su due assi, di cui uno solo motore, su cui era montata una carrozzeria leggera con porte di accesso a battente e posto guida unico.\nIl motore, diesel, aveva poco pi\u00f9 di un centinaio di cavalli e il cambio era meccanico a 4 o 5 marce, con trasmissione ad albero cardanico sul ponte posteriore. I posti a sedere erano tra 29 e 35, secondo il modello, con costruzione molto \"spartana\" e con poco spazio per i bagagli. Alcune unit\u00e0 avevano anche una trasmissione a ruota dentata per cremagliera di tipo \"Strub\". I freni erano a ceppi e a comando pneumatico diretto; il freno a mano era azionato da un grosso volante sul posto di guida. Erano tutte unidirezionali e dovevano essere girate a fine corsa su piccole piattaforme azionate a mano dallo stesso personale del treno o su triangoli di manovra, come nella stazione di Spezzano Albanese Scalo. Alcune unit\u00e0 adatte all'esercizio a cremagliera venivano distinte da una \"C\", aggiunta alla sigla M1 della serie.\nAutomotrici di 1\u00aa serie, Carminati &amp; Toselli- M1.1-13 e M1c.14.\nLa prima serie di 14 automotrici monomotore venne costruita dalla Carminati &amp; Toselli su un telaio in acciaio di circa 8 m di lunghezza, su cui venne montata una carrozzeria molto semplice di linea squadrata e con ampie finestrature. La caratteristica pi\u00f9 evidente era la presenza di un grosso radiatore frontale sporgente. Non aveva n\u00e9 gancio di trazione n\u00e9 respingenti. Forniva 29 posti a sedere e aveva un solo posto di guida anteriore. Raggiungeva la velocit\u00e0 di 70\u00a0km/h anche su pendenza del 25 per mille ed era in grado di arrampicarsi a 40\u00a0km/h sul 35 per mille.\nLa parte meccanica era di tipo camionistico; il motore OM/Saurer era un diesel a 4 tempi a 6 cilindri, raffreddato ad acqua, che forniva circa 125 CV a 1800 g/m. Venne sostituito sulle unit\u00e0 trasformate \"Ranieri\" da un motore a 2 tempi General Motors da 160 CV. La trasmissione del moto avveniva tramite un cambio meccanico a 4 marce, con retromarcia, e un albero di trasmissione sul ponte posteriore, sul solo asse posteriore; anche il cambio venne sostituito sulle \"Ranieri\", adattando un cambio da carro armato Sherman a 5 marce a comando pneumatico.\nL'impianto frenante era a ceppi sulle quattro ruote, comandato ad aria compressa, di tipo diretto Westinghouse;il freno a mano assicurava lo stazionamento del rotabile.\nSull'ultima unit\u00e0 immatricolata venne aggiunta la trasmissione a ruota dentata per l'esercizio a cremagliera.\nAutomotrici di 2\u00aa serie, Officine Meccaniche di Milano- M1.30-37.\nLa seconda serie di 8 automotrici monomotore venne ordinata alle Officine Meccaniche (ex Miani &amp; Silvestri); era costruita sullo stesso tipo di telaio in acciaio ed aveva la stessa lunghezza di 8,17 m. La carrozzeria differiva per la forma pi\u00f9 arrotondata, che inglobava frontalmente anche il radiatore frontale. Non aveva gancio di trazione n\u00e9 respingenti. I posti a sedere erano saliti a 36 e la velocit\u00e0 massima a 79\u00a0km/h.\nLa parte meccanica era simile alla 1\u00aa serie; il motore OM era invece un diesel a 2 tempi a 6 cilindri, raffreddato ad acqua, che forniva 100 CV. Anch'esso fu sostituito, sulle unit\u00e0 trasformate \"Ranieri\", da un motore a 2 tempi General Motors da 160 CV. Uguale alla prima serie anche la trasmissione del moto; sulle \"Ranieri\" anche il cambio venne sostituito da quello Sherman a 5 marce.\nL'impianto frenante era a ceppi, ad aria compressa, di tipo diretto Westinghouse sulle quattro ruote, con freno a mano di stazionamento.\nAutomotrici serie INOX, Piaggio- M1c.81-90.\nLa serie di 10 automotrici monomotore venne costruita dalla Piaggio a carrozzeria autoportante in acciaio inossidabile, di poco meno di 9 m di lunghezza, piuttosto brutta di aspetto. La caratteristica pi\u00f9 evidente era la presenza di grosse nervature longitudinali di irrobustimento. Non aveva gancio di trazione o respingenti. Forniva 29 posti a sedere e aveva il solo posto di guida anteriore. Raggiungeva la velocit\u00e0 di 70\u00a0km/h (20\u00a0km/h sulle tratte a cremagliera).\nLa parte meccanica era classica; il motore OM era un diesel a 4 tempi a 6 cilindri, raffreddato ad acqua, che forniva circa 130 CV a 1800 g/m. La trasmissione del moto avveniva tramite un cambio meccanico a 4 marce, con retromarcia, e un albero di trasmissione sul ponte posteriore, sul solo asse posteriore. Le unit\u00e0 erano dotate della trasmissione a ruota dentata per l'esercizio a cremagliera.\nL'impianto frenante era a ceppi sulle quattro ruote, comandato ad aria compressa di tipo diretto Westinghouse; il freno a mano agiva su tutte e quattro le ruote per assicurare lo stazionamento del rotabile anche sulle elevate pendenze. C'era anche un ulteriore freno a nastro sulla ruota dentata.\nAutomotrici ricostruite, Officine Ranieri di Roma.\nLa ricostruzione effettuata sulle automotrici MCL tra il 1948 e il 1953 non riguard\u00f2 tutte le unit\u00e0 e consistette in una ricostruzione integrale degli interni, con apposizione di sedili imbottiti e nuova illuminazione; all'esterno venne modificata l'estetica generale con forme arrotondate simili a quelle degli autobus dell'epoca. Per quanto riguarda la meccanica, vennero sostituite integralmente le motorizzazioni OM di vario tipo con motori di recupero o ricambio di provenienza bellica; si trattava di motori diesel a 2 tempi, di costruzione General Motors per carri armati serie Sherman, completi di cambio a 5 marce a comando pneumatico, di potenza notevolmente superiore, circa 160 CV.\nUn gruppo di 10 automotrici adatte al servizio a cremagliera, denominate M1c 80R, venne prodotto allo scopo di sostituire le corrispondenti \"INOX Piaggio\", ormai in cattivo stato, sulle tratte di Catanzaro e della Lagonegro-Castrovillari-Spezzano.\nUnit\u00e0 superstiti.\nLe Emmine salvatesi fino ad oggi sono le seguenti:"}
{"id": "2611431", "revid": "287204", "url": "https://it.wikipedia.org/wiki?curid=2611431", "title": "Terasbetoni", "text": ""}
{"id": "2611432", "revid": "122486404", "url": "https://it.wikipedia.org/wiki?curid=2611432", "title": "Energia totale relativistica", "text": "L'energia totale relativistica formula_1, nella teoria della relativit\u00e0 ristretta, \u00e8 data dall'\"Energia a riposo\" formula_2 a cui va aggiunta l\"'Energia cinetica relativistica\" formula_3 : \ndove:\nSi \u00e8 qui usata la notazione moderna, che denota con \"m\" la massa invariante a ogni velocit\u00e0 \"v\" &lt; \"c\" (numericamente coincidente con la massa a riposo formula_9) e conseguentemente si scrive:\nper l'energia relativistica totale e\nper l'energia a riposo.\nApprossimazione per basse velocit\u00e0.\nL'energia cinetica relativistica formula_12 \u00e8 data dalla differenza tra l'energia totale formula_13 e l'energia a riposo formula_2:\nche per piccole velocit\u00e0 (\"v\" \u00ab \"c\") \u00e8 approssimabile all'espressione classica dell'energia cinetica,\nSi pu\u00f2 mostrare che le due forme concordano espandendo formula_7 in serie di Taylor:\nInserendolo nell'equazione originaria, si ottiene un'approssimazione all'espressione classica dell'energia cinetica: \nL'energia totale relativistica comprende anche l'energia a riposo del corpo (che dipende solo dalla massa a riposo), che non compare invece nella definizione classica dell'energia. L'espressione dell'energia cinetica relativistica \u00e8 invece equivalente a quella classica per basse velocit\u00e0 \"v\" rispetto a \"c\". Questo mostra come la relativit\u00e0 sia una teoria pi\u00f9 generale rispetto alla meccanica classica, che rientra nella meccanica relativistica come caso particolare."}
{"id": "2611434", "revid": "1573940", "url": "https://it.wikipedia.org/wiki?curid=2611434", "title": "Eurillas virens", "text": "Il bulbul verdastro (Eurillas virens ()) \u00e8 un uccello passeraceo della famiglia Pycnonotidae, diffuso nell'Africa subsahariana.\nDistribuzione e habitat.\n\u00c8 diffuso in Angola, Benin, Burundi, Camerun, Repubblica Centrafricana, Repubblica del Congo, Repubblica Democratica del Congo, Costa d'Avorio, Gabon, Gambia, Ghana, Guinea, Guinea-Bissau, Guinea Equatoriale, Kenya, Liberia, Malawi, Mali, Mozambico, Nigeria, Uganda, Ruanda, Senegal, Sierra Leone, Sudan, Tanzania, Ciad, Togo e Zambia.\nIl suo habitat naturale sono le foreste tropicali e subtropicali e le savane umide.\nTassonomia.\nComprende le seguenti sottospecie:"}
{"id": "2611438", "revid": "110157", "url": "https://it.wikipedia.org/wiki?curid=2611438", "title": "Comitato Olimpico Argentino", "text": "Il Comitato Olimpico Argentino (noto anche come \"Comit\u00e9 Ol\u00edmpico Argentino\" in spagnolo) \u00e8 un'organizzazione sportiva argentina, nata il 31 dicembre 1923 a Buenos Aires, Argentina.\nRappresenta questa nazione presso il Comitato Olimpico Internazionale (CIO) dal 1923 ed ha lo scopo di curare l'organizzazione ed il potenziamento dello sport in Argentina e, in particolare, la preparazione degli atleti argentini, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Alicia Masoni De Morea, mentre la carica di segretario generale \u00e8 occupata da Hern\u00e1n Jorge Ferrari."}
{"id": "2611450", "revid": "1573940", "url": "https://it.wikipedia.org/wiki?curid=2611450", "title": "Cyanomitra veroxii", "text": "La nettarinia chiazzerosse (\"Cyanomitra veroxii\" () \u00e8 un uccello della famiglia Nectariniidae, diffuso nell'Africa subsahariana.\nTassonomia.\nComprende le seguenti sottospecie:"}
{"id": "2611451", "revid": "21880", "url": "https://it.wikipedia.org/wiki?curid=2611451", "title": "Nectarinia veroxii", "text": ""}
{"id": "2611453", "revid": "219355", "url": "https://it.wikipedia.org/wiki?curid=2611453", "title": "Massa-energia a riposo", "text": ""}
{"id": "2611454", "revid": "196390", "url": "https://it.wikipedia.org/wiki?curid=2611454", "title": "Nectarinia obscura", "text": ""}
{"id": "2611455", "revid": "219355", "url": "https://it.wikipedia.org/wiki?curid=2611455", "title": "Massa intrinseca", "text": ""}
{"id": "2611456", "revid": "767487", "url": "https://it.wikipedia.org/wiki?curid=2611456", "title": "Io fuori", "text": "Io fuori, pubblicato nel 1977, \u00e8 un album della cantante italiana Ornella Vanoni. \nIl disco.\nLa prima edizione del disco esce insieme a \"Io Dentro, in due buste laminate separate ma unite da un poster pieghevole dai toni azzurro/argentei raffigurante una Ornella vestita e truccata da pierrot.\nI testi sono composti in gran parte da Giorgio D'Adamo (bassista del complesso dei New Trolls) insieme con Sergio Bardotti, cos\u00ec come per l'album precedente Io dentro: infatti i due \"long-playng\" verranno pubblicati in seguito in un disco doppio.\nAlla pubblicazione dei due album seguir\u00e0 una fortunato tour di Ornella con il complesso dei New Trolls.\nAlcuni brani dell'album saranno parte integrante del controverso film Avere vent'anni, uscito nel 1978.\nLa versione in CD, stampata in pochissime copie dalla Fonit Cetra nel 1989 (CMD 2046), contiene i brani di entrambi gli album. Quasi tutte le copie in circolazione mostrano segni di ossidazione del supporto e disturbano l'ascolto delle ultime 4 tracce.\nPer il mercato spagnolo si decise di pubblicare un disco singolo, con una selezione dei due \"long-playng\" e la versione tradotta di \"Domani no\", \"Ma\u00f1ana no\". La copertina, del tutto differente, presenta una foto dell'artista.\nPer la promozione televisiva \"Domani no\" venne presentata nel corso di Domenica In 1978 e \"Noi\" all'interno di \"Ma che sera\". In entrambe le ospitate Ornella Vanoni venne accompagnata dal complesso dei New Trolls.\nAlcuni dei brani vennero eseguiti dal vivo nel corso del programma \"Due come noi\", condotto dalla Vanoni con Pino Caruso."}
{"id": "2611457", "revid": "1410791", "url": "https://it.wikipedia.org/wiki?curid=2611457", "title": "Trnava (disambigua)", "text": "Trnava pu\u00f2 riferirsi a diversi toponimi:"}
{"id": "2611458", "revid": "767487", "url": "https://it.wikipedia.org/wiki?curid=2611458", "title": "Mono Mills", "text": "Mono Mills (chiamata anche Mono) \u00e8 una Citt\u00e0 fantasma nella Contea di Mono in California. Si trova a 9.5 miglia (15 km) est sudest di Lee Vining ad un'altitudine di 7356 piedi, pari a 2242 m.\nLa citt\u00e0 di \"Mono Mills\",oggi praticamente scomparsa, si trova sulla statale \"California State Route 120\", a 9.1 miglia (15 km) est dalla giunzione con la \"U.S. Route 395\".\nStoria.\n\"Mono Mills\" nacque come campo di rifornimento di materie prime per le miniere della citt\u00e0 di Bodie. La prima segheria sorse nel 1880 mentre nel 1881 fu costruita una ferrovia che collegava Mono con \"Bodie\"."}
{"id": "2611459", "revid": "147575", "url": "https://it.wikipedia.org/wiki?curid=2611459", "title": "Commedia nera", "text": ""}
{"id": "2611461", "revid": "767487", "url": "https://it.wikipedia.org/wiki?curid=2611461", "title": "Croce Rossa del Mali", "text": "La Croix-Rouge Malienne (CRM), ovvero \"Croce Rossa maliana\" in lingua francese, idioma ufficiale del Mali, \u00e8 la societ\u00e0 nazionale di Croce Rossa della Repubblica del Mali, stato dell'Africa occidentale. La denominazione utilizzata internazionalmente \u00e8, in lingua inglese, Mali Red Cross\nStoria.\nLa Croce Rossa maliana fu fondata nel 1965 sulla base della Convenzione di Ginevra e dell'Ordinanza n\u00b0 59 PCG del 28 marzo 1959 che regola le associazioni, le organizzazioni non governative e umanitarie nel Mali; venne quindi riconosciuta dal Governo come Societ\u00e0 nazionale di Croce Rossa nel 1966.\nNel settembre 1967 fu la 109\u00b0 societ\u00e0 nazionale ad essere riconosciuta dal Comitato Internazionale della Croce Rossa, e due mesi dopo, nel novembre dello stesso anno, fu riconosciuta anche dalla Federazione.\nAttivit\u00e0.\nLa CRM \u00e8 uno dei membri del Rome Consensus per la lotta alla tossicodipendenza."}
{"id": "2611469", "revid": "30677", "url": "https://it.wikipedia.org/wiki?curid=2611469", "title": "Croce Rossa maliana", "text": ""}
{"id": "2611470", "revid": "30677", "url": "https://it.wikipedia.org/wiki?curid=2611470", "title": "Croix-Rouge Malienne", "text": ""}
{"id": "2611471", "revid": "1226", "url": "https://it.wikipedia.org/wiki?curid=2611471", "title": "Narrativa di consumo", "text": ""}
{"id": "2611472", "revid": "1793900", "url": "https://it.wikipedia.org/wiki?curid=2611472", "title": "Mill City (California)", "text": "Mill City (chiamata anche Pine City) \u00e8 un insediamento abbandonato nella Contea di Mono in California. Si trova a 14 km ovest sudovest dal Monte Morrison e 0,8 km sud ovest di Old Mammoth, a un'altitudine di 2536 m."}
{"id": "2611473", "revid": "486946", "url": "https://it.wikipedia.org/wiki?curid=2611473", "title": "Baphalali Swaziland Red Cross Society", "text": ""}
{"id": "2611482", "revid": "1762097", "url": "https://it.wikipedia.org/wiki?curid=2611482", "title": "Scottsdale", "text": ""}
{"id": "2611483", "revid": "486946", "url": "https://it.wikipedia.org/wiki?curid=2611483", "title": "BSRCS", "text": ""}
{"id": "2611485", "revid": "1543377", "url": "https://it.wikipedia.org/wiki?curid=2611485", "title": "Paititi", "text": "Paititi \u00e8 una leggendaria citt\u00e0 perduta o regno inca o pre-inca, che si dice essere esistita ad est delle Ande, nascosta da qualche parte nella foresta pluviale del Per\u00f9 sud-orientale, della Bolivia settentrionale o del Brasile sud-occidentale. La leggenda ha avuto origine dall'interpretazione di alcuni scritti del secolo XVI i cui autori furono Vaca de Castro, Pedro Sarmiento de Gamboa, Juan Alvarez Maldonado. Questi scrittori si riferivano ad un regno situato nella selva bassa amazzonica, forse presso l'attuale frontiera Bolivia-Brasile.\nLa leggenda amazzonica del Paititi continu\u00f2 nel 1635 quando nelle croniche di Lizarazu, si citava l'Inca Guaynaapoc e il suo ritorno presso il regno di suo padre, Manco, presso il Paititi, oltre il fiume Guapor\u00e9 (oggi Stato brasiliano della Rond\u00f4nia).\nIn Per\u00f9 si \u00e8 poi sviluppata un'altra leggenda attorno alla storia di Inkarri che, dopo aver fondato Q'ero e Cuzco, si ritir\u00f2 nella giungla di Pantiacolla per vivere il resto dei suoi giorni nella citt\u00e0 di Paititi. Questa leggenda fu divulgata dall'archeologo Oscar Nu\u00f1ez del Prado nel 1955 in seguito al contatto che ebbe con la comunit\u00e0 di nativi parlanti quechua del paesello di Q'ero (cordigliera delle Ande).\nRecenti scoperte.\nNel 2001 l'archeologo italiano Mario Polia scopr\u00ec il resoconto del missionario Andrea Lopez negli archivi dei Gesuiti a Roma. In questo documento, risalente al 1600 circa, Lopez descrive una grande citt\u00e0 ricca d'oro, argento e gioielli, situata in mezzo alla giungla tropicale nei pressi di una cascata e chiamata Paititi dai nativi. \nLa pi\u00f9 importante indagine su eventuali origini non peruviane del nome \"Paititi\" e sulla sua posizione originale \u00e8 stata condotta da Vera Tyuleneva, archivista presso il Qorikancha di Cuzco, la quale effettu\u00f2 spedizioni in Bolivia settentrionale fornendo dettagliati resoconti delle sue scoperte.\nI migliori studi legati a Paititi sui siti perduti nelle montagne peruviane e nella giungla sono stati svolti dal dottore, esploratore e medico peruviano Carlos Neuenschwander Landa, dal sacerdote salesiano argentino Juan Carlos Polentini Wester e, nel 2008, dallo psicologo ed esploratore statunitense Gregory Deyermenjian e dall'esploratore peruviano Paulino Mamani.\nIl 29 dicembre 2007 una comunit\u00e0 dei pressi di Kimbiri (Per\u00f9) trov\u00f2 strutture erette con grandi pietre simili ad alte mura, che occupavano un'area di 40\u00a0000 metri quadri; la chiamarono fortezza di Manco Pata. I ricercatori dell'Istituto nazionale della cultura (INC) di Cuzco hanno messo in dubbio l'opinione del sindaco di Kimbiri, secondo il quale la citt\u00e0 avrebbe in passato fatto parte della citt\u00e0 perduta di Paititi. Secondo il loro rapporto la struttura in pietra sarebbe semplicemente una formazione di arenaria.\nRecentemente la studiosa italiana Laura Laurencich Minelli ha divulgato il libro \"Exul immeritus Blas Valera populo suo\" del gesuita Blas Valera, ed anche alcuni importanti disegni che vi sono contenuti risalenti al 1618. I disegni sono rappresentazioni della cordigliera dove sarebbe costruita la cittadella del Paititi. La cordigliera viene vista sia dal lato della selva che da quello della sierra. Questi disegni hanno aperto nuove ipotesi sulla reale ubicazione del Paititi."}
{"id": "2611486", "revid": "446353", "url": "https://it.wikipedia.org/wiki?curid=2611486", "title": "Zborov", "text": "Zborov pu\u00f2 riferirsi a diversi toponimi:"}
{"id": "2611487", "revid": "27352373", "url": "https://it.wikipedia.org/wiki?curid=2611487", "title": "Members of the Scottish Parliament", "text": ""}
{"id": "2611488", "revid": "27352382", "url": "https://it.wikipedia.org/wiki?curid=2611488", "title": "Scottish Parliament", "text": ""}
{"id": "2611491", "revid": "1391549", "url": "https://it.wikipedia.org/wiki?curid=2611491", "title": "Old Mammoth", "text": "Old Mammoth \u00e8 una ex comunit\u00e0 non incorporata ora incorporata nella citt\u00e0 di Mammoth Lakes. Si trova ad un'altitudine di 2443\u00a0m."}
{"id": "2611496", "revid": "131358", "url": "https://it.wikipedia.org/wiki?curid=2611496", "title": "Leone rampante", "text": ""}
{"id": "2611499", "revid": "287204", "url": "https://it.wikipedia.org/wiki?curid=2611499", "title": "Papantzin", "text": "Biografia.\nNel 1509 si ammal\u00f2 gravemente entrando in coma. Gli Aztechi la seppellirono credendola morta, ma poco dopo, secondo alcuni racconti di quel giorno, pianse chiedendo di essere liberata. Parl\u00f2 di un sogno in cui un essere luminoso la conduceva sulle rive di un oceano senza confini, dove apparvero numerose grandi navi con croci nere sulle vele, simili a quelle poste sulla fronte della sua guida. Alla principessa fu detto che gli uomini presenti sulle navi arrivavano da una terra lontana, che avrebbero conquistato la loro terra portando loro la conoscenza del vero Dio. Montezuma lesse in questo sogno la condanna del suo impero.\nIn seguito gli spagnoli conquistarono il Messico, e Papantzin fu una dei primi Aztechi a convertirsi al Cristianesimo, nel 1525."}
{"id": "2611504", "revid": "287204", "url": "https://it.wikipedia.org/wiki?curid=2611504", "title": "Parlamento di Malloco", "text": "Il parlamento di Malloco si tenne tra il governatore Juan Henr\u00edquez de Villalobos ed i capi Mapuche nel gennaio del 1671 a Malloco, a sud-ovest di Santiago, Cile.\nStoria.\nUno degli accordi raggiunti in questo incontro era quello secondo cui ogni rehue dei Mapuche sarebbe stato controllato da uno spagnolo con il titolo di \"capitan de amigos\", che avrebbe avuto l'incarico di verificare il rispetto dei patti. Avrebbero anche dovuto sforzarsi di civilizzare i Mapuche. Questi funzionari sarebbero stati a loro volta controllati da un comandante superiore, il \"Commissario delle Nazioni\". Questa clausola avrebbe poi creato problemi per decenni.\nPoco dopo, nel 1672, il precedente toqui Ayllicuriche ed altri capi Mapuche tentarono una rivolta per eliminare questo vincolo. Non ricevette molto supporto e la ribellione fu presto sedata. Nel 1694 il toqui Millalpal ed i Mapuche furono incitati alla rivolta dalle azioni non autorizzate di Antonio Pedreros, Commissario delle Nazioni. Il parlamento di Choque-choque tenuto dal governatore Tom\u00e1s Mar\u00edn de Poveda riusc\u00ec a chiudere pacificamente la rivolta. Gli abusi dei capitan de amigos, comunque, portarono alla fine alla rivolta Mapuche del 1723, guidata dal toqui Vilumilla. Questa ribellione termin\u00f2 con il parlamento di Negrete del 1726, che abol\u00ec definitivamente questi ufficiali."}
{"id": "2611506", "revid": "599013", "url": "https://it.wikipedia.org/wiki?curid=2611506", "title": "Gerardo dos Santos", "text": "Biografia.\nEra padre dei calciatori Giovani, Jonathan ed \u00c9der.\nCarriera.\nClub.\nNella sua carriera gioca con FAS, America, Monterrey e chiude la sua carriera con La Raza."}
{"id": "2611507", "revid": "729019", "url": "https://it.wikipedia.org/wiki?curid=2611507", "title": "Pascual Ruiz Huidobro", "text": "Biografia.\nRuiz Huidobro fece una lunga carriera militare nella marina spagnola, a Cadice ed in altri posti. Giunse a R\u00edo de la Plata con la spedizione del vicer\u00e9 Pedro Antonio de Cevallos nel 1777. Dopo aver servito in vari luoghi dell'America spagnola, raggiunse il grado di Teniente General de Marina. Nel 1803 fu nominato governatore civile e militare di Montevideo, e comandante della flotta locale. L'anno successivo, col nuovo vicer\u00e9 Rafael de Sobremonte, fu nominato capo ispettore delle truppe del vicereame, ovvero secondo in comando dell'esercito dopo il vicer\u00e9.\nLe invasioni britanniche del 1806-1807.\nSapendo che la flotta britannica stava per invadere, il vicer\u00e9 invi\u00f2 molti uomini a Montevideo, che si pensava essere il centro focale dell'invasione. Invece gli inglesi sbarcarono nei press di Buenos Aires, dove incontrarono poca resistenza.\nRuiz Huidobro organizz\u00f2 una spedizione per riconquistare Buenos Aires ma, quando fu pronto a partire, il capitano Liniers lo inform\u00f2 della nascita di una resistenza locale, e gli fu assegnato il comando di queste forze. Liniers combatt\u00e9 usando gli uomini di Montevideo e quelli della resistenza locale, riprendendo la citt\u00e0 e mettendo fine alla prima invasione del 1806.\nL'anno seguente gli inglesi tornarono per la seconda invasione, sbarcando a Maldonado per poi marciare su Montevideo. Ruiz Huidobro commise un grave errore di strategia non difendendo la citt\u00e0 dall'interno delle mura fortificate, ed usc\u00ec per dare battaglia in campo aperto circondando la citt\u00e0, e fu sconfitto. Pochi giorni dopo la citt\u00e0 cadde in mano ai britannici, ed egli fu fatto prigioniero e spedito in Inghilterra.\nQuasi contemporaneamente, il cabildo di Buenos Aires decise di estromettere il vicer\u00e9 Sobremonte e di sostituirlo con il suo secondo in comando, Ruiz Huidobro. Essendo stato catturato perse per\u00f2 l'opportunit\u00e0 di diventare vicer\u00e9.\nRitorno al R\u00edo de la Plata.\nCon l'inizio dell'alleanza tra Gran Bretagna e Spagna fu liberato e torn\u00f2 in madre patria. Durante la guerra d'indipendenza spagnola fu deputato nella giunta di governo della Galizia.\nQuando si form\u00f2 la giunta Suprema a Siviglia, seppe della defenestrazione di Sobremonte, e la stessa junta nomin\u00f2 Ruiz Huidobro come suo sostituto nel ruolo di vcer\u00e9 del R\u00edo de la Plata, ma all'arrivo nel Nuovo Mondo seppe che il cabildo lo aveva gi\u00e0 sostituito con Liniers, il quale si rifiut\u00f2 di lasciargli il comando. Dato che la sua nomina non era molto pi\u00f9 ufficiale di quella di Liniers, accett\u00f2 il compito di Ispettore delle Armi del Vicereame. Perse cos\u00ec la sua seconda opportunit\u00e0.\nNel corso della rivoluzione del 1\u00ba gennaio 1809, dopo il fallimento dei primi tentativi di Mart\u00edn de \u00c1lzaga, sostenne l'idea del vescovo Lu\u00e9 di sostituire Liniers con l'ufficiale pi anziano. Il candidato era Ruiz Huidobro, come anche Liniers riconobbe. La frettolosa ed improvvisa mossa del colonnello Cornelio Saavedra salv\u00f2 il posto di Liniers.\nRivoluzione di maggio.\nSostenne la rivoluzione di Maggio e nel Cabildo Abierto del 22 maggio 1810 fu il secondo a parlare, subito dopo al vescovo Lu\u00e9. Vot\u00f2 per la deposizione del vicer\u00e9 e per dare il controllo politico al cabildo fino alla restaurazione del potere reale in Spagna (quando il re fu deposto da Napoleone Bonaparte e sostituito col fratello Giuseppe Bonaparte a Madrid). Dato che il cabildo non poteva avere il comando militare, il nuovo candidato per quel ruolo era di nuovo Ruiz Huidobro. Dopo di lui parl\u00f2 Saavedra, il quale propose una nuova forma di governo basata su una Junta, e fu questa mozione a vincere quel giorno. Per la quarta ed ultima volta perse la possibilit\u00e0 di diventare vicer\u00e9.\nDurante il governo della Primera Junta fu sollevato dal comando militare, essendo un sospetto a causa della sua nascita in Spagna. Nel 1812 il Primo triumvirato lo indag\u00f2 in merito della cospirazione di \u00c1lzaga. Non fu processato, ma trov\u00f2 pi\u00f9 prudente spostarsi in Cile, dove pens\u00f2 di offrire i propri servigi militari e l'esperienza acquisita al dittatore Jos\u00e9 Miguel Carrera. Il Secondo triumvirato lo nomin\u00f2 ambasciatore del governo in Cile. Non giunse mai a destinazione, morendo in viaggio nel marzo del 1813, quando si trovava a Mendoza."}
{"id": "2611514", "revid": "1833487", "url": "https://it.wikipedia.org/wiki?curid=2611514", "title": "Patolli", "text": "Il patolli (termine nahuatl) o patole (termine spagnolo) \u00e8 uno dei pi\u00f9 antichi giochi dell'America. Il patolli (o le sue varianti) veniva giocato in buona parte delle culture mesoamericane precolombiane, ed era conosciuto in tutta la Mesoamerica. Il patolli era un passatempo giocato da nobili e comuni cittadini, ed i conquistadores dissero che Montezuma si intratteneva spesso guardando i nobili che ci giocavano a corte.\nGiocatori.\nIl patolli \u00e8 un gioco fortemente incentrato sulle scommesse. I partecipanti controllavano gli oggetti che gli avversari avevano a disposizione per puntare. Puntavano coperte, piante di maguey, pietre preziose, oggetti in oro, cibo e quasi ogni altra cosa. In casi estremi arrivavano a puntare le proprie case o addirittura la propria famiglia e la libert\u00e0. Accettare di giocare con qualcuno era una scelta complessa, dato che il vincitore portava a casa tutti gli oggetti puntati dall'avversario. Ogni partecipante doveva avere lo stesso numero di oggetti da puntare all'inizio del gioco. Il numero ideale di oggetti era sei, ma era possibile accettare altre quantit\u00e0 a patto che tutti fossero d'accordo. Il motivo per avere almeno sei oggetti sul banco era perch\u00e9 esistevano sei segnaposti in giada che attraversavano la tavola da gioco. Nel momento in cui un segnaposto completava il giro attorno alla tavola, l'avversario doveva consegnare uno dei propri oggetti.\nQuando tutti i partecipanti avevano accettato di giocare, ognuno invocava il dio dei giochi, Macuilxochitl, offrendo incenso, preghiere e cibo. A questo punto il gioco poteva avere inizio.\nSvolgimento del gioco.\nL'obiettivo del gioco era quello di conquistare tutti gli oggetti che l'avversario metteva in gioco all'inizio di ogni partita. La scacchiera aveva una forma di grande X con caselle quadrate e triangolari che scendevano da un lato della X e risalivano dall'altro, per un totale di 52 caselle. I segnaposti erano di due colori, rosso e blu. Per accedere alla scacchiera, il giocatore lanciava cinque fagioli. Questi fagioli, detti anche \u201cpatolli\u201d (da qui il nome del gioco), avevano un lato segnato con un punto bianco. Per accedere alla scacchiera, era necessario ottenere con un lancio almeno un punto bianco dei cinque disponibili, conquistando cos\u00ec un punto. Dopo che un giocatore aveva posto sulla scacchiera una propria pietra, pu\u00f2 muoverla di tante caselle quanti sono i punti bianchi mostrati dai fagioli lanciati. Se il giocatore non aveva la possibilit\u00e0 di muovere, per non finire oltre l'ultima casella o in una gi\u00e0 occupata, allora perdeva il turno. Se il lancio mostrava cinque punti bianchi, allora il giocatore era in grado di scegliere una pietra da spostare di dieci caselle.\nLe quattro caselle al centro della X venivano considerate speciali. Ad esempio, un giocatore, se riusciva ad arrivare con una propria pietra in una casella al centro della X occupata dall'avversario, poteva spostare uno dei segnaposti avversari fuori dalla scacchiera, riportandolo nel mucchietto di partenza. L'avversario era quindi costretto a cedere uno dei propri oggetti all'altro. Un'altra area speciale era segnata da due triangoli scuri vicino alla fine di ogni braccio della X. Se una pedina finiva in una di queste due caselle, al giocatore poteva essere chiesto di dare uno dei propri oggetti all'avversario. Vi erano anche due particolari caselle quadrate alla fine di ogni braccio della X, che davano diritto a un altro tiro di fagioli. Il giocatore che riusciva a completare il percorso della scacchiera con tutte e sei le pedine prima del suo avversario era dichiarato il vincitore della partita, e quindi della posta in gioco.\nAnche Macuilxochitl vi giocava. Il Codice Magliabechiano dice:\nConquista spagnola.\nI missionari spagnoli proibirono il gioco durante la conquista spagnola del Messico, e si sa che bruciarono le mani a coloro che venivano scoperti a giocarci."}
{"id": "2611515", "revid": "19933", "url": "https://it.wikipedia.org/wiki?curid=2611515", "title": "Patole", "text": ""}
{"id": "2611517", "revid": "125353685", "url": "https://it.wikipedia.org/wiki?curid=2611517", "title": "Behati Prinsloo", "text": "Biografia e carriera.\nNata e cresciuta a Grootfontein (Namibia). La modella ha dichiarato di essere stata scoperta a 16 anni in un supermercato di Citt\u00e0 del Capo mentre era in vacanza dai nonni materni, dalla model scout Sarah Doukas.\nSua madre Magda, che in Namibia gestisce un hotel, \u00e8 sudafricana di Citt\u00e0 del Capo, mentre il padre Boet, \u00e8 un pastore protestante namibiano.\nLa Prinsloo dopo aver visitato l'agenzia della donna e dopo alcuni scatti ha firmato con la sua Storm Model Agency e si \u00e8 trasferita inizialmente a Londra e poi a New York. Behati \u00e8 bilingue Afrikaans-Inglese.\nLa Prinsloo \u00e8 apparsa sulla copertina dell'edizione italiana \"Muse\", e su quella britannica di \"Telegraph Magazine\". Inoltre, pi\u00f9 recentemente, nel febbraio 2007, \u00e8 comparsa sulla copertina di \"Vogue Russia\", e successivamente ancora su quella di \"Vogue Giappone\" e \"Vogue Spagna\", e su quella di \"Velvet USA\" nel giugno 2007. Fra le sue campagne pubblicitarie, si possono citare \"J'adore di Dior\", Chanel, H&amp;M, Hugo Boss, Marc by Marc Jacobs e Nina Ricci. Ha sfilato per Prada, Paul Smith, Vera Wang, Marc Jacobs, Proenza Schouler, Gianni Versace, Chanel, Missoni, Victoria's Secret, DKNY, Desigual e Louis Vuitton. Behati Prinsloo \u00e8 stata classificata come la numero 31 nella classifica delle 50 migliori modelle del sito \"models.com\".\nNel 2012 viene scelta da Seafolly come modella per la campagna estate. L'anno successivo \u00e8 la nuova testimonial della campagna Autunno-Inverno 2013/2014 di Stefanel.\nNel 2014 \u00e8 protagonista della campagna pubblicitaria di \"Pepe Jeans\" primavera/estate, accanto ai modelli George Alsford e Marta Dyks. Nello stesso anno partecipa, insieme al marito, al videoclip \"Animals\" dei Maroon 5.\nNel 2015 \u00e8 protagonista della campagna pubblicitaria primavera/estate di Tommy Hilfiger, e viene scelta come nuovo volto della fragranza \"Juicy Couture\".\nNel febbraio del 2017 torna a sfilare, dopo la nascita della figlia, per la collezione autunno/inverno di Versace. Inoltre \u00e8 protagonista del videoclip di \"Cold\" dei Maroon 5, accanto al marito nonch\u00e9 frontman della band.\nVictoria's Secret.\nDal 2009 al 2019 \u00e8 stata uno degli angeli di Victoria's Secret, per la quale ha sfilato dal 2007 al 2018, saltando l'edizione del 2016 a causa del parto avvenuto poco tempo prima, e quella del 2017 a causa della seconda gravidanza. Dal 2008 al 2011, \u00e8 stata il volto della linea \"Pink\", e nel dicembre del 2012, per pubblicizzare l'annuale sfilata, ha partecipato ad un episodio della serie televisiva \"Hawaii Five-0\".\nNel 2015 appare sulla copertina del catalogo di costumi da bagno e viene scelta dalla casa di moda per apparire nello spot trasmesso durante il Super Bowl accanto alle colleghe Doutzen Kroes, Adriana Lima, Lily Aldridge e Candice Swanepoel, ricreando proprio una partita di Football.\nApre lo Show nel 2014 e 2015 entrando nella storia di Victoria's Secret: prima di lei solo altri due angeli hanno avuto l'onore di aprire il Fashion Show per due anni di seguito.\nVita privata.\nDal 2005 al 2012 \u00e8 stata legata a Jamie Strachan, modello britannico. Nel maggio 2012 ha iniziato a frequentare Adam Levine, frontman dei Maroon 5. Dopo una pausa tra i due all'inizio del 2013, nel mese di luglio i due si fidanzano. Il 19 luglio 2014 la coppia convola a nozze con una cerimonia organizzata alla Flora Farms di Cabo San Lucas, in Messico. La modella ha indossato un abito da sposa firmato Marchesa e al posto di regali di nozze la coppia ha chiesto donazioni di beneficenza. La coppia ha due figlie, Dusty Rose Levine, nata il 21 settembre 2016, e Gio Grace Levine, nata il 15 febbraio 2018."}
{"id": "2611520", "revid": "729019", "url": "https://it.wikipedia.org/wiki?curid=2611520", "title": "Patos (isola)", "text": "Patos \u00e8 una piccola isola delle San Juan Islands, situate nello stato federato di Washington.\nDescrizione.\nDal 1893 ospita il faro di Patos Island che guida le navi nel Boundary Pass che collega Canada e Stati Uniti.\nSull'isola e sugli isolotti vicini si trova il parco statale di Patos Island, un parco marino di 83,77 ettari, con sei chilometri di costa marina. L'intera isola \u00e8 di propriet\u00e0 del governo federale, ed \u00e8 amministrata dall'ufficio Wenatchee del Bureau of Land Management, mentre Washington State Parks e Recreation Commission gestiscono piccoli campi a Active Cove, vicino al confine occidentale dell'isola, gestiscono un percorso di 2 chilometri e due boe di ormeggio al largo.\nIl nome deriva dallo spagnolo \"pato\", che significa \"anatra\", e fu dato all'isola nel 1792 dal comandante Dionisio Alcal\u00e1 Galiano del \"Sutil\" e dal capitano Cayetano Vald\u00e9s y Flores del \"Mexicana\"."}
{"id": "2611525", "revid": "287204", "url": "https://it.wikipedia.org/wiki?curid=2611525", "title": "Payo Enr\u00edquez de Rivera", "text": "Carriera ecclesiastica.\nEnr\u00edquez de Rivera nacque a Siviglia, Spagna, figlio naturale del governatore del ducato di Milano e vicer\u00e9 di molti possedimenti spagnoli Fernando Af\u00e1n de Ribera y Enr\u00edquez. Entr\u00f2 nell'ordine di Sant'Agostino a Madrid. Si laure\u00f2 all'universit\u00e0 di Osuna per poi insegnare teologia nello stesso ateneo ed a Burgos, Valladolid ed Alcal\u00e1. Conobbe il re Filippo IV di Spagna, che inizi\u00f2 a stimarlo molto. Enr\u00edquez fu superiore di numerosi monasteri agostiniani della Castiglia.\nNel 1657 fu eletto vescovo di Santiago di Guatemala. In Guatemala ordin\u00f2 i primi Betlemiti ed inizi\u00f2 la costruzione dell'ospedale di San Pedro.\nIl 16 gennaio 1668 fu trasferito presso la diocesi di Michoac\u00e1n, Nuova Spagna, ma durante il tragitto fu informato del fatto che era stato nominato arcivescovo di Citt\u00e0 del Messico. Ricopr\u00ec questo incarico dal 17 settembre 1668 al 30 giugno 1681, quando si dimise.\nVicer\u00e9 della Nuova Spagna.\nAlla morte del vicer\u00e9 Pedro Nu\u00f1o Col\u00f3n de Portugal, il 13 dicembre 1673, l'arcivescovo En\u00edquez divenne il nuovo vicer\u00e9, secondo le istruzioni che la regina reggente Maria Anna d'Austria aveva segretamente inviato all'Inquisizione locale. Quel giorno l'inquisitore Juan de Ortega present\u00f2 le nuove istruzioni all'Audiencia, ed il governo fu dato in mano all'arcivescovo.\nTra le sue opere da vicer\u00e9 vi furono numerosi progetti pubblici, non solo a Citt\u00e0 del Messico ma anche nel resto del territorio. Miglior\u00f2 il palazzo del vicer\u00e9 continuando la costruzione del sistema di drenaggio della Valle del Messico. Costru\u00ec molti ponti sopra i canali d'acqua della capitale. Inizi\u00f2 la ricostruzione della chiesa di San August\u00edn (che in seguito contenne la Biblioteca Nazionale) dopo che un incendio l'aveva rasa al suolo. Port\u00f2 l'acqua potabile a Villa de Guadalupe, e ripar\u00f2 la strada che portava a Guadalupe.\nSu istruzioni della corona invi\u00f2 una missione gesuita in California. Accolse l'Ordine dei Fratelli di Betlemme in Nuova Spagna, e ribad\u00ec il divieto reale di imporre la schiavit\u00f9 agli indiani. La zecca di Citt\u00e0 del Messico coni\u00f2 le prime monete d'oro il 6 giugno 1675. Nel 1667 il vicer\u00e9 fond\u00f2 il villaggio di Paso del Norte (oggi Ciudad Ju\u00e1rez), sul R\u00edo Bravo e costru\u00ec la strada per Albuquerque. Quello stesso anno furono scoperti banchi di ostriche nel porto di Zihuatanejo.\nRiform\u00f2 (di nuovo) la Armada de Barlovento per difendere la costa del Golfo dai pirati. I pirati inglesi saccheggiarono il Campeche il 22 settembre 1678. Con questi sforzi gli inglesi furono cacciati dal R\u00edo Coatzacoalcos e dalla Laguna de T\u00e9rminos.\nUltima parte di carriera.\nSopraffatto dalla doppia responsabilit\u00e0, Enr\u00edquez de Rivera diede le dimissioni da entrambi i compiti. Quando furono accettate torn\u00f2 in Spagna, partendo il 30 giugno 1681. La biblioteca che aveva accumulato in Messico fu donata all'Oratorio di San Filippo Neri. In Spagna rifiut\u00f2 la sede vescovile di Cuenca e la presidenza del Consiglio delle Indie, ritirandosi nel monastero di El Risco ad Avila, dove mor\u00ec nel 1684.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2611526", "revid": "287204", "url": "https://it.wikipedia.org/wiki?curid=2611526", "title": "Payo Enriquez de Rivera", "text": ""}
{"id": "2611528", "revid": "105718030", "url": "https://it.wikipedia.org/wiki?curid=2611528", "title": "Augusto Tocci", "text": "Laureato in Scienze forestali, ha curato numerose pubblicazioni e trasmissioni televisive, in particolare riguardo alla cucina naturale.\nFin dagli anni ottanta conduce una rubrica di cucina con i prodotti del bosco su Linea verde. Delle stesse tematiche ha trattato come ospite fisso nelle ultime edizioni di Unomattina e Unomattina estate.\n\u00c8 stato direttore incaricato dell'\"Istituto Sperimentale per la Selvicoltura\" di Arezzo."}
{"id": "2611530", "revid": "27353111", "url": "https://it.wikipedia.org/wiki?curid=2611530", "title": "Vadim Valentinovich Evseev", "text": ""}
{"id": "2611532", "revid": "767487", "url": "https://it.wikipedia.org/wiki?curid=2611532", "title": "Vadim Evseev", "text": "Carriera.\nGiocatore.\nClub.\nDurante la sua carriera ha giocato con Spartak Mosca, Torpedo Mosca, Lokomotiv Mosca e Saturn, squadra di cui tuttora fa parte.\nSi \u00e8 ritirato il 25 maggio 2012, giocando la sua ultima partita di campionato in cui ha lasciato il campo a met\u00e0 ripresa circa e al suo posto \u00e8 entrato il figlio, di 5 anni, che ha anche segnato un gol.\nNazionale.\nTra il 1999 ed il 2005 ha ottenuto 20 presenze (con una rete) con la Nazionale russa, con la quale ha partecipato al Campionato europeo di calcio 2004.\nAllenatore.\nSmessi i panni del calciatore, ha lavorato come assistente allenatore per il Tekstils\u010dik Ivanovo tra il 2013 e il 2015; ha ricoperto lo stesso ruolo nell'Amkar Perm'.\nDal 1\u00ba febbraio 2017 \u00e8 diventato allenatore del Tekstils\u010dik Ivanovo."}
{"id": "2611533", "revid": "1305772", "url": "https://it.wikipedia.org/wiki?curid=2611533", "title": "Venus in Furs", "text": ""}
{"id": "2611538", "revid": "125886197", "url": "https://it.wikipedia.org/wiki?curid=2611538", "title": "Calcolatore ternario", "text": "Un calcolatore ternario \u00e8 un tipo di calcolatore che basa il suo funzionamento su componenti circuitali che funzionano su una base di numerazione a tre cifre o ternaria.\nCriteri di scelta della base di numerazione e base naturale (base \"e\").\nLa numerazione binaria, o diadica, ha per base 2, cio\u00e8 il pi\u00f9 piccolo intero che pu\u00f2 servire come base di numerazione. Gi\u00e0 nel XVIII secolo, Gottfried Wilhelm Leibniz (Lipsia, 1646 - Hannover, 1716) faceva vedere che le propriet\u00e0 d'ogni sistema di numerazione divengono, in questa base, semplicissime. Scrisse a tal proposito l'opera fondamentale del 1679 \u201cde progressione dyadica\u201d e gett\u00f2 le basi per i procedimenti di calcolo elementari (addizione e moltiplicazione). Successivamente, nel 1705, Leibniz pubblica nelle Memorie dell'Accademia Reale delle Scienze di Parigi un saggio che illustrava le ragioni per concepire una macchina calcolatrice binaria. Altri dopo Leibniz si occuparono del problema, come ci riferisce il grande matematico Giuseppe Peano, tra i quali annoveriamo Amp\u00e8re (1837) ed Lucas (1891). Come \u00e8 noto il sistema binario ha avuto una grande diffusione in seguito allo sviluppo del calcolatore digitale. \nIl fisico-matematico John von Neumann (Budapest, 1903 - Washington, 1957) diede grande impulso alla costruzione del calcolatore digitale gi\u00e0 a partire del 1945, con il progettare un calcolatore digitale, chiamato EDVAC. Si suppose che la maggior efficienza del sistema binario rispetto al sistema decimale potesse essere dimostrata teoricamente assumendo, in un modello semplice, che la complessit\u00e0 circuitale di un calcolatore fosse proporzionale al prodotto b x W, dove b \u00e8 la base numerica scelta e W \u00e8 la lunghezza in cifre del massimo numero che si deve elaborare. Seguendo le indicazioni contenute in, ad esempio, scegliendo un decimale ad 8 cifre si ottiene b x W = 80; ma per rappresentare lo stesso numero in binario abbiamo bisogno di 27 cifre e quindi si avrebbe b x W = 54. D'altro canto, per\u00f2, in questo modello, nulla impedisce di calcolare la complessit\u00e0 circuitale (e quindi il suo costo), fissando l'ordine di grandezza del numero massimo che si vuole manipolare con il calcolatore. \nRicordando la definizione di W, l'ordine di grandezza del numero massimo vale formula_1. Riportando in grafico come varia il prodotto b x W in funzione di b (b#1), mantenendo costante formula_1, si osserva un minimo per b compreso tra 2 e 3 (pi\u00f9 precisamente, b=e; il numero di Nepero approssimato alla terza cifra decimale con 2,718\u2026). Questo risultato, ottenuto nel modello semplificato, suggerisce di adottare il sistema binario in quanto scelta pi\u00f9 economica del decimale; ma, nel confronto tra il sistema ternario e binario, il ternario sarebbe ancora pi\u00f9 economico. Nella figura 1 viene illustrato tale calcolo, per differenti ordini di grandezza del numero massimo formula_3.\n\u00c8 stato osservato che il modello sopra indicato nella pratica costruttiva \u00e8 troppo semplificato. Si pu\u00f2 ancora applicare lo schema per l'unit\u00e0 di calcolo (CPU), mentre altre parti del calcolatore, come memorie di massa (dischi e supporti magnetici) e unit\u00e0 di input-output, non si prestano a tale semplificazione. Ci\u00f2 significa che nella pratica la codifica dei valori numerici \u00e8 meno compatta di quella usata nel modello semplificato. Un altro effetto importante da considerare per lo sviluppo di un calcolatore \u00e8 rappresentato dalla diminuzione dei costi dovuto alla miniaturizzazione e affidabilit\u00e0 del hardware che si sono avuti a partire dagli anni novanta, grazie alla evoluzione della tecnologia dei semiconduttori. Occorre infine considerare che, dal punto di vista degli algoritmi di calcolo, il sistema binario non sarebbe neppure il pi\u00f9 efficiente. Per fare qualche esempio, i numeri negativi devono essere rappresentati con un bit dedicato al segno, ma questo comporta un'asimmetria nel \"range\" dei numeri utilizzabili o produce due diversi valori per lo zero, problemi che richiedono alcuni accorgimenti per essere superati. Nel sistema binario, inoltre, la sottrazione deve essere trasformata in un'addizione con il complemento del sottraendo, obbligando ad uno o due passi in pi\u00f9 rispetto all'addizione, a meno di non ricorrere ad un organo aggiuntivo dedicato a questa operazione. Problemi simili sono comunque comuni anche ad altre notazioni, compresa la decimale\u201d.\nSistema ternario e calcolatori.\nIl modello semplificato sopra descritto suggerisce di adottare una base naturale di numerazione (uguale ad e, circa 2.718...: la base dei logaritmi naturali) e il numero intero pi\u00f9 vicino \u00e8 il 3. Ci\u00f2 richiede l'uso di circuiti a tre stati, cio\u00e8 ad una notazione ternaria. Si possono impiegare le cifre 0, 1, 2. Tuttavia un modo pi\u00f9 interessante di rappresentare i numeri con numerazione ternaria \u00e8 quello del \u201cternario bilanciato\u201d, scegliendo le cifre \u20131, 0 e +1, dette TRIT. I coefficienti delle successive potenze di 3 possono essere dunque sia positivi, sia negativi. Nelle tabelle sotto riportate sono indicate le operazioni pi\u00f9 importanti che permettono di operare con il ternario bilanciato. Nelle tabelle sotto riportate si d\u00e0 l'esempio di alcune operazioni pi\u00f9 comuni con i TRIT. Ove si \u00e8 posto, per definizione, e posto b= bilanciato.\nAd esempio, nel ternario bilanciato il decimale 223 \u00e8 scritto nel modo seguente:\nformula_4;\nIl ternario bilanciato permette, dunque, di rappresentare i numeri negativi senza ricorrere al segno \u201cmeno\u201d anteposto e per trasformare un numero nel suo opposto basta sostituire tutti gli 1 con \u20131 e viceversa, lasciando inalterati gli 0. Quindi sottrazione e addizione con lo stesso procedimento. La logica a tre valori permette, inoltre, di attribuire uno stato fisico a proposizioni che non possono essere definite n\u00e9 vere n\u00e9 false. Fu Thomas Fowler (Great Torrington, 1777 - Devon, England \u2013 31 marzo 1843) a proporre nel 1830 il ternario bilanciato. Egli, praticamente autodidatta, scrisse il manualetto \"Tables for Facilitating Arithmetical Calculations\" in cui proponeva una notazione ternaria e le relative procedure di calcolo. Fowler progett\u00f2 \u00abuna calcolatrice meccanica che permettesse di eseguire la moltiplicazione di due numeri ternari. Il prototipo in legno, con la capacit\u00e0 di ben 55 cifre ternarie, fu dimostrato alla Royal Society di fronte ad importanti uomini di scienza dell'epoca, tra cui Charles Babbage, l'astronomo George Airy e il matematico Augustus De Morgan, che ne redasse l'unica descrizione oggi conosciuta. La macchina sfruttava un meccanismo a leve - non a ruote come le altre calcolatrici dell'epoca - ed era lunga quasi due metri; funzionava correttamente, ma il suo punto debole rimaneva la necessit\u00e0 di ricorrere alle tavole di conversione per trasformare i numeri decimali in ternari. Di questa limitazione Fowler era ben conscio e spese i suoi ultimi anni cercando una soluzione. \nLa calcolatrice di Fowler fu completamente dimenticata, ma nel 2000, sulla base della descrizione di De Morgan e sull'unica rappresentazione grafica - una vetrata della chiesa di Torrington - ne \u00e8 stata ricostruita una plausibile replica funzionante al North Devon College\u00bb. Anche lo stesso von Neumann nel suo \u201cFirst draft\u201d, suggeriva: \u00absi dovrebbero prendere in considerazione sistemi numerici diversi da quello binario, a cominciare forse da quello ternario\u00bb. Pionieri dell'idea di calcolatori ternari furono Donald Knuth e Howard Aiken, il padre della serie di calcolatori di Harvard.\nIl primo calcolatore ternario moderno, battezzato SETUN, fu costruito nel 1956 a Mosca, da ricercatori del gruppo di Nikolai P. Brusentsov. La disponibilit\u00e0 di tecnologia dei russi li condusse ad impiegare circuiti logici magnetici, implementandovi una rappresentazione a tre valori e ottenendo una maggiore velocit\u00e0 ed un minor consumo di energia rispetto ad una macchina binaria. SETUN operava su numeri composti di 18 cifre ternarie. \u201cIn realt\u00e0 il sistema ternario non fu sfruttato completamente perch\u00e9 per ogni TRIT si utilizzavano due nuclei magnetici a due stati, sprecando una combinazione; SETUN era quindi ternario per quanto riguarda le operazioni logico-algebriche, ma restava binario per gli aspetti fisico-circuitali. Il calcolatore sovietico fu prodotto in piccola serie in due successive versioni. SETUN rimase il primo ed ultimo calcolatore ternario\u201d.\nIn effetti la strada verso la costruzione di dispositivi operanti su logiche multi valori MVL (Multi-valued-logic), \u00e8 stata alquanto complessa. Tuttavia, negli ultimi decenni si \u00e8 notato uno sviluppo di circuiti MVL, non necessariamente ternari, ma anche a quattro, otto o sedici stati. \u201cTali ricerche hanno, in certi casi, portato alla realizzazione di prototipi di laboratorio e di prodotti commerciali\u201d. Tre sono i settori dell'informatica che sembrano pi\u00f9 interessati all'uso pratico delle MVL: i sistemi di trasmissione di informazioni digitali, le memorie e i circuiti logico-aritmetici. Forse \u00e8 ragionevole supporre che, \u201cper motivi essenzialmente legati alla miniaturizzazione, ai consumi e alla dissipazione termica, si adotteranno logiche multivalore a quattro, otto o sedici stati\u201d, con lo scopo di integrare il calcolo con sistema di numerazione binario, che inevitabilmente sopravviver\u00e0 molto a lungo, in alcune parti del calcolatore."}
{"id": "2611539", "revid": "27353307", "url": "https://it.wikipedia.org/wiki?curid=2611539", "title": "La Barcaccia", "text": ""}
{"id": "2611546", "revid": "1645873", "url": "https://it.wikipedia.org/wiki?curid=2611546", "title": "Gorizia (disambigua)", "text": "Gorizia pu\u00f2 riferirsi a:"}
{"id": "2611548", "revid": "339392", "url": "https://it.wikipedia.org/wiki?curid=2611548", "title": "Gocce di ricordi", "text": ""}
{"id": "2611550", "revid": "196390", "url": "https://it.wikipedia.org/wiki?curid=2611550", "title": "Il sussurro del cuore", "text": ""}
{"id": "2611552", "revid": "305330", "url": "https://it.wikipedia.org/wiki?curid=2611552", "title": "I miei vicini, gli Yamada", "text": ""}
{"id": "2611553", "revid": "486946", "url": "https://it.wikipedia.org/wiki?curid=2611553", "title": "Pom poko", "text": ""}
{"id": "2611557", "revid": "287204", "url": "https://it.wikipedia.org/wiki?curid=2611557", "title": "Claudio Sebastianutti", "text": "Celebre per la sua dichiarazione in diretta nazionale durante la trasmissione \u201cgol di notte\u201d sull\u2019emittente televisiva Telemontecarlo \u201cc\u2019\u00e8 pi\u00f9 fomento nei piccoli centri\u201d\nCarriera.\nClub.\nInizia a giocare nel Nadir per poi approdare alle Fiamme Oro, squadra con cui esordisce in serie A2. Nel 1999, dividendosi tra l'attivit\u00e0 di Artista Pop e quella sportiva, approda alla Lazio, squadra militante nella massima serie, della quale \u00e8 capitano dal 2004.\nDal 2020, unitamente all\u2019attivit\u00e0 di allenatore della Lazio, si specializza nella realizzazione di complementi di arredo in cartongesso, seguendo corsi professionali di design.\nStatistiche.\nPresenze e reti nei club.\n\"Statistiche aggiornate al 16 gennaio 2011.\""}
{"id": "2611560", "revid": "80598", "url": "https://it.wikipedia.org/wiki?curid=2611560", "title": "Mahna mahna", "text": ""}
{"id": "2611562", "revid": "80598", "url": "https://it.wikipedia.org/wiki?curid=2611562", "title": "L'ingegner Giovanni e famiglia", "text": ""}
{"id": "2611563", "revid": "1534511", "url": "https://it.wikipedia.org/wiki?curid=2611563", "title": "Costante di distorsione centrifuga", "text": ""}
{"id": "2611564", "revid": "161374", "url": "https://it.wikipedia.org/wiki?curid=2611564", "title": "Momenti d'inerzia", "text": ""}
{"id": "2611578", "revid": "148107", "url": "https://it.wikipedia.org/wiki?curid=2611578", "title": "Entropia residua", "text": "L'entropia residua \u00e8 l'entropia di un sistema allo zero assoluto. Essendo zero tutti i contributi traslazionali, vibrazionali e rotazionali delle particelle costituenti il sistema \u00e8 soltanto un'entropia di tipo configurazionale.\nDai dati spettroscopici si calcola spesso un'entropia minore di quella teorica, questo fenomeno pu\u00f2 essere spiegato con due ipotesi:\nUn cristallo ad esempio potrebbe avere a formula_2 sia configurazione AB AB AB AB AB AB ... che configurazione AB BA AB AB AB AB ... se l'energia dei due stati fosse molto simile. Se si ipotizza che le due configurazioni abbiano stessa probabilit\u00e0, si pu\u00f2 calcolare l'entropia residua con la legge di Boltzmann:\ndove:"}
{"id": "2611580", "revid": "594715", "url": "https://it.wikipedia.org/wiki?curid=2611580", "title": "Smorzamento", "text": "Uno smorzamento corrisponde ad una grandezza fisica che decresce nel tempo. Il termine pu\u00f2 applicarsi a una larga parte di fenomeni, ed \u00e8 particolarmente utilizzato nel campo dei fenomeni periodici, dalle radiazioni elettromagnetiche alle oscillazioni meccaniche."}
{"id": "2611583", "revid": "1522738", "url": "https://it.wikipedia.org/wiki?curid=2611583", "title": "Monarchie abolite", "text": "Nel corso della storia si registrano molte monarchie abolite attraverso riforme legislative, colpi di Stato o guerre.\nStoria.\nUn esempio \u00e8 l'abolizione, nel 1649, della monarchia inglese da parte del parlamento guidato da Oliver Cromwell. La monarchia \u00e8 stata restaurata nel 1660. Un altro esempio \u00e8 l'abolizione della monarchia francese nel 1792, durante la rivoluzione francese. La monarchia francese venne in seguito restaurata pi\u00f9 volte fino al 1871. L'antica e millenaria monarchia cinese cess\u00f2 di esistere nel 1912 a seguito della rivoluzione di Sun Yat-sen. L'ultimo imperatore di Corea perse il trono nel 1910 quando il paese venne annesso dal Giappone. Dopo la morte dell'ultimo khagan, nel 1924, anche la Mongolia divenne una repubblica. L'ultimo re di Birmania perse il trono nel 1885 quando il paese venne colonizzato dall'Impero britannico.\nNel 1893 un gruppo di uomini d'affari statunitensi rovesci\u00f2 la regina Liliuokalani, sovrano delle Isole Hawaii, istituendo una repubblica che ader\u00ec agli Stati Uniti d'America nel 1898. La monarchia del Portogallo venne rovesciata nel 1910, due anni dopo l'assassinio del re Carlo I. La monarchia in Spagna venne abolita per la prima volta dal 1873 al 1874 dalla prima repubblica spagnola, e dal 1931 al 1975 dalla seconda repubblica spagnola (1931-1936/39) e dalla dittatura di Francisco Franco (1936/39-1975). La monarchia in Spagna \u00e8 stata restaurata il 22 novembre 1975.\nLa prima guerra mondiale ha causato, forse, la pi\u00f9 grande ondata di abolizioni di monarchie della storia. Le condizioni all'interno della Russia e le difficolt\u00e0 della guerra diedero luogo a una rivoluzione comunista che travolse l'intera istituzione monarchica, eliminando lo zar e attuando una dittatura del proletariato. Gli sconfitti imperi tedesco, austro-ungarico e ottomano videro l'abolizione delle loro monarchie a seguito della fine della guerra. Durante il conflitto vennero istituite alcune nuove monarchie, come per il Granducato di Finlandia (per avere un re finlandese) e per la Lituania (Mindaugas II). Entrambi i re rinunciarono ai loro troni dopo la sconfitta della Germania nel novembre 1918.\nNel 1939 l'Italia invase l'Albania e detronizz\u00f2 re Zog. L'Italia, insieme con le altre monarchie europee orientali di Bulgaria, Ungheria e Romania, ader\u00ec all'alleanza con la Germania nazista nella Seconda guerra mondiale contro il Regno di Jugoslavia, gli alleati e l'Unione Sovietica. Con la perdita della guerra da parte delle potenze dell'Asse, i partigiani comunisti presero il potere in Jugoslavia e in Albania. I comunisti, con il sostegno dell'Unione Sovietica, abolirono le monarchie in Bulgaria, Ungheria e Romania. Anche la monarchia italiana fin\u00ec grazie a un referendum nel 1946. Una particolarit\u00e0 della Seconda guerra mondiale \u00e8 stata la sconfitta del\nGiappone, dove la monarchia non \u00e8 stata abolita, ma l'imperatore \u00e8 stato privato del carattere sacrale che aveva prima del conflitto.\nIn Grecia il re fu costretto all'esilio dopo un colpo di stato nel 1967 e la repubblica venne proclamata nel 1973. Le monarchie di India, Kenya, Tanganica, Zambia, Zanzibar e Zimbabwe, quando vennero abolite o poco dopo, diventarono indipendenti dal Regno Unito pur rimanendo nell'ambito del Commonwealth a met\u00e0 del XX secolo. Quella d'Irlanda non \u00e8 stata abolita quando l'Irlanda \u00e8 diventata indipendente dal Regno Unito, ma \u00e8 stata abolita dalla \"Republic of Ireland Act\" del 1948, entrato in vigore nel 1949. Il Pakistan divenne una repubblica nel 1956. La monarchia venne abolita in Sudafrica nel 1961. A Mauritius viene abolita nel 1992. L'ultimo Paese a diventare una repubblica, nel Commonwealth, \u00e8 Barbados nel 2021.\nLe monarchie in Egitto e Sudan vennero abolite nel 1953, quella di Tunisia nel 1957, quella irachena nel 1958, quella yemenita nel 1962, quella di Libia nel 1969, quella dell'Afghanistan nel 1973, quella dell'Iran venne abolita dalla rivoluzione islamica del 1979. In Etiopia l'imperatore venne rovesciato nel 1974 a seguito di un colpo di stato sostenuto dalla sinistra radicale. Sconvolgimenti politici e insurrezione comunista posero fine alla monarchia di Indocina dopo la Seconda guerra mondiale: una breve tentativo di lasciare la forma monarchica, in Vietnam del Sud, si risolse con un nulla di fatto nel 1955; un colpo di stato militare rovesci\u00f2 la monarchia in Cambogia nel 1970 e una rivoluzione comunista nel Laos rovesci\u00f2 la monarchia nel 1975. La monarchia in Cambogia \u00e8 stata restaurata nel 1993. Il Brasile ha respinto un tentativo di restaurazione della monarchia nel 1990, mentre continuano gli sforzi per ristabilire le monarchie di alcuni degli stati balcanici dell'ex blocco orientale comunista.\nIn Bulgaria Simeone II, che venne deposto nel 1946, venne eletto primo ministro del suo paese dal 2001 al 2005. Un referendum per il ritorno della monarchia venne organizzato in Albania nel 1997, ma vinse la repubblica. Michele I di Romania e il principe Alessandro II di Jugoslavia sono stati autorizzati a tornare nei loro paesi ed hanno guadagnato una certa popolarit\u00e0.\nIn un referendum del 1999 gli australiani respinsero la proposta di abolire la monarchia a favore di una repubblica. Il 24 dicembre 2007 il governo nepalese decise di abolire la monarchia. La monarchia nepalese \u00e8 stata formalmente abolita il 28 maggio 2008."}
{"id": "2611586", "revid": "196390", "url": "https://it.wikipedia.org/wiki?curid=2611586", "title": "Action Kamen", "text": ""}
{"id": "2611587", "revid": "701654", "url": "https://it.wikipedia.org/wiki?curid=2611587", "title": "NAR International", "text": "La NAR International \u00e8 una casa discografica italiana attiva da met\u00e0 degli anni '80.\nStoria della NAR International.\nNata nella seconda met\u00e0 degli anni '80 per iniziativa di Mario Limongelli (ex componente del gruppo degli Albatros), nel corso degli anni l'etichetta milanese ha pubblicato dischi di artisti molto noti, come Giuni Russo, Milva, Sabrina Salerno, Spagna, Marisa Sannia, Loredana Bert\u00e8, Gigliola Cinquetti, Fred Bongusto, Franco Califano, Massimo Ranieri, Luciano Tajoli, Nilla Pizzi ed altri.\nIl direttore editoriale \u00e8 Frank Del Giudice.\nL'etichetta ha pi\u00f9 volte partecipato con i suoi artisti al Festival di Sanremo. Tra le partecipazioni recenti si ricordano: Spagna (Festival di Sanremo 2006), Milva (Festival di Sanremo 2007), Loredana Bert\u00e8 (Sanremo 2008), Grazia Di Michele e Mauro Coruzzi (Festival di Sanremo 2015). L'ultima partecipazione \u00e8 stata al Festival di Sanremo 2022 con Massimo Ranieri.\nPer la distribuzione si appoggia alla Edel Music / Self Distribuzione e 1A Entertainment\nI dischi pubblicati.\nPer la datazione ci siamo basati sulla data sul disco o sulla copertina; qualora nessuno di questi elementi avesse una datazione, ci siamo basati sulla numerazione del catalogo."}
{"id": "2611589", "revid": "599013", "url": "https://it.wikipedia.org/wiki?curid=2611589", "title": "Filipp Ivanovi\u010d Golikov", "text": "Prima della guerra.\nNato in un villaggio dell'oblast di Kurgan, si arruol\u00f2 nell'Armata Rossa giovanissimo nel 1918 e combatt\u00e9 nella Guerra Civile contro i Bianchi. Negli anni Venti e Trenta segu\u00ec una intensa preparazione politico-militare alla Scuola di Guerra (1931) e all'Accademia Militare \"Frunze\" di Mosca (1933). Pass\u00f2 quindi ai comandi operativi sul territorio: comandante di corpo nel 1937, membro del Soviet militare del distretto Bielorusso, comandante della 6. Armata (con cui partecip\u00f2 alle operazioni di occupazione della Polonia orientale nel 1939 (cosiddetta campagna di liberazione della Bielorussia e Ucraina occidentali). Dal luglio 1940 venne promosso Vice Capo di Stato Maggiore Generale, assumendo la guida dell'importantissima Direzione dei Servizi di Informazione militare.\nLa guerra.\nIn questo ruolo, Golikov indubbiamente porta grosse responsabilit\u00e0 nella sottovalutazione e nella mancata informazione dell'imminente attacco di sorpresa tedesco. Peraltro i suoi rapporti troppo reticenti e contraddittori derivarono in gran parte anche dall'effetto paralizzante provocato dalle draconiane direttive staliniane e dalla eccessiva sudditanza di Golikov alle istanze provenienti dai dirigenti superiori. Il 22 giugno 1941, l'offensiva tedesca colse di sorpresa l'Armata Rossa e provoc\u00f2 il crollo iniziale delle difese sovietiche.\nFino al novembre 1941 Golikov, nonostante i suoi errori, rimase alla direzione dello spionaggio militare e durante l'estate egli si rec\u00f2 ripetutamente nelle capitali anglosassoni per le trattative sugli aiuti militari all'URSS e sulla eventuale apertura di un \"Secondo Fronte\". Durante questi incontri fece mostra con i suoi interlocutori di una arcigna e impenetrabile reticenza riguardo all'Unione Sovietica e alla sua situazione politico-militare reale. In piena battaglia di Mosca, Golikov chiese a Stalin di essere riassegnato ad un comando operativo. Al comando della 10. Armata durante la battaglia per difendere la capitale, partecip\u00f2 con successo alla controffensiva del 5 dicembre 1941 e alla successiva battaglia invernale.\nLe grandi battaglie del 1942-43.\nNella primavera 1942, Golikov prese il comando dell'importante Fronte di Brjansk e sub\u00ec l'urto principale della nuova offensiva tedesca (Operazione Blu); alcuni contrasti con Stalin, riguardo alla difesa di Vorone\u017e e alla condotta delle operazioni con i numerosi corpi corazzati assegnategli di rinforzo, portarono alla sua sostituzione con il generale Nikolaj Vatutin (luglio 1942). La disgrazia fu di breve durata, nell'ottobre 1942 (dopo aver partecipato in settembre anche alla fase difensiva della battaglia di Stalingrado come vice-comandante del fronte guidato da Er\u00ebmenko) ritornava al comando del Fronte di Vorone\u017e, incaricato della pianificazione della prevista offensiva invernale sull'Alto Don (parte della pi\u00f9 generale offensiva sovietica invernale nel settore meridionale del fronte orientale). Cominciava cos\u00ec il periodo pi\u00f9 felice della sua attivit\u00e0 militare.\nIl 16 dicembre 1942, iniziava l'Operazione Piccolo Saturno; dopo accese discussioni tra i generali sovietici e Stalin, la pi\u00f9 ambiziosa Operazione Saturno (inizialmente prevista dallo Stavka) in direzione di Rostov per accerchiare in un colpo solo tutte le forze tedesche sul Don e nel Caucaso, era stata ridotta (con l'approvazione di Golikov e contrariamente al parere del collega Nikolaj Vatutin) nella variante ridotta (\"Piccolo Saturno\") diretta principalmente contro le retrovie del raggruppamento del Don del feldmaresciallo Erich von Manstein che tentava di andare in soccorso della VI Armata circondata a Stalingrado. I due fronti di Golikov (Fronte di Voronez) e Vatutin (Fronte Sud-Occidentale), travolsero in tre giorni due corpi d'armata dell'ARMIR italiano e poi dilagarono a valanga nella breccia, schiacciando le sacche di resistenza e i gruppi di fuggitivi a piedi nella neve. Il 17\u00ba Corpo corazzato di Golikov penetr\u00f2 audacemente a Kantemirovka spazzando via il centro di rifornimento italiano e proteggendo il fianco della puntata dei carri armati di Vatutin verso gli aeroporti tedeschi che rifornivano Stalingrado.\nDopo questo primo successo, Golikov pass\u00f2 nuovamente all'attacco con le sue forze, rinforzate dalla potente 3.Armata corazzata del generale Pavel Rybalko, il 12 gennaio 1943 (Offensiva Ostrogorzk-Rosso\u0161) sul fronte del Corpo Armata Alpino e dell'armata ungherese. Fu un successo ancora pi\u00f9 clamoroso; i carri armati russi entrarono di sorpresa a Rosso\u0161 (quartier generale degli alpini) e in collaborazione con altre forze provenienti da nord accerchiarono una grande quantit\u00e0 di soldati, ungheresi, italiani e tedeschi. Il 24 gennaio le armate di Golikov partecipavano anche alla Offensiva Vorone\u017e-Kastornoe in cui sarebbero state definitivamente sbaragliate le divisioni ungheresi e costretta ad una rovinosa ritirata la II Armata tedesca.\nIl fronte dell'Asse sembrava definitivamente crollato e Golikov (insieme a Vatutin pi\u00f9 a sud) si gett\u00f2 all'inseguimento del nemico avanzando in direzione di Kharkov e Poltava (Operazione Stella). Il 16 febbraio i corpi corazzati di Rybalko liberavano (dopo una dura lotta contro le divisioni scelte Waffen-SS) la grande citt\u00e0 ucraina; la situazione sembrava straordinariamente favorevole. In realt\u00e0, invece, i tedeschi stavano preparando una grossa controffensiva che, cogliendo di sorpresa le forze sovietiche estenuate e esaurite dalla interminabile avanzata, mise prima in grosse difficolt\u00e0 il fronte di Vatutin (che venne ributtato con gravi perdite oltre il Done\u010d) e poi attacc\u00f2 anche le armate di Golikov (rimaste col fianco sinistro scoperto dopo la ritirata di Vatutin). Durante la Terza Battaglia di Kharkov le Panzerdivision Waffen-SS schiacciarono la 3.Armata corazzata e riconquistarono la citt\u00e0. In grande difficolt\u00e0, Golikov riusc\u00ec (con l'aiuto di nuovi rinforzi) a ripiegare con le sue truppe malconce verso nord, abbandonando anche Belgorod. Questa inattesa sconfitta avrebbe segnato la fine della carriera operativa sul campo di Golikov.\nGli ultimi anni.\nIl 22 marzo 1943 Stalin rimosse Golikov dal comando del Fronte di Voronez, trasferendolo al Commissariato alla Difesa a Mosca, con l'incarico di Capo della Direzione Quadri del Commissariato, dove sarebbe rimasto fino alla fine della guerra. Nel dopo guerra Golikov diresse ancora la scuola Truppe Corazzate dell'Armata Rossa e la Direzione Politica centrale delle Forze Armate (1958-1962). Nel 1961 era stato promosso al grado supremo di Maresciallo dell'Unione Sovietica."}
{"id": "2611591", "revid": "3732", "url": "https://it.wikipedia.org/wiki?curid=2611591", "title": "Guglielmo Moretti", "text": "Biografia.\nHa svolto tutta la sua carriera in RAI, dov'era entrato nel dopoguerra. Appassionato di rugby, si recava spesso in Francia a seguire le partite del campionato transalpino. Ebbe modo di ascoltare una trasmissione radiofonica (\"Sports et Musique\"), nella quale cronisti-inviati commentavano in diretta dai campi di gioco le partite del giorno di rugby, calcio e pallacanestro. Moretti propose l'idea ai vertici Rai. Ottenne per\u00f2 un diniego. Nel frattempo prosegu\u00ec la sua carriera professionale fino a diventare capo della redazione sportiva Rai. Nel 1959, finalmente, il progetto fu approvato. Coautori, insieme a Moretti, Roberto Bortoluzzi e Sergio Zavoli, che ide\u00f2 il titolo \"Tutto il calcio minuto per minuto\". Il programma and\u00f2 in onda per la prima volta il 10 gennaio 1960. Grazie all'intuizione di Moretti il calcio arriv\u00f2 a tutti, in tempi in cui le notizie le si conosceva, leggendole, solo il giorno dopo. Ha guidato giornalisti di grande livello come Sandro Ciotti, che gli ricordava i suoi trascorsi nel Forl\u00ec calcio, ed Enrico Ameri.\nDalla fine degli anni sessanta al 1976 ha condotto la trasmissione \"Domenica Sport\". Insieme a Piero Pasini fu una delle voci pi\u00f9 popolari della sede di Bologna. L'ultima sua presenza al microfono fu come caposquadra degli inviati Rai ai Giochi olimpici di Los Angeles 1984; successivamente divenne capo del pool sportivo dei radiocronisti Rai. Molto impegnato a livello sindacale, Moretti \u00e8 stato per anni il presidente dell'Istituto di previdenza nazionale dei giornalisti e di Stampa Romana.\nNel 1984 ricevette il premio USSI \"Una penna per lo sport\". Nel 2011 fu premiato dall'USSI Roma.\nEra il fratello del regista Rai Antonio Moretti e cognato dell'annunciatrice Rai Rosanna Vaudetti."}
{"id": "2611596", "revid": "122645250", "url": "https://it.wikipedia.org/wiki?curid=2611596", "title": "Nojoud Ali", "text": "Biografia.\nMolto piccola, Nojoud e la sua famiglia scappano dal loro villaggio nello Yemen poich\u00e9, come si scoprir\u00e0 solo in seguito, sua sorella maggiore Mona \u00e8 stata rapita e messa incinta. La vicenda avviene prima del matrimonio e quindi la ragazza viene obbligata a sposare in tutta fretta il suo rapitore, il che comunque lascia uno stigma sulla famiglia d'origine perch\u00e9, proprio a causa della violenza, Mona il giorno delle nozze non \u00e8 pi\u00f9 vergine.\nNella capitale San'a, dove si trasferiscono, il padre non trova lavoro per cui i figli devono arrangiarsi per vivere. A causa della povert\u00e0 della famiglia, il padre di Nojoud accetta per sua figlia, che in quel momento aveva solo nove anni, una proposta di matrimonio di un trentenne. Cos\u00ec la bambina, in brevissimo tempo e contro la sua volont\u00e0 convola a nozze, e quindi \u00e8 obbligata a lasciare i coetanei e vivere nella casa del marito, occupandosi dei soli lavori domestici; come se non bastasse il marito la picchia e la violenta, con la complicit\u00e0 della propria madre.\nIl divorzio.\nDue mesi dopo le nozze, Nojoud riesce finalmente ad ottenere il permesso di andare a trovare i genitori a San'a. Costoro, a causa delle loro precarie condizioni economiche, rispondono che non possono far nulla e che \u00e8 dovere della figlia obbedire al marito, ma Nojoud riceve dalla seconda moglie di suo padre, Dowla, il suggerimento di scappare ed andare alla ricerca di un tribunale. Giunta in un tribunale si rivolge ad un magistrato al quale chiede aiuto. Nel frattempo viene alloggiata in casa di un altro magistrato.\nNella sua causa viene sostenuta dall'avvocato \"Chadha Nasser\", che la patrocina gratuitamente, aiutandola nella sua battaglia. La legge yemenita pone il limite inferiore di 15 anni di et\u00e0 per i matrimoni, ma un emendamento introdotto nel 1999 in riferimento al matrimonio del profeta Maometto, sposatosi con Aisha, una bambina di nove anni, consente lo stesso lo svolgersi del rito matrimoniale, la consegna della dote alla famiglia della sposa, ma vieta i rapporti sessuali con le giovani spose, fino a quando queste non abbiano raggiunto la pubert\u00e0. Di fronte alla corte l'avvocato Nasser accuser\u00e0 il marito di aver infranto la legge stuprando la moglie impubere, nonch\u00e9 il padre e il marito di aver mentito, sull'et\u00e0 di Nojoud in una seduta precedente, per discolparsi. Nel corso del dibattito Nojoud rigetter\u00e0 la proposta del giudice di riunire nuovamente la coppia dopo un intervallo di tre - cinque anni. Il 15 aprile 2008 il tribunale le accorder\u00e0 il divorzio al prezzo di mille riyal (equivalenti a circa 360 euro) da rifondere al marito come risarcimento per la rottura del contratto matrimoniale. La somma verr\u00e0 raccolta grazie ad una sottoscrizione organizzata dallo Yemen Times, a causa dell'indigenza della famiglia di Nojoud.\nL'autobiografia.\nPoco dopo la ragazza va a Parigi e scrive un'autobiografia, assieme alla giornalista franco-iraniana Delphine Minoui, intitolata \"Moi Nojoud, 10 ans, divorc\u00e9e\" (\"Io, Nojoud, dieci anni, divorziata\"): il libro diventa un bestseller e viene tradotto in 15 lingue. Nel 2008 \u00e8 inserita nell'elenco di donne dell'anno dalla rivista \"Glamour\", in quanto la pi\u00f9 giovane divorziata del mondo, e riprende la scuola.\nNel 2013 Nojoud ha lamentato che il padre ha cacciato la figlia da casa, ha utilizzato i proventi dell'autobiografia non per migliorare il tenore di vita della famiglia, ma per procurarsi altre due mogli e ha combinato un matrimonio per un'altra figlia, Haifa; l'ex marito Faez nel frattempo si \u00e8 risposato e passa a Nojoud 20-30 dollari al mese.\nDal libro \u00e8 tratto un film, La sposa bambina, della regista Khadija al-Salami, uscito in Italia nel maggio 2016. Nel frattempo, un anno prima, la ragazza ha cambiato il proprio nome da Nojood (in yemenita significa \"nascosta\") a Nojoom (\"stelle\" nella medesima lingua)."}
{"id": "2611597", "revid": "287204", "url": "https://it.wikipedia.org/wiki?curid=2611597", "title": "San Martin", "text": ""}
{"id": "2611603", "revid": "599013", "url": "https://it.wikipedia.org/wiki?curid=2611603", "title": "John Pezza", "text": ""}
{"id": "2611604", "revid": "767487", "url": "https://it.wikipedia.org/wiki?curid=2611604", "title": "San Mart\u00edn de Loba", "text": "San Mart\u00edn de Loba \u00e8 un comune della Colombia facente parte del dipartimento di Bol\u00edvar.\nIl centro abitato venne fondato da Diego Ortiz Nieto nel 1637."}
{"id": "2611605", "revid": "287204", "url": "https://it.wikipedia.org/wiki?curid=2611605", "title": "Mario Lega", "text": " \u00c8 detentore di un curioso record: \u00e8 infatti, tra i vari campioni del mondo del motomondiale, il pilota ad aver vinto il minor numero di gare, 1, conquistata in Jugoslavia nel 1977.\nCarriera.\nFece il suo debutto nel Campionato Italiano Cadetti classe 60 nel 1966, correndo dapprima con una Italjet e poi con una Minarelli. Divenuto Juniores nel 1970, vinse il Campionato Italiano della categoria l'anno successivo, con una Yamaha TD 250. \"Promosso\" a Seniores per la stagione 1972, in quell'anno fece anche il suo esordio nel Motomondiale, ritirandosi al GP delle Nazioni nella quarto di litro. A fine stagione Lega fu 5\u00ba nel Campionato Italiano della 250.\nNel 1973 il centauro romagnolo venne ingaggiato dalla scuderia \"Diemme\". In quell'anno ottenne i suoi primi punti nel Mondiale, ottenendo come miglior risultato il 4\u00ba posto al GP di Jugoslavia in 250. L'anno successivo fu quello del titolo di Campione d'Italia della 350 e del secondo posto al \"Nazioni\" dietro ad Agostini, sempre in 350.\nUna caduta al Paul Ricard, a inizio 1975, segn\u00f2 l'inizio di un periodo di crisi di risultati per Lega. La crisi dur\u00f2 sino al 1977, anno in cui venne ingaggiato dalla Morbidelli per sostituire Paolo Pileri, infortunatosi al GP d'Austria. Il contratto con il costruttore pesarese era inizialmente per sole tre gare (Nazioni, Francia e Spagna), ma venne prolungato grazie ai buoni risultati di Lega, issatosi in vetta alla classifica della 250. Il buon momento venne confermato in Jugoslavia, dove il romagnolo vinse il GP. Grazie anche ai piazzamenti a podio ottenuti in Belgio, Svezia e Cecoslovacchia, Lega divenne Campione del Mondo della quarto di litro. Il 1977 fu anche l'anno del secondo titolo italiano della 350.\nLa stagione 1978 fu una stagione meno proficua di risultati per il pilota di Lugo, solo settimo in classifica in 250 nel Mondiale vinto dalla Kawasaki KR di Kork Ballington. Nel 1979 Lega corse nel Campionato Europeo Endurance, in coppia con V\u00edctor Palomo su una Ducati, ottenendo l'8\u00ba posto nella classifica finale. A fine stagione si ritir\u00f2 dalle corse, continuando l'attivit\u00e0 (mai interrotta neanche durante l'impegno come pilota ufficiale Morbidelli) di operatore SIP.\nAttualmente commenta le gare del Motomondiale per la Gazzetta dello Sport ed \u00e8 istruttore di guida."}
{"id": "2611606", "revid": "1543377", "url": "https://it.wikipedia.org/wiki?curid=2611606", "title": "San Pablo (Bol\u00edvar)", "text": "San Pablo \u00e8 un comune della Colombia facente parte del dipartimento di Bol\u00edvar.\nIl centro abitato venne fondato da Alonso Ramirez de Arellano nel 1543, mentre l'istituzione del comune \u00e8 del 23 ottobre 1968."}
{"id": "2611607", "revid": "101219439", "url": "https://it.wikipedia.org/wiki?curid=2611607", "title": "Leszek Martewicz", "text": ""}
{"id": "2611610", "revid": "124123", "url": "https://it.wikipedia.org/wiki?curid=2611610", "title": "Vladimir Pavlenko", "text": ""}
{"id": "2611612", "revid": "1305772", "url": "https://it.wikipedia.org/wiki?curid=2611612", "title": "Santa Catalina (Colombia)", "text": "Santa Catalina \u00e8 un comune della Colombia facente parte del dipartimento di Bol\u00edvar.\nIl centro abitato venne fondato da Sebasti\u00e1n de Eslava nel 1744."}
{"id": "2611615", "revid": "322321", "url": "https://it.wikipedia.org/wiki?curid=2611615", "title": "Provincia di Cuneo", "text": "La provincia di Cuneo \u00e8 una provincia italiana del Piemonte di abitanti. Contando anche le 14 citt\u00e0 metropolitane, \u00e8 la ventinovesima provincia italiana per popolazione, seconda per numero di comuni (247), nonch\u00e9 quarta per superficie subito dietro le province di Sassari, Bolzano e Foggia. Per questo in Piemonte \u00e8 anche detta \"la Granda\" (grande in piemontese).\nConfina a ovest con la Francia (dipartimenti delle Alte Alpi, delle Alpi dell'Alta Provenza e delle Alpi Marittime nella regione Provenza-Alpi-Costa Azzurra), a nord con la citt\u00e0 metropolitana di Torino, a est con la provincia di Asti, a sud con la Liguria (province di Imperia e di Savona).\nIstituita nel 1859, \u00e8 stata fino al 1920 la quarta provincia italiana per estensione, preceduta dalle sole province di Sassari, Cagliari e Torino (che all'epoca comprendeva anche la Valle d'Aosta). Nel 1920 con l'istituzione della provincia di Trento (inizialmente comprendente anche l'Alto Adige) diviene quinta e dal 1927 ancora quinta (preceduta da Sassari, Cagliari, dalla neoistituita Bolzano e dalla ridelimitata provincia di Foggia) fino al 1975. Dopo l'istituzione di nuove province in Sardegna nel 2001, \u00e8 la terza pi\u00f9 grande provincia italiana dopo Bolzano e Foggia. In seguito alla riduzione del numero di province sarde dopo il referendum regionale del 2012 \u00e8 la quarta provincia italiana per superficie dietro quelle di Sassari, Bolzano e Foggia.\nIl territorio \u00e8 composto per il 50,8% da montagna (circa la met\u00e0 bassa montagna), per il 26,6% da collina e per il 22,6% da pianura/altopiano.\nStoria.\nVenne istituita dal Decreto Rattazzi (Regio Decreto 3702 del 23 ottobre 1859).\nNel 1860 vennero assegnati alla provincia di Cuneo i comuni del mandamento di Tenda, gi\u00e0 appartenenti alla provincia di Nizza ceduta alla Francia.\nNel 1947 cedette Tenda, Vievola, San Dalmazzo di Tenda e Briga Marittima e alcune frazioni dei comuni di Vinadio e di Valdieri alla Francia in virt\u00f9 del trattato di pace di Parigi firmato dall'Italia il 10 febbraio 1947 al termine della seconda guerra mondiale.\nNel 1927 a Cuneo fu assegnata la sigla CU\" \"per le targhe automobilistiche, poi modificata nel 1928 in CN. Non ci sono prove che le targhe\u00a0CU\u00a0siano mai state realmente emesse e che non siano rimaste una pura teoria cartacea.\nGeografia fisica.\nMorfologia.\nLe Alpi Cozie e Marittime e le Alpi Liguri la circondano rispettivamente a ovest e a sud, con un grande arco che solo a est della valle del Tanaro si abbassa in forme pi\u00f9 dolci, trapassando al sistema collinare delle Langhe e Roero. I rilievi formano pertanto un grande bordo ad U, entro il quale si apre l'alta pianura solcata dal Po, dal Tanaro e dai loro numerosi affluenti. Sulla sinistra del Tanaro rientra nella provincia una porzione delle colline del Monferrato, che restringono la pianura fra Bra e Saluzzo e deviano il corso del Tanaro, che raggiunge il Po solo dopo aver aggirato da sud l'intero sistema collinare.\nNell'arco alpino i fiumi incidono verdi valli trasversali, che convergono a ventaglio verso la pianura. La valle pi\u00f9 settentrionale \u00e8 quella del Po che nasce alle pendici del Monviso, massima elevazione della provincia (3841\u00a0m), la minima Santo Stefano Belbo (170 m); seguono, quasi parallele, le valli dei torrenti Varaita, Maira e Grana, affluenti di destra del Po, quelle della Stura di Demonte e del Gesso, le cui acque confluiscono nel Tanaro. Seguono le valli di alcuni affluenti di sinistra del Tanaro (Vermenagna, Pesio, Ellero, Corsaglia), e la valle del Tanaro stessa. Le valli del Belbo e della Bormida, che tributano al Tanaro da destra, incidono e delimitano con altri corsi d'acqua i rilievi delle Langhe.\nClima e idrografia.\nIl clima ha caratteristiche di continentalit\u00e0 abbastanza spiccate, determinate dallo schermo che i rilievi oppongono alle influenze del pur vicino Mediterraneo. Ma la variet\u00e0 dei fattori altimetrici e morfologici causa condizioni climatiche locali piuttosto diverse tra la zona alpina, le Langhe e la pianura, specie per quanto riguarda l'andamento delle temperature, le condizioni di soleggiamento e il comportamento dei venti. Estesi sono i boschi, specie nelle valli alpine e nella zona pi\u00f9 elevata delle Langhe.\nDal punto di vista idrografico il territorio comprende l'alto bacino del Po e gran parte di quello del Tanaro. I corsi d'acqua che convergono a ventaglio nella pianura sono generalmente brevi e ripidi, con scarsa portata media, magre accentuate in inverno e piene talore violente in corrispondenza dei periodi pi\u00f9 piovosi.\nValli della provincia di Cuneo.\nI corsi d'acqua che circondano Cuneo e convergono verso la pianura formano verdi valli i cui comuni erano generalmente organizzati in comunit\u00e0 montane, in seguito spesso sostituite da unioni di comuni. Partendo da Nord Est, le valli della provincia sono:\nLe Valli Gesso, Vermenagna e Pesio formavano un'unica comunit\u00e0 montana. La Comunit\u00e0 montana della Bisalta comprendeva i territori delle valli Josina e Colla. Le Valli Mongia e Cevetta facevano parte della Comunit\u00e0 montana Valli Mongia, Cevetta e Langa Cebana. La maggior parte della Valle Belbo rientrava nella Comunit\u00e0 montana Alta Langa, mentre l'ultima porzione del Belbo all'interno della provincia di Cuneo faceva parte della Comunit\u00e0 montana Alta Langa e Langa delle Valli Bormida e Uzzone\nSociet\u00e0.\nComuni.\nDal 1\u00ba gennaio 2019 sono stati soppressi 3 comuni: Castellar (incorporato a Saluzzo), Valmala (incorporato a Busca) e Camo (incorporato a Santo Stefano Belbo). Appartengono alla provincia di Cuneo i seguenti 247 comuni: \nComuni pi\u00f9 popolosi.\nI comuni pi\u00f9 importanti, ovvero le citt\u00e0 con pi\u00f9 di 15.000 abitanti della Provincia di Cuneo, sono sette: al capoluogo Cuneo seguono Alba, Bra, Fossano, Mondov\u00ec, Savigliano, Saluzzo.\nIn ragione del loro numero, tali comuni sono localmente soprannominati \u201csette sorelle\u201d.\nEconomia.\nL'economia della provincia di Cuneo \u00e8 tradizionalmente forte nei settori dell'agricoltura e della zootecnia.\nTra le industrie principali note a livello nazionale e internazionale, vanno ricordate:\nLeader continentali e/o mondiali nei loro comparti sono:\nA Savigliano opera lo stabilimento Alstom (gi\u00e0 Fiat Ferroviaria Savigliano) azienda produttrice di materiale rotabile fra cui il famoso Pendolino ed il pi\u00f9 recente ETR 500.\nA Verzuolo \u00e8 nato il colosso cartario Cartiere Burgo, che dispone ancora in questa localit\u00e0, nei pressi di Saluzzo, del suo principale stabilimento in cui produce carta per l'editoria.\nSicuramente da segnalare il distretto delle bici made in Cuneo.Tra le pi\u00f9 note:\nSono inoltre presenti sul territorio provinciale stabilimenti dei maggiori gruppi mondiali legati al settore automobilistico:\ne al settore alimentare: \nI comparti in cui eccelle il sistema industriale Cuneese sono quello alimentare: \nNel territorio provinciale si produce la DOC Langhe bianco.\nVa menzionato il settore imbottigliamento delle acque minerali con gli stabilimenti di Vinadio (marchio S.Anna), Garessio e Ormea (marchio S.Bernardo), Roccaforte M.vi (marchio Lurisia) e la pi\u00f9 recente acqua Eva imbottigliata a Paesana alle pendici del Monviso.\nQuesti quattro marchi (su 170 del frammentato panorama italiano) coprono oltre il 15% della produzione nazionale (fonte Beverfood 2017/2018).\nQuello meccanico:\nTurismo.\nUn ruolo importante nell'economia provinciale \u00e8 rivestito anche dall'industria turistica, data la ricchezza del territorio dal punto di vista enogastronomico, storico e paesaggistico.\nInfrastrutture e trasporti.\nLa posizione \"marginale\" della provincia, situata a ridosso del settore alpino sudoccidentale, si accompagna all'esistenza di vie d'accesso complessivamente poco capienti. L'isolamento del cuneese rispetto al resto del territorio nazionale italiano \u00e8 storicamente tanto rilevante che per la provincia \u00e8 stato coniato il soprannome di \"terza isola d'Italia\".\nStrade.\nIl capoluogo \u00e8 collegato alla rete autostradale dal febbraio 2012, a seguito dell'inaugurazione del tratto Cuneo-Sant'Albano Stura dell'autostrada A33 Asti-Cuneo, che comprende tre uscite (Cuneo Est, Cuneo Centro e Sant'Albano) e interseca l'autostrada A6 Torino-Savona in prossimit\u00e0 della frazione Massimini del comune di Carr\u00f9. L'A6 \u00e8 stata precedentemente la sola autostrada a servire il territorio della Granda mediante gli svincoli di Marene, Fossano, Carr\u00f9, Mondov\u00ec, Niella Tanaro, Ceva, Montezemolo. Altre arterie viarie d'importanza strategica sono poi la Strada statale 20 del Colle di Tenda e di Valle Roja e la Strada statale 21 della Maddalena, che danno accesso alla Francia\nLa rete viaria cuneese, pur essendo la pi\u00f9 lunga tra quelle delle province italiane (con un totale di 3683\u00a0km), soffre di vari problemi: la situazione \u00e8 complicata dalla lentezza con cui vengono portati avanti gli ampliamenti pi\u00f9 significativi (a titolo d'esempio, il cantiere dell'autostrada A33 avanza a ritmi lenti e con lunghi momenti di stasi) e le progettazioni di nuove strade (quali la tangenziale di Cuneo e i collegamenti Cuneo-Pinerolo, Cuneo-Sisteron e Cuneo-Nizza).\nFerrovie.\nIl territorio provinciale \u00e8 servito dalle ferrovie Cuneo-Ventimiglia-Nizza, Cuneo-Fossano e Torino-Savona; cuore del sistema \u00e8 la stazione di Cuneo.\nAnche la rete ferrata \u00e8 caratterizzata da limiti ed arretratezza: tra la fine del XX secolo e l'inizio del XXI varie linee secondarie (Savigliano-Saluzzo-Cuneo, Cuneo-Mondov\u00ec, Mondov\u00ec-Bastia Mondov\u00ec, Bastia-Bra, Bra-Cavallermaggiore, Cavallermaggiore-Savigliano, Ceva-Ormea) sono state dismesse o depotenziate; le tratte residue sono inoltre per lunghi tratti a binario unico e talora non elettrificate.\nAeroporti.\nLo scalo aeroportuale di riferimento della provincia \u00e8 Cuneo-Levaldigi, nel territorio comunale di Savigliano.\nAutolinee.\nDal 2010 trasporto pubblico locale su gomma della provincia \u00e8 gestito dalle aziende facenti parte del Consorzio Trasporti Granda Bus, con collegamenti sia all'interno della provincia stessa sia con le vicine provincie di Torino, Asti e Savona.\nStemma e gonfalone.\nLo stemma istituzionale vigente, concesso con Regio Decreto del 10 gennaio 1886, contiene gli emblemi delle citt\u00e0 situate in corrispondenza dei quattro vertici del territorio provinciale. Questa \u00e8 la blasonatura:\nIl gonfalone \u00e8 un drappo azzurro, ornato di ricami, frange e nappe d'oro, caricato del detto emblema e della dicitura \"PROVINCIA DI CUNEO\"."}
{"id": "2611617", "revid": "767487", "url": "https://it.wikipedia.org/wiki?curid=2611617", "title": "Magdalena Barto\u0219", "text": ""}
{"id": "2611618", "revid": "767487", "url": "https://it.wikipedia.org/wiki?curid=2611618", "title": "Gallhammer", "text": "Le Gallhammer sono un gruppo metal che si orienta verso i generi black metal, crust punk e doom metal.\nSi sono formate a Tokyo nel 2003 e sono sotto contratto con la Peaceville Records.\nInfluenze.\nIn un'intervista, Vivian Slaughter ha dichiarato di essere influenzata da gruppi come Hellhammer (il loro nome \u00e8 un chiaro omaggio), Amebix, Venom, Celtic Frost e Burzum."}
{"id": "2611624", "revid": "767487", "url": "https://it.wikipedia.org/wiki?curid=2611624", "title": "The Penguins", "text": "The Penguins erano un gruppo musicale statunitense di doo-wop attivo negli anni 50 e 60.\nLa loro canzone pi\u00f9 famosa \u00e8 stata \"Earth Angel (Will You Be Mine)\", uno dei primi veri successi del rhythm and blues nella classifica pop charts di Billboard.\nFormazione.\nUltimi anni.\nIl gruppo si sciolse nel 1962. Cleveland Duncan continu\u00f2 ad incidere come \"The Penguins\", con il nuovo membro Walter Saulsberry e con un gruppo vocale a fare controcanto, The Viceroys.\nIn seguito la formazione vari\u00f2 ancora: oltre a Duncan, c'erano Saulsberry, Vesta ed Evelyn King, e Vera Walker.\nNegli anni 70 i membri furono Duncan, il rientrante Walter Saulsberry ed il nuovo membro Glenn Madison.\nRiconoscimenti.\nThe Penguins fanno parte del Vocal Group Hall of Fame dal 2004."}
{"id": "2611625", "revid": "729019", "url": "https://it.wikipedia.org/wiki?curid=2611625", "title": "Aeroporto di Prestwick", "text": "L'Aeroporto di Prestwick (IATA: PIK, ICAO: EGPK) o anche Aeroporto di Glasgow-Prestwick (in Lingua gaelica scozzese: Port-adhair Phreastabhaig) \u00e8 un aeroporto internazionale che serve l'area urbana di Glasgow in Scozia. Esso \u00e8 situato a circa 2\u00a0km a nord est dalla citt\u00e0 di Prestwick, nell'Ayrshire Meridionale.\nIn termini di traffico passeggeri \u00e8 il quarto della Scozia dopo l'aeroporto di Edimburgo, l'aeroporto di Glasgow e l'aeroporto di Aberdeen. Il traffico passeggeri aument\u00f2 notevolmente a partire dal 2007 grazie alla presenza delle compagnie low-cost ed in modo particolare a Ryanair che qui aveva posizionato un suo hub. Tuttavia negli anni successivi il traffico \u00e8 diminuito nettamente, scendendo dai quasi due milioni e mezzo di passeggeri del 2007 a meno di settecentomila (dati 2017).\n\u00c8 utilizzato anche per il traffico cargo."}
{"id": "2611626", "revid": "1543377", "url": "https://it.wikipedia.org/wiki?curid=2611626", "title": "Santa Rosa (Bol\u00edvar)", "text": "Santa Rosa (nome completo Santa Rosa de Lima Norte de Bol\u00edvar) \u00e8 un comune della Colombia facente parte del dipartimento di Bol\u00edvar.\nIl centro abitato venne fondato nel 1735."}
{"id": "2611628", "revid": "1543377", "url": "https://it.wikipedia.org/wiki?curid=2611628", "title": "Santa Rosa del Sur", "text": "Santa Rosa del Sur \u00e8 un comune della Colombia facente parte del dipartimento di Bol\u00edvar.\nIl centro abitato venne fondato da Alonso Ram\u00edrez de Orellana nel 1540, mentre l'istituzione del comune \u00e8 del 1940."}
{"id": "2611629", "revid": "120742936", "url": "https://it.wikipedia.org/wiki?curid=2611629", "title": "Love Is Blindness", "text": "Love Is Blindness \u00e8 la dodicesima e ultima traccia dell'album \"Achtung Baby\" degli U2, pubblicato nel 1991.\nStoria.\nLa canzone \u00e8 stata scritta tra la registrazione dell'album \"Rattle and Hum\" e le tappe australiane del \"Lovetown Tour\" del 1989. Bono descrisse l'assolo di chitarra di The Edge come \"una preghiera molto pi\u00f9 eloquente di quanto lui avrebbe mai potuto scrivere\".\nIl testo parla dell'amore cieco di un terrorista verso la propria ideologia, che \u00e8 tale in quanto omicida e distruttivo. Il testo \u00e8 fortemente influenzato dall'attentato di Enniskillen dell'8 novembre 1987, citato da Bono nella versione di \"Sunday Bloody Sund\"\"ay\" presente sul film Rattle and Hum ( \"\"Voglio dirvi una cosa: sono stanco degli irlandesi in America che non tornano al loro paese da venti, trent'anni, e che vengono da me a parlare di Rivoluzione; della gloria della Rivoluzione, della gloria nel morire per essa. Che si fotta la Rivoluzione!\" \"Dov'\u00e8 la gloria nel prelevare un uomo dal suo letto e freddarlo di fronte alla moglie e ai bambini? Dov'\u00e8 la gloria in tutto ci\u00f2? Dov'\u00e8 la gloria nel fare un attentato alle celebrazioni del Remembrance's Day, in cui vecchi pensionati tirano fuori per l'occasione le loro medaglie spolverate? Dov'\u00e8 la gloria in tutto ci\u00f2? Nel lasciarli morenti, o storpi per il resto della loro vita, o morti sotto le macerie di una rivoluzione che la maggior parte della gente del mio paese non vuole\"...\" ).\nEsecuzioni dal vivo.\n\"Love Is Blindness\" \u00e8 stata spesso l'ultima o la penultima canzone eseguita dal vivo durante lo \"ZooTV Tour\" e delle immagini raffiguranti un cielo notturno venivano proiettate sugli schermi. The Edge utilizza una Gibson Les Paul Custom sia nella versione studio che in quella dal vivo, pi\u00f9 estesa per\u00f2 della prima per via dell'assolo di chitarra. Nel DVD \"\" Bono \u00e8 travestito da MacPhisto e danza con una ragazza presa dal pubblico. Non \u00e8 stata pi\u00f9 eseguita live fino al 1\u00ba marzo 2006, a Buenos Aires, durante il \"Vertigo Tour\".\nCover.\nNel 1999 i Bluvertigo registrano negli studi di Radio Capital una loro versione del pezzo che poi inseriscono nel cd singolo de \"La Crisi\" come traccia numero 3.\nNel 2011 Jack White ha inciso una cover del brano, pubblicata all'interno dell'album tributo AHK-toong BAY-bi Covered. Questa cover fa inoltre parte della colonna sonora del remake del 2013 de Il grande Gatsby."}
{"id": "2611630", "revid": "6923", "url": "https://it.wikipedia.org/wiki?curid=2611630", "title": "Quattroville", "text": ""}
{"id": "2611631", "revid": "92723", "url": "https://it.wikipedia.org/wiki?curid=2611631", "title": "Zoja Dera\u017einskaja", "text": ""}
{"id": "2611632", "revid": "353649", "url": "https://it.wikipedia.org/wiki?curid=2611632", "title": "Valentina Buro\u010dkina", "text": ""}
{"id": "2611633", "revid": "1543377", "url": "https://it.wikipedia.org/wiki?curid=2611633", "title": "Simit\u00ed", "text": "Simit\u00ed \u00e8 un comune della Colombia facente parte del dipartimento di Bol\u00edvar.\nIl centro abitato venne fondato da Antonio Lebrija nel 1537, mentre l'istituzione del comune \u00e8 del 1933."}
{"id": "2611634", "revid": "287204", "url": "https://it.wikipedia.org/wiki?curid=2611634", "title": "Simit\u00ec", "text": ""}
{"id": "2611635", "revid": "287204", "url": "https://it.wikipedia.org/wiki?curid=2611635", "title": "Simiti", "text": ""}
{"id": "2611637", "revid": "161374", "url": "https://it.wikipedia.org/wiki?curid=2611637", "title": "Philadelphia Orchestra", "text": ""}
{"id": "2611638", "revid": "1305772", "url": "https://it.wikipedia.org/wiki?curid=2611638", "title": "Dipartimento di Anta", "text": "Anta \u00e8 un dipartimento argentino, situato nella parte sud-orientale della provincia di Salta, con capoluogo Joaqu\u00edn V\u00edctor Gonz\u00e1lez.\nEsso confina a nord con i dipartimenti di Or\u00e1n e Rivadavia; a est ancora con Rivadavia e la provincia del Chaco; a sud con la provincia di Santiago del Estero; e a ovest con i dipartimenti di Met\u00e1n e General G\u00fcemes e la provincia di Jujuy.\nSecondo il censimento del 2010, su un territorio di 21.945\u00a0km\u00b2, la popolazione ammontava a 57.411 abitanti, con un aumento demografico del 15,2% rispetto al censimento del 2001.\nIl dipartimento, nel 2001, era suddiviso in 5 comuni (\"municipios\"):"}
{"id": "2611639", "revid": "161374", "url": "https://it.wikipedia.org/wiki?curid=2611639", "title": "Orchestra di Philadelphia", "text": ""}
{"id": "2611642", "revid": "729019", "url": "https://it.wikipedia.org/wiki?curid=2611642", "title": "Coppa del Mondo di combinata nordica 1993", "text": "La Coppa del Mondo di combinata nordica 1993, decima edizione della manifestazione organizzata dalla Federazione Internazionale Sci, ebbe inizio il 5 dicembre 1992 a Vuokatti, in Finlandia, e si concluse il 20 marzo 1993 a \u0160trbsk\u00e9 Pleso, in Slovacchia.\nFurono disputate 8 gare in altrettante localit\u00e0, tutte individuali Gundersen: 6 su trampolino normale, 2 su trampolino lungo. Nel corso della stagione si tennero a Falun i Campionati mondiali di sci nordico 1993, non validi ai fini della Coppa, il cui calendario contempl\u00f2 dunque un'interruzione nel mese di febbraio.\nIl giapponese Kenji Ogiwara si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Fabrice Guy era il detentore uscente del trofeo.\nRisultati.\nLegenda:\nIN = individuale Gundersen\nNH = trampolino normale\nLH = trampolino lungo"}
{"id": "2611643", "revid": "124123", "url": "https://it.wikipedia.org/wiki?curid=2611643", "title": "Thomas J\u00e4ger (schermidore)", "text": ""}
{"id": "2611648", "revid": "767487", "url": "https://it.wikipedia.org/wiki?curid=2611648", "title": "Soplaviento", "text": "Soplaviento \u00e8 un comune della Colombia facente parte del dipartimento di Bol\u00edvar.\nIl centro abitato venne fondato da Pedro de Heredia nel 1533, mentre l'istituzione del comune \u00e8 del 30 ottobre 1908."}
{"id": "2611653", "revid": "599013", "url": "https://it.wikipedia.org/wiki?curid=2611653", "title": "Jurij \u010cy\u017e", "text": ""}
{"id": "2611654", "revid": "547992", "url": "https://it.wikipedia.org/wiki?curid=2611654", "title": "Metrodoro di Chio", "text": "Scarsissime sono le notizie su di lui. Ne fa menzione Diogene Laerzio. \u00c8 attivo intorno al 400 a.C.: fu allievo di Democrito e ne segu\u00ec le teorie atomistiche. \nLa tradizione lo identifica come l'autore delle \"Storie ioniche\", delle \"Storie troiane\" e dell'opera, \"La Natura\", della quale restano solo due frammenti.\nIl pensiero.\nInteressato alla meteorologia e all'astronomia, Metrodoro ne \"La Natura\" avrebbe ampliato le tesi di Democrito concependo l'universo eterno ed infinito abitato da infiniti mondi.\nQuanto scrive Metrodoro nella introduzione alla sua opera:\nlo ha fatto ritenere dalla tradizione appartenente alla corrente dello scetticismo.\nGli odierni studi di storia della filosofia invece hanno interpretato il frammento come l'affermazione di una conoscenza basata esclusivamente sulla ragione che respinge la semplice ricezione della realt\u00e0 attraverso le ingannevoli sensazioni e che rifiuta una conoscenza come corrispondenza del pensiero alla realt\u00e0.\nQuesta interpretazione moderna viene sostenuta anche dal secondo frammento dell'opera di Metrodoro dove si dice:\no secondo una diversa traduzione:"}
{"id": "2611662", "revid": "6923", "url": "https://it.wikipedia.org/wiki?curid=2611662", "title": "Sergej Isakov", "text": ""}
{"id": "2611663", "revid": "1305772", "url": "https://it.wikipedia.org/wiki?curid=2611663", "title": "Dipartimento di Cachi", "text": "Cachi \u00e8 un dipartimento argentino, situato nella parte centro-occidentale della provincia di Salta, con capoluogo Cachi.\nEsso confina a nord con il dipartimento di La Poma, a est con di dipartimenti di Rosario de Lerma e Chicoana; a sud con i dipartimenti di San Carlos e Molinos; e a ovest con quello di Los Andes.\nSecondo il censimento del 2010, su un territorio di 2.925\u00a0km\u00b2, la popolazione ammontava a 7.315 abitanti, con un aumento demografico dello 0,5% rispetto al censimento del 2001.\nIl dipartimento, nel 2001, era suddiviso in 2 comuni (\"municipios\"):"}
{"id": "2611666", "revid": "599013", "url": "https://it.wikipedia.org/wiki?curid=2611666", "title": "Joachim Peter", "text": ""}
{"id": "2611668", "revid": "599013", "url": "https://it.wikipedia.org/wiki?curid=2611668", "title": "Joseph Szepesi", "text": ""}
{"id": "2611672", "revid": "1305772", "url": "https://it.wikipedia.org/wiki?curid=2611672", "title": "Dipartimento di Cafayate", "text": "Cafayate \u00e8 un dipartimento argentino, situato nella parte centro-occidentale della provincia di Salta, con capoluogo Cafayate.\nEsso confina a nord con i dipartimenti di San Carlos, La Vi\u00f1a e Guachipas; e a sud con le province di Tucum\u00e1n e Catamarca.\nSecondo il censimento del 2010, su un territorio di 1.570\u00a0km\u00b2, la popolazione ammontava a 14.850 abitanti, con un aumento demografico del 26% rispetto al censimento del 2001.\nIl dipartimento, nel 2001, era composto da un unico municipio, quello del capoluogo."}
{"id": "2611673", "revid": "92723", "url": "https://it.wikipedia.org/wiki?curid=2611673", "title": "Sergej Prichod'ko", "text": ""}
{"id": "2611675", "revid": "27357998", "url": "https://it.wikipedia.org/wiki?curid=2611675", "title": "Hildegarda di Bingen", "text": ""}
{"id": "2611677", "revid": "27358021", "url": "https://it.wikipedia.org/wiki?curid=2611677", "title": "Manualistica", "text": ""}
{"id": "2611680", "revid": "124123", "url": "https://it.wikipedia.org/wiki?curid=2611680", "title": "Nadja Ivanova", "text": ""}
{"id": "2611683", "revid": "92723", "url": "https://it.wikipedia.org/wiki?curid=2611683", "title": "Valerij Luk'jan\u010denko", "text": ""}
{"id": "2611685", "revid": "1305772", "url": "https://it.wikipedia.org/wiki?curid=2611685", "title": "Dipartimento di Capital (Salta)", "text": "Capital \u00e8 un dipartimento argentino, situato al centro della provincia di Salta, con capoluogo Salta, che \u00e8 anche sede del governo provinciale.\nEsso confina a nord con i dipartimenti di La Caldera e General G\u00fcemes; a est ancora con General G\u00fcemes e con Met\u00e1n; a sud con il dipartimento di La Vi\u00f1a; e a ovest con i dipartimenti di Chicoana, Cerrillos e Rosario de Lerma.\nSecondo il censimento del 2010, su un territorio di 1.722\u00a0km\u00b2, la popolazione ammontava a 536.113 abitanti, con un aumento demografico del 13,4% rispetto al censimento del 2001.\nIl dipartimento, nel 2001, era suddiviso in 2 comuni (\"municipios\"):"}
{"id": "2611687", "revid": "122246", "url": "https://it.wikipedia.org/wiki?curid=2611687", "title": "Nazionale di pallavolo maschile della Norvegia", "text": "La nazionale di pallavolo maschile della Norvegia \u00e8 una squadra europea composta dai migliori giocatori di pallavolo della Norvegia ed \u00e8 posta sotto l'egida della Federazione pallavolistica della Norvegia.\nRisultati.\nLa nazionale di pallavolo maschile della Norvegia non ha mai partecipato ad alcuna competizione."}
{"id": "2611689", "revid": "125892507", "url": "https://it.wikipedia.org/wiki?curid=2611689", "title": "Laura Lilli", "text": "Biografia.\nFiglia di Virgilio Lilli (giornalista e scrittore) e di Maria Carolina Antinori (collaboratrice della Metro-Goldwyn-Mayer e nipote di Domenico Gnoli), ha frequentato il Liceo Tasso a Roma e la Davie's School a Londra. Laureatasi in Filosofia alla Sapienza di Roma nel 1960, si \u00e8 specializzata in Studi Americani negli Stati Uniti allo Smith College (Northampton, Massachusetts) e alla Yale University (New Haven, Connecticut).\nSposata con il giornalista de \"L'Unit\u00e0\" Ugo Baduel, fu una femminista militante dai primi anni settanta e partecip\u00f2 alle esperienze delle riviste \"Quarto mondo\" (1971) e \"Compagna\" (1972). In seguito pubblic\u00f2 saggi sulla condizione della donna nella grande stampa e fece parte del gruppo \"Controparola\".\n\u00c8 scomparsa nel 2014 all'et\u00e0 di 77 anni.\nLaura Lilli, giornalista e scrittrice.\nScrittrice e giornalista letteraria, ha cominciato a pubblicare nel 1963 su \"Il Mondo\" di Mario Pannunzio con articoli sugli Stati Uniti e, dopo avere collaborato a \"La Stampa\" , al \"Corriere della Sera\" e a \"Panorama\", ha fatto parte del \"Globo\" negli anni Settanta e della redazione \"Cultura\" de \"la Repubblica\" fin dalla fondazione (dicembre 1975). \n\u00c8 autrice di saggi, di narrativa e di poesia. Nel 1997 ha vinto il Premio Nazionale Alghero Donna di Letteratura e Giornalismo sezione poesia, con la silloge poetica, intitolata \"Dolce per le formiche\". Ha collaborato alla pubblicazione di vari volumi curandone l'edizione e scrivendo prefazioni e postfazioni. Ha collaborato con numerose riviste. \nFondo Laura Lilli.\nNel 2016 tutti suoi libri, scritti, materiale grigio, carteggio e riviste sono state donate alla Biblioteca italiana delle donne di Bologna dove \u00e8 stato istituito il Fondo Laura Lilli.\nNel 2017 \u00e8 cominciato il lungo processo di gestione del fondo. Le fasi di lavoro sono state sostanzialmente due, divise in tre azioni principali. La prima fase \u2013 studio, ricognizione, valutazione, preselezione e prima inventariazione del materiale librario \u2013 ha permesso di individuare alcuni nuclei tematici e predisporre una prima selezione e relativa ipotesi di destinazione in altre in biblioteche sia bolognesi che fuori Bologna. Nella seconda fase del lavoro, cominciata tra la fine del 2018 e il 2019, sono state individuate le diverse biblioteche interessate ad accogliere alcuni nuclei del fondo e sono stati avviati tutti gli scambi con le/i responsabili per definire i termini della collaborazione/donazione \u2013 quantit\u00e0 di volumi, mobilitazione del fondo, indicazioni per la catalogazione dei libri per segnalare in maniera uniforme l\u2019indicazione di provenienza al fine di rendere rintracciabile la consistenza.\nUltima fase dal 2019-2021 e quella della catalogazione dei libri conservati alla Biblioteca delle donne (oltre 1500) che sono tutti disponibili per il prestito, mentre i materiali d'archivio sono ancora in fase di lavorazione."}
{"id": "2611697", "revid": "1305772", "url": "https://it.wikipedia.org/wiki?curid=2611697", "title": "Dipartimento di Cerrillos", "text": "Cerrillos \u00e8 un dipartimento argentino, situato al centro della provincia di Salta, con capoluogo Cerrillos.\nEsso confina a nord e a est con il dipartimento di Capital, a sud con quello di Chicoana, e a ovest con il dipartimento di Rosario de Lerma.\nSecondo il censimento del 2010, su un territorio di 640\u00a0km\u00b2, la popolazione ammontava a 35.789 abitanti, con un aumento demografico del 36% rispetto al censimento del 2001.\nIl dipartimento, nel 2001, era suddiviso in 2 comuni (\"municipios\"):"}
{"id": "2611699", "revid": "1543377", "url": "https://it.wikipedia.org/wiki?curid=2611699", "title": "Chess boxing", "text": "Il chessboxing o scacchipugilato \u00e8 uno sport combinato, che mescola la boxe e gli scacchi. Combattimenti di chessboxing vengono organizzati dal 2003. Lo sport \u00e8 stato ideato dall'artista olandese Iepe Rubingh, ispirato dalla graphic novel \"Freddo equatore\" di Enki Bilal.\nStruttura e regole.\nI due sfidanti si affrontano sulla distanza di un massimo di undici riprese, in cui vengono alternati un round di scacchi ed uno di pugilato, iniziando con un round di scacchi della durata di quattro minuti, seguito da uno di pugilato della durata di tre minuti. Tra un round e l'altro c'\u00e8 un minuto di pausa, per consentire ai contendenti di cambiarsi.\nLa variante di scacchi utilizzata per gli incontri \u00e8 un gioco rapido con dodici minuti a disposizione di ciascun giocatore per completare la partita. Se un combattente non muove durante il suo turno pu\u00f2 essere ammonito dall'arbitro, e da quel momento ha dieci secondi per effettuare una mossa.\nL'incontro pu\u00f2 terminare per knockout, per scacco matto, per decisione del giudice o per esaurimento dei venti minuti a disposizione da parte di uno dei due contendenti.\nStoria.\nLo sport \u00e8 stato immaginato da Enki Bilal nel suo graphic novel \"Freddo Equatore\" (\"Froid \u00c9quateur\", del 1992). Iepe Rubingh, ispirato dall'opera di Bilal, codific\u00f2 nel 2003 lo sport, con una variante rispetto al libro: non un incontro di pugilato seguito da una sfida a scacchi, ma un'alternanza dei due sport. Forme di chessboxing si trovano anche nel film finlandese del 1991 \"Uuno Turhapuro - herra Helsingin herra\" dove il protagonista giocava una partita di scacchi alla cieca mentre boxava.\nLo sport \u00e8 ora disciplinato dalla World Chess Boxing Organisation (WCBO). Il primo campionato del mondo si \u00e8 tenuto ad Amsterdam nel 2003 ed \u00e8 stato vinto dallo stesso Iepe Rubingh. Il primo campionato europeo si \u00e8 invece svolto a Berlino, ed ha visto prevalere in finale il bulgaro Tihomir Dovramadjiev sul tedesco Andreas 'D'Schneider."}
{"id": "2611701", "revid": "599013", "url": "https://it.wikipedia.org/wiki?curid=2611701", "title": "Elmar Beierstettel", "text": ""}
{"id": "2611702", "revid": "729019", "url": "https://it.wikipedia.org/wiki?curid=2611702", "title": "Aeroporto di Granada", "text": "L'Aeroporto di Granada (ufficialmente denominato Aeropuerto Federico Garc\u00eda Lorca Granada-Ja\u00e9n) \u00e8 un aeroporto situato a 10 km a ovest di Granada e a 100 a sud di Ja\u00e9n, nella regione dell'Andalusia, in Spagna.\nDal 2006, l'aeroporto \u00e8 stato ufficialmente dedicato al poeta spagnolo Federico Garc\u00eda Lorca di Granada.\nA marzo 2010, la compagnia aerea low cost Ryanair, a causa degli eccessivi costi dello scalo, annuncia la cancellazione di quattro delle sei rotte servite nell'aeroporto: si tratta dei collegamenti verso Girona, Liverpool, Londra-Stansted e Madrid. I servizi per Bergamo e Bologna sono tuttavia rimasti attivi.\nLe altre compagnie presenti sul Garc\u00eda Lorca effettuano principalmente collegamenti nazionali."}
{"id": "2611703", "revid": "84184", "url": "https://it.wikipedia.org/wiki?curid=2611703", "title": "Abia", "text": ""}
{"id": "2611704", "revid": "1305772", "url": "https://it.wikipedia.org/wiki?curid=2611704", "title": "Dipartimento di Chicoana", "text": "Chicoana \u00e8 un dipartimento argentino, situato al centro della provincia di Salta, con capoluogo Chicoana.\nEsso confina a nord con i dipartimenti di Rosario de Lerma e Cerrillos, a est con il dipartimento di Capital, a sud con quello di La Vi\u00f1a, e ad ovest con i dipartimenti di San Carlos e Cachi.\nSecondo il censimento del 2010, su un territorio di 910\u00a0km\u00b2, la popolazione ammontava a 20.710 abitanti, con un aumento demografico del 13,5% rispetto al censimento del 2001.\nIl dipartimento, nel 2001, era suddiviso in 2 comuni (\"municipios\"):"}
{"id": "2611707", "revid": "124123", "url": "https://it.wikipedia.org/wiki?curid=2611707", "title": "Ziemowit Wojciechowski", "text": ""}
{"id": "2611708", "revid": "4175", "url": "https://it.wikipedia.org/wiki?curid=2611708", "title": "Victoria (Caba\u00f1as)", "text": ""}
{"id": "2611709", "revid": "1573940", "url": "https://it.wikipedia.org/wiki?curid=2611709", "title": "Nazionale di pallavolo maschile di Barbados", "text": "La nazionale di pallavolo maschile di Barbados \u00e8 una squadra nordamericana composta dai migliori giocatori di pallavolo di Barbados ed \u00e8 posta sotto l'egida della Federazione pallavolistica di Barbados."}
{"id": "2611710", "revid": "152625", "url": "https://it.wikipedia.org/wiki?curid=2611710", "title": "In a Little While", "text": ""}
{"id": "2611716", "revid": "599013", "url": "https://it.wikipedia.org/wiki?curid=2611716", "title": "Jen\u0151 Pap", "text": ""}
{"id": "2611719", "revid": "486946", "url": "https://it.wikipedia.org/wiki?curid=2611719", "title": "Isole Reunion", "text": ""}
{"id": "2611720", "revid": "1305772", "url": "https://it.wikipedia.org/wiki?curid=2611720", "title": "Dipartimento di General G\u00fcemes (Salta)", "text": "General G\u00fcemes \u00e8 un dipartimento argentino, situato al centro-nord della provincia di Salta, con capoluogo General G\u00fcemes.\nEsso confina a nord con la provincia di Jujuy, a est con il dipartimento di Anta, a sud con quello di Met\u00e1n, e ad ovest con i dipartimenti di La Caldera e Capital.\nSecondo il censimento del 2010, su un territorio di 2.365\u00a0km\u00b2, la popolazione ammontava a 47.226 abitanti, con un aumento demografico dell'11,8% rispetto al censimento del 2001.\nIl dipartimento, nel 2001, era suddiviso in 3 comuni (\"municipios\"):"}
{"id": "2611721", "revid": "298229", "url": "https://it.wikipedia.org/wiki?curid=2611721", "title": "Victoria (Labuan)", "text": ""}
{"id": "2611724", "revid": "62748", "url": "https://it.wikipedia.org/wiki?curid=2611724", "title": "Fiat G-91", "text": ""}
{"id": "2611725", "revid": "92723", "url": "https://it.wikipedia.org/wiki?curid=2611725", "title": "Campionati mondiali di pattinaggio di velocit\u00e0 - Sprint", "text": "L'International Skating Union ha organizzato, dal 1970 al 2015, 46 edizioni dei Campionati mondiali di pattinaggio di velocit\u00e0 - Sprint.\nRegolamento.\nSi disputano due manche sui 500\u00a0m ed altrettante sui 1000\u00a0m, alla fine una classifica combinata assegner\u00e0 l'unico titolo in palio."}
{"id": "2611727", "revid": "767487", "url": "https://it.wikipedia.org/wiki?curid=2611727", "title": "F\u00ebdor \u010cerenkov", "text": "Biografia.\n\u00c8 scomparso nell'ottobre 2014 all'et\u00e0 di 55 anni, a seguito delle ferite alla testa riportate a seguito di una caduta avvenuta il mese precedente.\nCarriera.\nClub.\nDebutta nel 1977 con la maglia dello , squadre in cui rimane fino al 1990, ottenendo 398 presenze e 95 gol, oltre ad un anno nel Red Star.\nNazionale.\nOttiene con la Nazionale sovietica 34 presenze, segnando 12 gol e ottenendo la medaglia di bronzo alle Olimpiadi del 1980."}
{"id": "2611731", "revid": "75421", "url": "https://it.wikipedia.org/wiki?curid=2611731", "title": "Liebe Ist F\u00fcr Alle Da", "text": ""}
{"id": "2611732", "revid": "2083832", "url": "https://it.wikipedia.org/wiki?curid=2611732", "title": "I caratteri (La Bruy\u00e8re)", "text": "I caratteri (titolo originale: Les Caract\u00e8res ou Les M\u0153urs de ce Si\u00e8cle) \u00e8 un'opera di Jean de La Bruy\u00e8re del 1688, pubblicata originariamente in Appendice alla traduzione in lingua francese dal greco del testo \"I Caratteri\" di Teofrasto, noto discepolo di Aristotele. \nSi tratta di un riadattamento in chiave moderna del testo classico: \"I caratteri\" ottennero un enorme successo, grazie soprattutto all'appendice contenente ritratti di personaggi contemporanei, allargata nelle edizioni successive alla quarta; quest'opera presenta dei ritratti in cui sono descritti i vari comportamenti dell'uomo. La disposizione di questi \"caratteri\" non \u00e8 ben precisa, ma spiccano per spirito satirico e per la mescolanza dell'analisi dei costumi dell'epoca, con una forte critica politica e sociale, mettendo l'ironia e la ragione a disposizione della giustizia.\nL'Autore pubblic\u00f2 ben otto edizioni dei \"Caratteri\" durante la sua vita, arricchendo il testo di nuove riflessioni; la nona edizione approntata, l'ultima, apparve postuma, arricchita da 1120 tra massime, ritratti satirici ed etici, riflessioni morali, caratteri, divise in sedici capitoli e la particolarit\u00e0 di una larga diffusione di \"chiavi di lettura\" dell'opera diffuse sotto forma sia di manoscritti sia di copie stampate.\nEgli si sofferm\u00f2 dapprima sulla letteratura, per focalizzarsi sulle attitudini umane: le stranezze naturali, le passioni, le debolezze e le contraddizioni. Per giungere ad occuparsi delle strutture politiche della sua epoca - quella del Re Sole - e a riflessioni sulla religione e sulla filosofia. Se ne deduce che l'uomo appare dominato dalla sua vanit\u00e0 e dall'interesse personale, riconducendo la colpa della corruzione sociale all'individuo."}
{"id": "2611738", "revid": "287204", "url": "https://it.wikipedia.org/wiki?curid=2611738", "title": "Gold. La fantascienza allo stato puro", "text": "Gold. La fantascienza allo stato puro (\"Gold: The Final Science Fiction Collection\") \u00e8 un'antologia di racconti e saggi di fantascientifici del 1995, dello scrittore statunitense Isaac Asimov. Le storie, che comprendono la prima met\u00e0, sono racconti che erano rimasti \"non collezionati\" fino al momento della morte di Asimov. Prima di questa infatti, erano aspramente criticate dalla critica come opere di un \"Asimov minore\". Allo stesso modo, i racconti della seconda met\u00e0 del libro non sono generalmente considerati tra i pi\u00f9 significativi nelle storia letteraria dell'autore. Tuttavia, Gold, contiene alcune opere di rilievo. \"Cal\" descrive ad esempio un robot che vuole scrivere un libro, mentre la storia dal titolo \"Oro\" (\"Gold\", che d\u00e0 il titolo alla raccolta) esprime sia l'ammirazione di Asimov verso il \"Re Lear\" sia il suo pensiero sugli adattamenti cinematografici delle sue opere. \"Oro\" inoltre, ha vinto il Premio Hugo."}
{"id": "2611743", "revid": "4175", "url": "https://it.wikipedia.org/wiki?curid=2611743", "title": "Port Victoria", "text": ""}
{"id": "2611753", "revid": "168713", "url": "https://it.wikipedia.org/wiki?curid=2611753", "title": "Calcolatori ternari", "text": ""}
{"id": "2611754", "revid": "1573940", "url": "https://it.wikipedia.org/wiki?curid=2611754", "title": "Nazionale di pallavolo maschile delle Antille Olandesi", "text": "La nazionale di pallavolo maschile delle Antille Olandesi \u00e8 una squadra nordamericana composta dai migliori giocatori di pallavolo delle Antille Olandesi ed \u00e8 posta sotto l'egida della Federazione pallavolistica delle Antille Olandesi."}
{"id": "2611757", "revid": "599013", "url": "https://it.wikipedia.org/wiki?curid=2611757", "title": "Andrzej Iwan", "text": "Carriera.\nClub.\nHa espletato la gran parte della propria carriera in patria, giocando per nove stagioni nel Wisla Cracovia e tre nel G\u00f3rnik Zabrze, nelle cui file vince il titolo di Calciatore polacco dell'anno nel 1987. Nel 1988 passa ai tedeschi del Bochum, mentre dal 1989 tenta un'esperienza in Grecia con l'Aris Salonicco. Conclude la carriera nel 1994 dopo tre anni giocati in squadre delle categorie minori polacche.\nNazionale.\nDebutta nella Nazionale polacca nel 1978, fa parte della spedizione ai Mondiali del 1978 in Argentina e poi ai Mondiali del 1982 in Spagna, dove ottiene quindi la medaglia di bronzo. Ha vestito la casacca della nazionale per 29 volte segnando 11 reti."}
{"id": "2611759", "revid": "767487", "url": "https://it.wikipedia.org/wiki?curid=2611759", "title": "Henry de Monfreid", "text": "Biografia.\nNato a Leucate, dipartimento dell'Aude, figlio del pittore George-Daniel de Monfreid, quand'era bambino conobbe Paul Gauguin.\nConvertitosi all'Islam, negli anni '30 ebbe un ruolo nella conquista italiana dell'Etiopia. Durante la seconda guerra mondiale fu deportato degli inglesi. Tornato in Francia nel 1947, riprese a viaggiare per l'Africa. Ha scritto oltre 60 libri, tra racconti, romanzi e resoconti di viaggi.\n\"Ho avuto una vita ricca, irrequieta e magnifica\", ha dichiarato Monfreid alcuni giorni prima di morire all'et\u00e0 di 95 anni, nel 1974."}
{"id": "2611760", "revid": "767487", "url": "https://it.wikipedia.org/wiki?curid=2611760", "title": "Boban Babunski", "text": "Anche i suoi figli David Babunski e Dorian sono calciatori.\nCarriera.\nGiocatore.\nClub.\nNel 1986 debutta con la maglia del Vardar. Gioca anche con CSKA Sofia e .\nNazionale.\nHa giocato con la Nazionale jugoslava e macedone.\nAllenatore.\nAttualmente \u00e8 vice allenatore della Nazionale macedone."}
{"id": "2611761", "revid": "1305772", "url": "https://it.wikipedia.org/wiki?curid=2611761", "title": "Dipartimento di General Jos\u00e9 de San Mart\u00edn", "text": "General San Mart\u00edn \u00e8 un dipartimento argentino, situato al nord della provincia di Salta, con capoluogo Tartagal.\nEsso confina a nord e a ovest con la repubblica della Bolivia, a est con il dipartimento di Rivadavia e a sud con quello di Or\u00e1n.\nSecondo il censimento del 2010, su un territorio di 16.257\u00a0km\u00b2, la popolazione ammontava a 156.910 abitanti, con un aumento demografico del 12,7% rispetto al censimento del 2001.\nIl dipartimento, nel 2001, era suddiviso in 6 comuni (\"municipios\"):"}
{"id": "2611764", "revid": "1543377", "url": "https://it.wikipedia.org/wiki?curid=2611764", "title": "Ludwig Hohlwein", "text": "Assieme a Lucian Bernhard, Ernst Deutsch-Dryden, Hans Rudi Erdt e Julius Klinger fu tra i pi\u00f9 rinomati artisti nel campo della pubblicit\u00e0 dei primi del '900 in Germania.\nBiografia.\nDurante il suo studio alla Technische Hochschule a Monaco di Baviera fece le prime illustrazioni per la rivista della Akademische Architektenverein. Dopo gli studi a Monaco e a Dresda, e dopo viaggi di studio a Londra e Parigi si stabil\u00ec a Monaco per lavorare come architetto d'interni per case private, per hotel e per imbarcazioni da crociera. Nel 1901 spos\u00f2 Leoni D\u00f6rr da cui ebbe due figli. Dal 1904 incomincia la sua attivit\u00e0 come grafico.\nLavor\u00f2 per conto di numerose societ\u00e0 tedesche e non, tra le quali Audi, Bahlsen, BMW, Daimler-Benz, Erdal, Ernemann, G\u00f6rtz Schuhe, Kaffee Hag, Kulmbacher Brauerei, Leitz, Lufthansa, M\u00e4rklin, MAN, Pelikan, Henkel (\"Persil\"), Pfaff, Reemtsma, Sulima, Zeiss.\nMolto noto \u00e8 anche il suo manifesto per l'Esposizione mondiale di Bruxelles del 1910.\nNel 1931 rifiuta un'offerta di lavoro negli USA. Nel 1933 aderisce al Partito Nazionalsocialista Tedesco dei Lavoratori, partito per il quale aveva gi\u00e0 disegnato alcuni manifesti negli anni precedenti senza prendere nessuna distanza dalla dittatura. Le sue immagini visualizzavano graficamente l'estetica grafica del Terzo reich. Hohlwein realizz\u00f2 i manifesti per i giochi olimpici di Berlino del 1936. Alcune delle sue grafiche saranno utilizzate come francobolli nella Germania nazista.\nNell'immediato dopoguerra, per aver cooperato con il regime nazista, gli venne imposto il divieto di lavorare. Pi\u00f9 tardi riprese la sua attivit\u00e0 come grafico in un piccolo studio a Berchtesgaden dove si era trasferito nel 1944 a seguito della distruzione a causa di un bombardamento del suo atelier di Monaco.\nAlcune sue realizzazioni grafiche sono ancora utilizzate, soprattutto nel sud della Germania, come per esempio il suo manifesto per la birra Franziskaner utilizzato per l'etichetta oppure i suoi manifesti per lo Zoo di Monaco Hellabrunn."}
{"id": "2611767", "revid": "599013", "url": "https://it.wikipedia.org/wiki?curid=2611767", "title": "Peace on Earth", "text": ""}
{"id": "2611770", "revid": "38120", "url": "https://it.wikipedia.org/wiki?curid=2611770", "title": "Star-Spangled Kid", "text": "Star-Spangled Kid \u00e8 il nome di alcuni supereroi della DC Comics.\nBiografia del personaggio.\nSylvester Pemberton.\nLo Star-Spangled Kid originale prende il nome di Sylvester Pemberton, un personaggio della Golden Age. Divenne Star-Spangled Kid al fine di sconfiggere il Nazismo durante la Seconda guerra mondiale. \u00c8 un personaggio unico, in quanto la sua spalla \u00e8 un adulto, Stripesy, alias Pat Dugan. Sia lui che Dugan sono ottimi acrobati, oltre ad essere eccellenti combattenti nel corpo a corpo, ma il duo litiga regolarmente su chi riceve le acclamazioni migliori.\nDiverso tempo dopo, cambi\u00f2 il suo nome in Skyman e guid\u00f2 la Infinity, Inc. Venne ucciso quando \"Harlequin III\" fece in modo che Solomon Grundy lo toccasse con la Mano di Mister Bones, intossicandolo con il cianuro contenuto dalla Mano.\nCourtney Whitmore.\nCourtney Withmore, che inizialmente utilizz\u00f2 l'identit\u00e0 di Star-Spangled Kid II, \u00e8 la figliastra di Pat Dugan. Trov\u00f2 il costume di Sylvester Pemberton tra gli effetti personali del patrigno ed indoss\u00f2 la Cintura Convertitrice Cosmica, con un costume di sua invenzione. Courtney era decisa a vendicarsi di Pat Dugan del fatto che avesse sposato sua madre e presumibilmente avesse convinto la famiglia a trasferirsi da Los Angeles a Blue Valley, Nebraska. Dugan, abile meccanico, disegn\u00f2 e costru\u00ec S.T.R.I.P.E., un'armatura robot che indoss\u00f2 per accompagnare Courtney ed eventualmente proteggerla. Infine, Courtney si un\u00ec alla Justice Society of America, e, dopo che le fu consegnato lo scettro cosmico dello Starman Ted Knight, cambi\u00f2 la sua identit\u00e0 in Stargirl.\nMiss Martian.\nUn terzo Star-Spangled Kid comparve in \"Terror Titans\" n\u00b0 1, e successivamente catturato dal gruppo dei Terror Titans per il Dark Side Club. Star-Spangled Kid fu costretto a combattere in un torneo contro altri metaumani, vincendo il torneo. Durante la storia si scopr\u00ec che era pi\u00f9 resistente al controllo mentale degli altri personaggi, sebbene soccombette ugualmente. In \"Terror Titans\" n. 6, fu rivelato che era la mutaforma Miss Martian. Utilizz\u00f2 la sua immunit\u00e0 al controllo mentale per liberare gli altri combattenti.\nAltre versioni.\nIn \"Kingdom Come\", Alex Ross raffigur\u00f2 un successivo Star-Spangled Kid, chiamato semplicemente Stars, come un ragazzo afro-americano di strada con indosso una giacca di pelle e una bandana \"Stelle e Strisce\", e una T-shirt con la bandiera americana al rovescio, utilizzando lo scettro cosmico in congiunzione con la cintura di conversione. Anche lui \u00e8 accompagnato da un uomo pi\u00f9 grande e muscoloso con una maglietta a strisce che si chiama Stripes. Star-Spangled Kid compare anche nel telefilm Smallville nella nona stagione."}
{"id": "2611771", "revid": "94902", "url": "https://it.wikipedia.org/wiki?curid=2611771", "title": "Capitale Europea della Cultura", "text": ""}
{"id": "2611772", "revid": "599013", "url": "https://it.wikipedia.org/wiki?curid=2611772", "title": "Jacek Bierkowski", "text": ""}
{"id": "2611776", "revid": "124123", "url": "https://it.wikipedia.org/wiki?curid=2611776", "title": "Mihai Frunza", "text": ""}
{"id": "2611777", "revid": "287204", "url": "https://it.wikipedia.org/wiki?curid=2611777", "title": "Stefan Kiessling", "text": ""}
{"id": "2611782", "revid": "729019", "url": "https://it.wikipedia.org/wiki?curid=2611782", "title": "Hawker Hedgehog", "text": "L'Hawker Hedgehog (\"Porcospino\", in italiano) fu un biplano triposto da ricognizione, realizzato per la marina e rispondente ai requisiti della richiesta 37/22 emessa dall'Air Ministry britannico. Non ebbe successo e non super\u00f2 mai la fase di prototipo.\nStoria.\nL'aereo venne progettato nel 1923 e vol\u00f2 la prima volta nell'anno successivo pilotato da Raynham. L'equipaggio di bordo consisteva nel pilota, l'osservatore e un mitragliere. La realizzazione tecnica del velivolo seguiva lo standard del periodo, pertanto si realizz\u00f2 un telaio interamente in legno ricoperto con tela.Come propulsore fu scelto il motore radiale Bristol Jupiter IV con un'elica interamente in legno. L'Hedgehog fu anche dotato di galleggianti con ruote per permettergli un uso anfibio, mentre le ali si potevano ripiegare per consentire un pi\u00f9 agevole stivaggio.\nI test in volo ebbero successo, ma terminate le prove tecniche, il progetto venne abbandonato perch\u00e9 le sue prestazioni complessive non erano migliori rispetto ad altri velivoli gi\u00e0 utilizzati come ricognitori navali come l'Avro Bison e il Blackburn Blackburn."}
{"id": "2611788", "revid": "1728", "url": "https://it.wikipedia.org/wiki?curid=2611788", "title": "Dimitri Ananko", "text": ""}
{"id": "2611794", "revid": "27359657", "url": "https://it.wikipedia.org/wiki?curid=2611794", "title": "Cultura romano-britannica", "text": ""}
{"id": "2611795", "revid": "1543377", "url": "https://it.wikipedia.org/wiki?curid=2611795", "title": "Benjamin Mako Hill", "text": "Biografia.\n\u00c8 sviluppatore di software libero e collaboratore dei progetti Debian e Ubuntu, nonch\u00e9 autore di due libri tecnici, divenuti dei best seller: \"Debian GNU/Linux 3.1 Bible\" (ISBN 978-0-7645-7644-7) e \"The Official Ubuntu Book\" (ISBN 978-0-13-243594-9).\n\u00c8 membro del consiglio di amministrazione della Free Software Foundation. Hill si \u00e8 laureato al Media Lab del MIT ed \u00e8 attualmente ricercatore senior presso la Sloan School of Management del MIT, dove studia le comunit\u00e0 del software libero e modelli di business.\n\u00c8 anche un \"Fellow\" presso il \"MIT Center for Future Civic Media\" dove coordina lo sviluppo di software per le organizzazioni civiche, e lavora come consulente a contratto nel progetto One Laptop Per Child.\n\u00c8 tra i conferenzieri del progetto GNU, e fa parte del consiglio di amministrazione di Software Freedom International (l'organizzazione che organizza il \"Software Freedom Day\").\nDebian.\nHa collaborato come delegato del Debian Project Leader ed \u00e8 fondatore e coordinatore di \"Debian Non-Profit\", una distribuzione Debian progettata per soddisfare le esigenze organizzazioni non-profit di piccole dimensioni.\nInoltre ha fatto parte del consiglio di amministrazione di Software in the Public Interest dal marzo 2003 al luglio 2006, diventandone vicepresidente da agosto 2004.\nUbuntu.\nHill \u00e8 anche uno sviluppatore e membro fondatore di Ubuntu, e continua ad avere un contributo attivo nel progetto.\nIn aggiunta a responsabilit\u00e0 tecniche, ha coordinato la costruzione di una comunit\u00e0 intorno al progetto Ubuntu in qualit\u00e0 di \"responsabile del progetto comunitario\" (\"community manager\"), cedendo poi il ruolo di Jono Bacon, durante il primo anno e mezzo di vita di Ubuntu.\nDurante questo periodo, ha lavorato a tempo pieno per Canonical Ltd. nell'ambito del progetto Ubuntu, continuando a partecipare al \"Consiglio di Comunit\u00e0\" (\"Community Council\"), con funzioni di supervisione di tutti gli aspetti non tecnici del progetto.\nAltri lavori.\nOltre allo sviluppo di software, Hill ha una intensa attivit\u00e0 di autore di libri accademici e manuali tecnici. Inoltre, suoi interventi sono pubblicato in atti di convegni, riviste, bollettini e riviste online.\n\u00c8 l'autore del \"Free Software Project Management HOWTO\", il documento di riferimento in materia di gestione dei progetti FOSS, e ha pubblicato lavori accademici sul FOSS sotto il profilo antropologico e sociologico, e dal punto di vista della gestione e dell'ingegneria del software; ha scritto contributi, e tenuto conferenze, sui temi della propriet\u00e0 intellettuale, del diritto d'autore, e, pi\u00f9 in generale, sulla cooperazione.\nHill ha lavorato per diversi anni come consulente per i progetti FOSS specializzati nel coordinamento della pubblicazione di software libero o open source e nella strutturarazione delle attivit\u00e0 di sviluppo per incoraggiare la partecipazione della comunit\u00e0.\nTrascorre una parte significativa del suo tempo viaggiando e tenendo incontri sul FOSS e sulla propriet\u00e0 intellettuale, principalmente in Europa e Nord America.\nPrecedentemente, Hill ha lavorato come ricercatore a tempo pieno come presso il MIT Media Laboratory.\nFa parte dei consigli consultivi della Wikimedia Foundation, della Open Knowledge Foundation e dell'Ubuntu Community Council. Fa parte del consiglio di amministrazione della Free Software Foundation."}
{"id": "2611797", "revid": "27359674", "url": "https://it.wikipedia.org/wiki?curid=2611797", "title": "Romano-britanni", "text": ""}
{"id": "2611800", "revid": "104458", "url": "https://it.wikipedia.org/wiki?curid=2611800", "title": "Rasmus Rask", "text": ""}
{"id": "2611803", "revid": "1543377", "url": "https://it.wikipedia.org/wiki?curid=2611803", "title": "Societ\u00e0 di San Villibrordo", "text": "La Societ\u00e0 di San Villibrordo \u00e8 un insieme di societ\u00e0 nazionali nate allo scopo di promuovere la consapevolezza e la cooperazione tra anglicani e vetero-cattolici. Attualmente sono attive Societ\u00e0 di San Villibrordo in Inghilterra, Paesi Bassi, Germania, Svizzera, Austria, Italia, Repubblica Ceca e Stati Uniti. Lo scopo viene perseguito tramite pubblicazioni, incontri, eventi speciali e servizi ecclesiastici, e progetti comuni in campi come la liturgia, le tematiche giovanili, le opere caritative, la spinta verso la rappresentanza ai sinodi e ad altri eventi.\nIl nome richiama San Villibrordo, il missionario inglese che fu \"Apostolo dei Frisi\" e fu consacrato primo vescovo di Utrecht nel 695. Molte societ\u00e0 nazionali organizzano eventi speciali e servizi in coincidenza col giorno di San Villibrordo, il 7 novembre.\nStoria.\nLa Societ\u00e0 inglese di San Villibrordo fu fondata nel 1908 allo scopo di promuovere relazioni pi\u00f9 strette tra la Chiesa anglicana e l'Unione di Utrecht. Le sue attivit\u00e0 erano inizialmente rivolte alla promozione della piena comunione tra le due realt\u00e0, cosa che si realizz\u00f2 con gli Accordi di Bonn del 1931.\nI suoi patroni sono l'Arcivescovo di Canterbury e l'Arcivescovo vetero-cattolico di Utrecht."}
{"id": "2611805", "revid": "729019", "url": "https://it.wikipedia.org/wiki?curid=2611805", "title": "MacManus", "text": "La MacManus \u00e8 stata una tra le principali agenzie pubblicitarie statunitensi.\nStoria.\nLa MacManus \u00e8 stata fondata a Detroit nel 1911 da Theodore F. MacManus (1872-1940). Nel 1934 si unisce con l'agenzia di W. A. P. John e Jim. A. Adams e nasce la MacManus, John &amp; Adams. \nNel corso degli anni apre filiali a Bloomfield Hills (Michigan), New York, Chicago, Los Angeles, Minneapolis, Toronto, Zurigo e Londra.\nLa MacManus, John &amp; Adams si fonde poi nel 1971 con la D'Arcy, e il gruppo che ne deriva si fonde un'altra volta ancora, l'anno successivo, con la Masius Wynne Williams per dar vita alla D-MM. La D-MM si fonde poi nel 1985 con la Benton &amp; Bowles e diventa DMB&amp;B.\nIl nome MacManus viene recuperato nel 1996 per denominare il gruppo derivato dall'acquisizione da parte della DMB&amp;B della N. W. Ayer &amp; Son e di altre agenzie.\nIl MacManus Group viene poi fuso col Kaplan Thaler Group nel 1999 e col Leo Group (il network della Leo Burnett) l'anno successivo per creare il Bcom3 Group (quest'ultimo verr\u00e0 a sua volta assorbito dal Publicis Groupe nel 2002).\nPubblicit\u00e0.\nLa storia pubblicitaria della MacManus \u00e8 legata principalmente alla fabbrica di automobili Cadillac, in particolare dopo che quest'ultima fu acquisita dalla General Motors nel 1909.\nTra tutti gli annunci creati dalla MacManus per la Cadillac uno dei pi\u00f9 celebri \u00e8 quello che fu pubblicato sul Saturday Evening Post il 2 gennaio del 1915: \u00abThe Penalty of Leadership\u00bb.\nAgli albori dell'automobilismo le macchine erano lungi dall'esser perfette, e di solito i principali difetti lamentati dai clienti erano relativi alla scarsa affidabilit\u00e0 dei mezzi. Sebbene questi limiti fossero comuni a pressoch\u00e9 tutte quante le automobili, talvolta a livello pubblicitario si faceva leva proprio sulla sedicente affidabilit\u00e0 dei propri veicoli o sulla scarsa affidabilit\u00e0 di quelli della concorrenza. \nNel caso specifico: il nuovo modello di Cadillac del 1914 and\u00f2 incontro a vari problemi tecnici, e questa debolezza fu sfruttata dalla Packard a proprio vantaggio. La MacManus cre\u00f2 allora un annuncio in modo da far volgere, a loro volta, le critiche in proprio favore: in sostanza la pubblicit\u00e0 metteva in evidenza come i forti attacchi sferrati dalla concorrenza fossero proporzionati all'eccellenza della Cadillac. Le critiche, quindi, furono utilizzate per sottolineare il prestigio della marca, poich\u00e9 solo i capolavori possono essere invidiati. \u00c8 \u00abla penalit\u00e0 del comando\u00bb, appunto.\nAltri annunci famosi della MacManus sempre per la Cadillac sono, inoltre, quelli disegnati da J. M. Cleland nel 1919 e nel 1929."}
{"id": "2611808", "revid": "152625", "url": "https://it.wikipedia.org/wiki?curid=2611808", "title": "When I Look at the World", "text": ""}
{"id": "2611809", "revid": "1305772", "url": "https://it.wikipedia.org/wiki?curid=2611809", "title": "Hockey su pista in Svizzera", "text": "Le varie competizioni sono organizzate dalla federazione nazionale.\nStoria.\nL'hockey su pista \u00e8 stato introdotto in Svizzera nei primi anni del XX secolo da ricchi turisti inglesi che venivano per le loro vacanze a Montreux. Il passatempo fu accolto positivamente, tanto che nel 1911 fu formata la prima squadra: il Montreaux HC (ad oggi una dei club pi\u00f9 antichi al mondo). Rapidamente lo sport si diffuse a Ginevra e Losanna e a partire dagli anni 50 sbarc\u00f2 nella Svizzera tedesca a Zurigo e Basilea. Soltanto a partire dal 1985 la disciplina ha varcato le Alpi per giungere in Ticino. Oggi la maggior densit\u00e0 di squadre si trova nel Canton Berna.\nIl campionato svizzero di hockey pista.\nNel 1911 venne organizzato un primo campionato svizzero di hockey su pista (LNA), non venne disputato nell'anno successivo e venne riproposto nel 1913 e 1914. Ci fu quindi una pausa fino al 1924 quando venne fondata la Federazione Svizzera e si riprese ufficialmente nel 1925 con un'interruzione nel 1956. Successivamente vennero organizzati LNB (1953), la 1Lega o LNC nel 2000 ed il campionato riserve nel 2001. Questi ultimi due campionati vennero conglobati in un'unica competizione denominata LNC/Riserve nel 2006. La coppa Svizzera invece vide la luce con l'edizione del 1958.\nIl club pi\u00f9 \u201cscudettato\u201d \u00e8 il Montreux HC che vanta 48 vittorie in campionato e 15 coppe svizzere.\nIl campionato femminile inizi\u00f2 nel 1990, mentre la coppa Svizzera femminile nel 1991.\nAttualmente la suddivisione dei campionati \u00e8: LNA, LNB, LNC/riserve in campo maschile e LNA in quello femminile. I campionati giovanili sono: juniors A (meno di 19 anni), juniors B (meno di 16 anni), juniors C (meno di 13 anni), juniors D (tra 7 e 10 anni).\nAlbo d'oro maschile.\nAlbo d'oro di Coppa Svizzera.\nAccoppiata vittorie campionato e coppa.\nIn campo maschile dal 1995 esiste anche un campionato veterani"}
{"id": "2611811", "revid": "149727", "url": "https://it.wikipedia.org/wiki?curid=2611811", "title": "SS 280", "text": ""}
{"id": "2611812", "revid": "1728", "url": "https://it.wikipedia.org/wiki?curid=2611812", "title": "Fyodor Cherenkov", "text": ""}
{"id": "2611813", "revid": "273792", "url": "https://it.wikipedia.org/wiki?curid=2611813", "title": "Bloco de Esquerda", "text": ""}
{"id": "2611820", "revid": "287204", "url": "https://it.wikipedia.org/wiki?curid=2611820", "title": "Coppa del Brasile 2002", "text": "La Coppa del Brasile 2002 (ufficialmente in portoghese Copa do Brasil 2002) \u00e8 stata la 14\u00aa edizione della Coppa del Brasile.\nFormula.\nPartite a eliminazione diretta con gare di andata e ritorno. In caso di pareggio nei tempi regolamentari, passa la squadra che ha realizzato il maggior numero di gol fuori casa. Nel caso non sia possibile determinare un vincitore con la regola dei gol fuori casa, sono previsti i tiri di rigore.\nNei primi due turni (primo turno e sedicesimi di finale) se la squadra che gioca la prima partita in trasferta vince con 2 o pi\u00f9 gol di scarto, \u00e8 automaticamente qualificata al turno successivo senza dover disputare la gara di ritorno.\nRisultati.\nPrimo turno.\n\"Andata 23 gennaio, 5, 6, 13 e 14 febbraio 2002, ritorno 6, 13, 20, 21 e 27 febbraio 2002.\"\nSedicesimi di finale.\n\"Andata 20, 27 febbraio e 6 marzo 2002, ritorno 6, 13 e 14 marzo 2002.\"\nOttavi di finale.\n\"Andata 13, 27 e 28 marzo 2002, ritorno 3 aprile 2002.\"\nQuarti di finale.\n\"Andata 10 aprile 2002, ritorno 17 aprile 2002.\"\nSemifinali.\n\"Andata 24 aprile 2002, ritorno 1\u00ba maggio 2002.\"\nFinale.\nRitorno.\nCorinthians vincitore della Coppa del Brasile 2002 e qualificato per la Coppa Libertadores 2003."}
{"id": "2611824", "revid": "27360135", "url": "https://it.wikipedia.org/wiki?curid=2611824", "title": "Struttura frattale", "text": ""}
{"id": "2611826", "revid": "1728", "url": "https://it.wikipedia.org/wiki?curid=2611826", "title": "Giovanni Winckelmann", "text": ""}
{"id": "2611830", "revid": "547034", "url": "https://it.wikipedia.org/wiki?curid=2611830", "title": "Cytoscape", "text": "Cytoscape \u00e8 un programma libero (disponibile sotto licenza GPL) utilizzato in bioinformatica per la visualizzazione delle reti di interazione molecolare. Molte caratteristiche aggiuntive sono rese disponibili mediante una serie di \"plugin\". Vi sono plugin per la profilatura delle reti molecolari, per nuovi layout, per il supporto di file aggiuntivi e per la connessione con i Database. Ulteriori plugin possono essere sviluppati utilizzando l'architettura Cytoscape open Java e la realizzazione di nuovi plugin \u00e8 incoraggiata.\nStoria.\nCytoscape \u00e8 stato originariamente realizzato dall'Institute for System Biology nel 2002 a Seattle. Attualmente \u00e8 sviluppato da un consorzio di sviluppatori opensource. Cytoscape \u00e8 stato reso pubblico nel luglio 2002 (v.08), la seconda release (v.09) risale al mese di novembre dello stesso anno, mentre la terza release (v.1.0) \u00e8 stata distribuita nel marzo 2003. La versione 1.1.1 \u00e8 l'ultima stabile della serie 1.0. La versione 2.0 \u00e8 stata distribuita nel 2004 e Cytoscape 2.5 nel luglio 2007.\nSviluppo.\nIl team di sviluppatori di Cytoscape continua a lavorare al progetto allo scopo di creare la versione 3.0. Tale versione sar\u00e0 modularizzabile, espandibile e mantenibile.\nUso.\nCytoscape pu\u00f2 essere utilizzato per visualizzare ed analizzare grafici di qualsiasi tipo di rete che coinvolge nodi (ad esempio, reti sociali). Un aspetto fondamentale della architettura software di Cytoscape \u00e8 l'uso di plugin per funzioni specializzate. I plugin sono realizzati sia da sviluppatori che dalla comunit\u00e0 di utenti."}
{"id": "2611834", "revid": "1573940", "url": "https://it.wikipedia.org/wiki?curid=2611834", "title": "Anthias", "text": "Il genere Anthias comprende nove specie di pesci d'acqua salata appartenenti alla famiglia Serranidae."}
{"id": "2611841", "revid": "124055692", "url": "https://it.wikipedia.org/wiki?curid=2611841", "title": "Enrico Sacchetti", "text": "Biografia.\nNato a Roma da famiglia toscana, figlio di Giuseppe, funzionario statale e pittore per passione, amico di Telemaco Signorini, e di Isolina Cecchini, viene introdotto nell'ambiente artistico della citt\u00e0 di Firenze fin da ragazzo. Conclusi gli studi tecnici, seguiti per soddisfare le aspettative lavorative del padre, rientra a Firenze, dove diventa grande amico di Libero Andreotti. Nel 1901 collabora con Vamba, al \"Bruscolo\", per poi intraprendere l'attivit\u00e0 di caricaturista con Umberto Notari, che lo porta al successo. Enrico Sacchetti \u00e8 infatti considerato come uno dei pi\u00f9 famosi caricaturisti italiani del novecento.\n\u00c8 amico di Filippo Tommaso Marinetti, di cui illustra la rivista di poesia, e diviene uno dei pi\u00f9 famosi illustratori pubblicitari, grazie alla fortunata serie del Bitter Campari e dello sciroppo rinvigorente Proton. Nel 1908 si trasferisce in Argentina, dove a Buenos Aires collabora per \"El Diario\", quotidiano della capitale, ma deluso dall'esperienza sudamericana, rientra in Europa dove, per un breve periodo soggiorna a Parigi.\nDal 1912 inizia a collaborare assiduamente a \"La Lettura\", mensile illustrato del \"Corriere della Sera\", per cui disegna moltissime delle copertine a colori e delle illustrazioni interne in bianco e nero che accompagnavano novelle e romanzi. Il suo stile caratterizzer\u00e0 visivamente il periodico per circa 25 anni (cos\u00ec come Achille Beltrame e Walter Molino caratterizzano \"La Domenica del Corriere\"). Durante la prima guerra mondiale, arruolato nelle file del Regio esercito, collabor\u00f2 a \"La Tradotta\" la famosa rivista della III Armata. Dopo l'armistizio di Cassibile aderir\u00e0 alla Repubblica Sociale Italiana e all'opera pittorica affiancher\u00e0 anche una saltuaria collaborazione con il \"Corriere\" come elzevirista.\nOnorificenze.\nNel 1952 riceve la nomina di accademico d\u2019onore dell\u2019Accademia fiorentina delle arti del disegno."}
{"id": "2611844", "revid": "399", "url": "https://it.wikipedia.org/wiki?curid=2611844", "title": "Ajvar", "text": "L'ajvar (in cirillico \u0410j\u0432\u0430\u0440 o \u0410\u0439\u0432\u0430\u0440) \u00e8 una salsa molto diffusa nei balcani e nelle zone limitrofe (ad esempio, il Friuli-Venezia Giulia) composta principalmente da peperoni, peperoncini, melanzane e aglio. A seconda della quantit\u00e0 di capsaicina presente pu\u00f2 essere di variet\u00e0 dolce, piccante o molto piccante. L'ajvar pu\u00f2 essere spalmato sul pane e usato soprattutto come condimento per carne e \u0107evap\u010di\u0107i.\nEtimologia.\nLa parola \"ajvar\" deriva dal termine turco \"havyar\" che significa uova di pesce salate, e condivide tale origine con la parola caviale.\nPreparazione.\nLa preparazione dell'ajvar \u00e8 abbastanza complicata e richiede una certa quantit\u00e0 di lavoro manuale soprattutto per spellare i peperoni cotti. Il cultivar principalmente usato \u00e8 un peperone chiamato \"roga\", cio\u00e8 \"cornuto\", che \u00e8 largo, rosso, a forma di corno, possiede una buccia relativamente facile da togliere e matura alla fine di settembre. Tradizionalmente viene preparata a met\u00e0 autunno quando i peperoni sono pi\u00f9 abbondanti, spesso la famiglia e i vicini si riuniscono per la preparazione.\nCucinati su un piatto sopra la stufa o nel forno, i peperoni e le melanzane vengono fatti raffreddare in modo da facilitare l'operazione di rimozione delle bucce e dei semi. Successivamente vengono frullati oppure tagliati a pezzi. La poltiglia viene stufata in una grossa pentola per diverse ore con l'aggiunta di olio di semi di girasole e aglio. Infine vengono aggiunti sale e a volte anche aceto e vengono imbarattolati e sigillati in recipienti di vetro.\nL'Ajvar casalingo di Leskovac e l'Ajvar macedone sono registrati presso l'organizzazione mondiale per la propriet\u00e0 intellettuale al fine di proteggere il nome del loro brand.\nProduzione.\nLa maggior parte dell'ajvar \u00e8 preparato artigianalmente, e la produzione industriale rimane assai modesta. L'Ajvar fa parte dei cosiddetti \"zimnica\" (cibi invernali), che comprendono anche peperoni e pomodori sottaceto."}
{"id": "2611849", "revid": "149587", "url": "https://it.wikipedia.org/wiki?curid=2611849", "title": "Cava Ispica", "text": ""}
{"id": "2611850", "revid": "767487", "url": "https://it.wikipedia.org/wiki?curid=2611850", "title": "Wild Beasts - Belve feroci", "text": "Wild Beasts - Belve feroci \u00e8 un film del 1984, diretto da Franco Prosperi.\nTrama.\nLo zoo comunale di una tranquilla cittadina tedesca viene sconvolto dalla follia improvvisa degli animali ospiti, che una volta liberatisi dalle loro gabbie, si riversano sulle strade della citt\u00e0 attaccando gli sventurati che hanno la sfortuna di incontrarli e causando gravi danni.\nIl veterinario dello zoo, Rupert Berner, il suo amico ispettore Nat Braun e la bella biologa Laura Schwarz cercano di scoprire in fretta la causa di tutto questo per fermare le bestie impazzite: ma ben presto si scopre che non solo gli animali sono stati contagiati dalla follia omicida.\nAlla fine notiamo che gli animali non sono i soli contaminati, ma anche i bambini sono contaminati dall'acqua della fontana e diventano a loro volta incontrollabili."}
{"id": "2611857", "revid": "2156198", "url": "https://it.wikipedia.org/wiki?curid=2611857", "title": "Stripesy", "text": "S.T.R.I.P.E., abbreviazione di Special Tactics Robotic Integrated Power Enhancer, \u00e8 un supereroe nell'Universo DC. S.T.R.I.P.E. \u00e8 un'armatura potenziata inventata e indossata da Patrick \"Pat\" Dugan, la spalla adulta del supereroe adolescente, Sylvester Pemberton, alias Star-Spangled Kid. Pat \u00e8 un meccanico di talento che costru\u00ec lo Star Rocket Racer, una limousine sormontata da cupole che funzionava come razzo ed elicottero. Insieme, furono membri dei Sette Soldati della Vittoria e dell'All-Star Squadron. Con il soprannome di Stripesy, Pat fu creato da Jerry Siegel (co-creatore di Superman) e Hal Sherman e comparve per la prima volta in \"Action Comics\" n. 40 nel settembre 1941.\nBiografia del personaggio.\nPat Dugan divenne l'eroe in costume Stripesy dopo aver aiutato il giovane Sylvester Pemberton III contro spie naziste che manifestavano, come in un film, il 4 luglio 1941. I due si allearono come personificazione della bandiera americana, Star-Spangled Kid e Stripesy, al fine di fermare le spie.\nQuando i Soldati vennero dispersi indietro nel tempo, alla fine degli anni quaranta, furono riportati al tempo presente dalla Justice Society of America. Al suo ritorno, Dugan si spos\u00f2 con Maggie, che lo lasci\u00f2 poi da solo con il figlio Michael. Ad aggravare i suoi problemi vi era il fatto che la pecora nera della famiglia di Sylvester Pemberton, Arthur, aveva rubato i brevetti di Dugan durante la loro scomparsa. Dopo aver sentito dell'accaduto, Sylvester restitu\u00ec a Pat i suoi brevetti, cos\u00ec i due si riconciliarono. Dugan venne successivamente coinvolto con la Infinity, Inc. e la loro battaglia contro la Lega dell'ingiustizia. La prima vittima del gruppo fu proprio Sylvester Pemberton. I criminali Harlequin, Dummy, e Hazard concentrarono, alcuni giorni dopo la loro attenzione su Dugan con il piano di ucciderlo presso gli Stellar Studios, quartier generale della Infinity Inc. Quando venne coinvolto il figlio di Pat, Hazard ebbe l'esperienza di un cambio di cuore e utilizz\u00f2 i suoi poteri per salvare le loro vite. Dummy utilizz\u00f2 i due come esche, ma Hazard li gett\u00f2 in un ulteriore battaglia, ed il gruppo fu sconfitto. Hazard si consegn\u00f2 alla polizia di sua spontanea volont\u00e0.\nIl personaggio venne restaurato per una nuova versione: nella serie \"Stars and S.T.R.I.P.E.S.\" Dugan si spos\u00f2, per la seconda volta, stanziandosi a Blue Valley. La sua figliastra, Courtney Whitmore, divenne la seconda Star-Spangled Kid, in parte per infastidirlo. Questo port\u00f2 Dugan a sviluppare un'armatura robotica potenziata assumento la nuova identit\u00e0 di \"S.T.R.I.P.E.\" cos\u00eccch\u00e9 la potesse accompagnare e proteggere.\nDugan si rec\u00f2 in missione anche senza Courtney. Durante l'incidente del \"Day of Judgement\", viaggi\u00f2 nello spazio insieme a Capitan Marvel e a Starfire. Il loro scopo era quello di ritrovare la Lancia del Destino da utilizzare contro l'angelo caduto Asmodel, che guid\u00f2 una ribellione demoniaca contro la Terra. Il trio di eroi si batt\u00e9, sia contro i cadaveri rianimati dei cosmonauti russi, sia contro la corrompente influenza della stessa Lancia. Dugan fu costretto a sottomettere Starfirem mentre la Lancia fu portata sulla Terra ed utilizzata con successo.\nDopo gli eventi della serie, Dugan e la sua famiglia si spostarono a Metropolis, dove assistettero il compagno di Superman, Acciaio. Da allora, ritornarono a Blue Valley.\nCome il resto dei Sette Soldati, Dugan avrebbe dovuto essere pi\u00f9 giovane grazie al viaggio temporale. Per un po', Dugan venne reso pi\u00f9 giovane, giungendo fino all'et\u00e0 pre-adolescenziale insieme ad altri eroi a causa di Klarion il Ragazzo Mago. Si un\u00ec ad un'ultima battaglia senza la sua armatura, forse perch\u00e9 in quel momento era troppo grande, affrontando un mostro mistico a mani nude. Pat, insieme a tutti gli altri, ritorn\u00f2 normale quando Klarion venne ricattato, riportando tutti alla normalit\u00e0.\nPat collabor\u00f2 per un po' di tempo anche con la Justice Society of America, pi\u00f9 che altro in un ruolo di supporto. Ritrov\u00f2 uno dei vecchi disegni di Ted Knight creando l'\"Aquila d'Acciaio\", un nuovo aircraft per la squadra. Recentemente Pat complet\u00f2 uno S.T.R.I.P.E. totalmente rinnovato.\nAltre versioni di Stripesy.\nIn \"Kingdom Come\", Alex Ross raffigur\u00f2 Stripesy come un adulto di colore di nome \"Stripes\", attrezzato con diversi equipaggiamenti militari, quali armi automatiche, coltelli e imbottiture in kevlar.\nAltri media.\nNuove versioni di Stripesy e di Star-Spangled Kid sono state presentate nella serie animata, \"Justice League Unlimited\", chiamati per\u00f2 con i loro nuovi nomi, rispettivamente S.T.R.I.P.E. e Stargirl.\nNella serie televisiva della DC Universe del 2020 Stargirl \u00e8 interpretato da Luke Wilson."}
{"id": "2611858", "revid": "767487", "url": "https://it.wikipedia.org/wiki?curid=2611858", "title": "Egesino", "text": "Fu probabilmente allievo di Evandro, del quale, parimenti, abbiamo scarsissime notizie. A Evandro successe nella direzione dell'Accademia platonica come scolarca . Tra gli allievi di Egesino fu anche Carneade che fu designato da Egesino come suo successore."}
{"id": "2611859", "revid": "220256", "url": "https://it.wikipedia.org/wiki?curid=2611859", "title": "Fehlleistung", "text": ""}
{"id": "2611860", "revid": "220256", "url": "https://it.wikipedia.org/wiki?curid=2611860", "title": "Paraprassia", "text": ""}
{"id": "2611861", "revid": "287204", "url": "https://it.wikipedia.org/wiki?curid=2611861", "title": "Homesick (A Day to Remember)", "text": "Homesick \u00e8 il terzo album in studio del gruppo musicale statunitense A Day to Remember, pubblicato il 2 febbraio 2009 in Europa e il 3 febbraio negli Stati Uniti dalla Victory Records.\nSempre negli Stati Uniti, il 27 ottobre 2009, \u00e8 stata pubblicata una Special Edition del disco con due tracce bonus. Successivamente \u00e8 stata pubblicata una Deluxe Special Edition, comprendente sia il CD in edizione speciale che un DVD contenente un concerto della band in Svizzera.\n\u00c8 stato il primo album della band a entrare nella Billboard 200, arrivando alla 21\u00aa posizione. Il brano \"If It Means a Lot to You\", uno dei pi\u00f9 celebri della band, nel febbraio 2014 ha raggiunto la somma di 500.000 download nei soli Stati Uniti, ottenendo la certificazione di disco d'oro pur non essendo mai estratto come singolo. Nel 2015 il singolo \"The Downfall of Us All\" ha ottenuto lo stesso risultato, e l'album stesso ha ricevuto il disco d'argento nel Regno Unito per le 60.000 copie vendute. Nel 2016 l'album viene certificato disco d'oro negli Stati Uniti.\n\u00c8 stato inserito alla nona posizione nella lista dei migliori 50 album pop punk di sempre di \"Kerrang!\".\nTracce.\nTesti di Jeremy McKinnon, eccetto dove indicato; musiche degli A Day to Remember."}
{"id": "2611862", "revid": "307923", "url": "https://it.wikipedia.org/wiki?curid=2611862", "title": "Castiglione della Valle", "text": ""}
{"id": "2611864", "revid": "123993348", "url": "https://it.wikipedia.org/wiki?curid=2611864", "title": "Nazionale di pallacanestro femminile dell'Irlanda", "text": "La nazionale di pallacanestro femminile dell'Irlanda, selezione delle migliori giocatrici di pallacanestro di nazionalit\u00e0 irlandese e nordirlandese, rappresenta Eire ed Irlanda del Nord e partecipa, ai tornei internazionali di pallacanestro femminile per nazioni gestiti dalla FIBA.\nAttualmente l'allenatore \u00e8 James Weldon.\nStoria.\nAffiliata alla FIBA dal 1947, \u00e8 considerata un team di \"terza fascia\", visto la scarsa valenza a livello internazionale del basket irlandese.\nNel 2005 la FIBA ha diviso la zona europea in Division A e Division B, e la nazionale irlandese \u00e8 subito retrocessa in Divion B.\nNon ha mai raggiunto la fase finale dell'Eurobasket Donne e non ha mai partecipato n\u00e9 ai Giochi Olimpici n\u00e9 ai Mondiali femminili.\nDal 2015.\nHa partecipato al campionato europeo FIBA dei piccoli stati 2021."}
{"id": "2611869", "revid": "76963", "url": "https://it.wikipedia.org/wiki?curid=2611869", "title": "Adam Gregory", "text": "Biografia.\nGregory \u00e8 nato a Cincinnati, nello Stato dell'Ohio nel 1987, ed \u00e8 figlio di Adam Gregory I. \nDopo essersi diplomato alla Oak Hills High School nel 2006, si \u00e8 iscritto all'universit\u00e0 Northern Kentucky University. Fra le sue altra apparizioni si possono citare il videoclip di Ashley Tisdale \"It's Alright, It's OK\" ed i film \"17 Again - Ritorno al liceo\" e \"\".\nTra il 2008 e il 2009 interpreta il ruolo di Ty Collins nella serie TV \"90210\" ruolo che gli ha dato molta popolarit\u00e0 anche se per la fama mondiale dovr\u00e0 aspettare il 2010 anno in cui sostituisce l'attore Drew Tyler Bell nel ruolo di Thomas Forrester nella soap opera \"Beautiful\", ruolo che ha ricoperto fino al 2014.\nNel 2009 \u00e8 inoltre stato protagonista del video della canzone di Ashley Tisdale \"It's Alright, It's OK\".\nDoppiatori italiani.\nNelle versioni in italiano dei suoi film, Adam Gregory \u00e8 stato doppiato da:"}
{"id": "2611871", "revid": "47767", "url": "https://it.wikipedia.org/wiki?curid=2611871", "title": "Chiesa di San Giovanni Battista Decollato", "text": "La chiesa di San Giovanni Battista Decollato si trova a Monteferrante, in provincia di Chieti.\nStoria.\nLe notizie storiche sulla chiesa sono decisamente scarse, ma una delle principali testimonianze sulla fondazione, che ne attesta l'esistenza insieme alla chiesa di San Pietro e Santa Lucia, \u00e8 contenuta nelle \"Rationes decimarum Italiae\" degli anni 1324-25, in cui \u00e8 attestato che le chiese appartengono alla giurisdizione del monastero si Santa Maria in Basilica di Villa Santa Maria. La struttura, come si presenta oggi, \u00e8 frutto di ripetuti lavori operati nel corso dei secoli. Un intervento alla facciata risale al 1827, come testimoniato da un'incisione presenta sul paramento.\nDescrizione.\nIl prospetto \u00e8 molto semplice, con paramento in pietra e copertura a capanna. Il portale \u00e8 sovrastato da un timpano spezzato, che reca al centro l'incisione di una piccola lapide con una croce. I muri laterali, a differenza della facciata, sono costituiti in pietra, ordinata in modo irregolare. Il campanile, che fiancheggia la chiesa, \u00e8 diviso in tre livelli da cornici, anch'esso con muratura in pietra a vista.\nL'interno \u00e8 decorato da maestosi stucchi e intonaci barocchi, con un susseguirsi di paraste e capitelli corinzi dorati. La volta, a botte, \u00e8 separata dal resto della navata da un'aggettante cornice. Ad unire la navata con il transtetto vi \u00e8 una cupola, impostata su pennacchi, che recano gli affreschi dei quattro evangelisti.\nIl presbiterio, dove \u00e8 sito l'altare maggiore, \u00e8 rialzato su gradini e chiuso da una balaustra marmorea. L'altare \u00e8 centrato da due colonne che sostengono un timpano, sovrastato da un fastigio a stucco di putti e cartigli. Nel transtetto vi sono inoltre due altari minori, di fattura molto pi\u00f9 semplice."}
{"id": "2611872", "revid": "124865806", "url": "https://it.wikipedia.org/wiki?curid=2611872", "title": "Supermercati Brianzoli", "text": "I Supermercati Brianzoli sono stati, in passato, una catena di supermercati di grande distribuzione nata in Brianza, da cui il nome.\nSupermercati Brianzoli (1960-2001).\nStoria.\nOrigini.\nIl cavaliere Felice Franchini verso il 1890 apre un mattatoio a Lentate sul Seveso contemporaneamente all'apertura di tre macellerie. Dinamico com'era, cerca subito sbocchi per la vendita delle carni brianzole. Dopo vari incontri prende l'appalto delle forniture navali per la carne dei grandi piroscafi di Italia di Navigazione e Lloyd Triestino. Forniture che cesseranno solo alla fine degli anni sessanta con lo sviluppo del trasporto aereo e la fine dei grandi transatlantici. Oreste e Vittorio, figli di Felice, oltre a proseguire nelle forniture navali, aprono una serie di 10/12 punti vendita di macellerie/salumerie e prodotti alimentari in provincia di Milano e Bergamo. Nel 1964, a Seveso, Oreste e Vittorio aprono il primo supermercato completamente self service in provincia di Milano con l'insegna \"Supermercato Brianzolo\" e caratterizzato dal colore blu.\nNel 1966 vengono a mancare i due ideatori. Il loro posto viene preso dagli esponenti della terza generazione Franchini: Gianfelice, figlio di Vittorio, e Peppino e Angelo, figli di Oreste. Con loro nasce il marchio verde e arancione, \"Supermercati Brianzoli\". Gianfelice \u00e8 lo stratega e l'amministratore delegato, Peppino \u00e8 responsabile degli acquisti, Angelo della logistica. Gi\u00e0 nel 1974 i punti vendita aperti con il marchio Supermercati Brianzoli sono quattro: Calusco d'Adda, Tradate e due a Meda. Nel corso degli anni, Supermercati Brianzoli arriva a ottenere una grande notoriet\u00e0 soprattutto grazie alla pubblicit\u00e0 in onda su Antennatre, tv privata regionale, cos\u00ec i supermercati arrivano a essere una sessantina espandendosi anche in Piemonte, Veneto ed Emilia-Romagna. L'espansione aziendale avviene anche tramite l'aiuto di imprenditori autonomi legati al marchio in franchising.\nNel 1982 la sede si sposta da Lentate sul Seveso a Cant\u00f9 in un nuovo grande magazzino centrale di oltre 10\u00a0000 m\u00b2. Mentre per la centrale carni viene acquistata la \"Galbiati Carni\" di Bovisio Masciago e fondate altre due societ\u00e0 per la distribuzione della frutta e verdura e dei surgelati. Nel frattempo si aprono anche i primi ipermercati a Grandate, Castagnito e Arcore, quest'ultimo inaugurato nel 1987 da un imprenditore gi\u00e0 in grande ascesa, Silvio Berlusconi.\nAcquisto da parte di Fininvest.\nNel 1991 il gruppo viene acquisito dalla Fininvest di Silvio Berlusconi, venendo cos\u00ec accorpata alla Standa. Con la cessione la famiglia Franchini ottiene il 14% del capitale azionario di Standa (7% a Gianfelice e 3,5% rispettivamente a Peppino e Angelo) suddividendo tra i vari soci le responsabilit\u00e0 di sviluppo aziendale e controllando gli acquisti e la politica commerciale. In particolare Gianfelice Franchini ricoprir\u00e0 la carica di Amministratore Delegato di Standa ed Euromercato.\nNel corso degli anni novanta tra la Famiglia Franchini e Berlusconi avvengono le prime frizioni, dovute al contrasto di interessi tra il Gruppo Standa e Publitalia. Per Standa i fornitori dovevano concedere il pi\u00f9 possibile che il mercato permetteva... ma gli stessi, il pi\u00f9 delle volte, erano grandi clienti di Publitalia, quindi con interessi chiaramente contrastanti. Il progetto hard discount non viene approvato. L'incontro con Amancio Ortega per passare a marchio Zara i trenta migliori punti vendita Standa, chiaramente in franchising, non passa, dato che avrebbe creato grossi problemi sindacali. Per questo insieme di contrasti prima Gianfelice, e in seguito anche Peppino e Angelo Franchini si dimettono dalle loro funzioni e lasciano il Gruppo Standa dopo aver firmato il primo bilancio in pareggio e altri due con buoni utili. Utili mai ripetuti successivamente.\nAcquisizione parte alimentare del gruppo Standa.\nNel 1998 Gianfelice Franchini, appoggiato dal Mediocredito Lombardo, acquisisce il ramo alimentare della Standa. La morte improvvisa per infarto di Gianfelice, avvenuta a pochi mesi dalla firma del contratto preliminare, fa fare un passo indietro a Mediocredito Lombardo che lascia gli eredi senza le giuste coperture finanziarie per l'acquisizione. Subito dopo l'acquisizione viene venduta la rete alimentare del sud a un gruppo di imprenditori legati a Conad, mentre i restanti punti vendita della rete alimentare del centro-nord vengono ceduti a REWE nel 2001.\nAcquisto da parte di Billa.\nCon l'acquisizione da parte dei tedeschi di REWE Group (che in passato avevano acquisito Billa), il marchio Supermercati Brianzoli Mercato smette di essere utilizzato, convertendo la maggior parte dei punti vendita in supermercati Standa, mentre un paio verranno chiusi per sovrapposizioni territoriali.\nSponsorizzazioni.\nA met\u00e0 degli anni ottanta e per quattro anni, dal 1984 al 1987, Peppino Franchini \u00e8 stato (su suggerimento del cugino Gianfelice) il patron della squadra di ciclismo \"Supermercati Brianzoli\" con Francesco Moser, Claudio Corti, Gianbattista Baronchelli.\nSuperD\u00ec (1994-2018).\nStoria.\nOrigini.\nNel 1994 Gianfelice Franchini, dopo essersi dimesso dal Gruppo Standa, riparte da zero fondando una nuova societ\u00e0 denominata \"Nuova Distribuzione\" con sede a Turate (CO). L'insegna commerciale di questa nuova societ\u00e0 sar\u00e0 \"SuperD\u00ec\" per i supermercati e \"IperD\u00ec\" per gli iperstore. I punti vendita si caratterizzano da un'estetica dei punti vendita generalmente spartana, privilegiando l'ottima qualit\u00e0 dei reparti freschi (anche a servizio) con prezzi altamente competitivi.&lt;br&gt;\nCambio generazionale e concordato preventivo.\nDopo la prematura morte di Gianfelice avvenuta nel 1998, la moglie con i figli Marco e Marilisa portano avanti l'azienda di famiglia che cresce in modo importante nel tempo passando da meno di una quindicina di punti vendita nel 1998 a 47 punti vendita e 350 milioni di fatturato, diventando cos\u00ec un fiore all\u2019occhiello della distribuzione, special modo per la qualit\u00e0 della carne, in tutti i punti vendita servita con banchi di Macelleria assistita e potendo contare su un macello e piattaforma di lavorazioni di carni di propriet\u00e0 con sede a Seregno (MB), (a loro va la riqualificazione della carne di Scottona al grande pubblico) e un sistema che privilegiava per la drogheria alimentare acquisti di stock di merce per riversare al cliente offerte molto competitive. L'azienda opera prevalentemente nelle stesse zone in cui operava \"Supermercati Brianzoli\", ovvero in Lombardia, Piemonte e con una presenza marginale in Liguria. A causa di problemi finanziari, che hanno generato una ingente mancanza di liquidit\u00e0, dovuti al fallimento di due delle 4 banche di riferimento (Banca Popolare Veneta e Banca Popolare di Vicenza) 20 anni dopo la scomparsa di Gianfelice Franchini la societ\u00e0 fa richiesta di concordato preventivo.&lt;br&gt;\nNel 2018 rimangono operativi 43 punti vendita che vengono principalmente venduti all'asta con acquisizioni a pacchetti da parte delle insegne Il Gigante, Famila e Italmark, mentre altri punti vendita vengono rilevati da singoli operatori o definitivamente chiusi.\nEssebimarket (2021-oggi).\nE-commerce.\nNel 2021 Edoardo Franchini, figlio di Angelo Franchini, avvia \"EssebiMarket.com\"; negozio online che utilizza il marchio EsseBi, nato per portare la tradizione della famiglia Franchini e la passione per il food comodamente a casa."}
{"id": "2611876", "revid": "2210631", "url": "https://it.wikipedia.org/wiki?curid=2611876", "title": "Rhododendron ferrugineum", "text": "La rosa delle Alpi o rododendro rosso (Rhododendron ferrugineum L.) \u00e8 una specie appartenente alla famiglia delle Ericaceae. Condivide il nome comune \"rosa delle Alpi\" con un'altra molto simile, il \"Rhododendron hirsutum\".\nDescrizione.\n\u00c8 un arbusto sempreverde che raggiunge un'altezza massima di 1,5m con rami fragili eretti o ascendenti.\nLe foglie, di forma lanceolata tendente all'ellittico, misurano da 2,8 a 4 cm, sono semplici, glabre, lucide e coriacee nella pagina superiore. L'epiteto \"ferrugineum\" deriva dalla colorazione color ruggine della pagina inferiore delle foglie che contraddistingue questa specie. Agli apici dei rami sono posizionate sia piccole gemme vegetative, che daranno vita a nuovi rami nel periodo di crescita, sia le pi\u00f9 grandi gemme fiorali. Queste contengono i fiori protetti dalle perule coriacee.\nI fiori sono raggruppati in infiorescenze racemose a corimbo con un rachide centrale sul quale si innestano i peduncoli fiorali. La corolla \u00e8 generalmente rosa acceso (di rado bianca) con piccole macchie gialle sulla superficie esterna. I petali sono 5, saldati alla base e liberi all'estremit\u00e0 cos\u00ec da dare una forma campanulata e stretta al fiore. L'androceo \u00e8 composto da stami con antere giallo chiaro sorrette da peduncoli ricurvi verso l'alto.\nI frutti sono delle piccole capsule ovoidali che, seccandosi, a maturazione si dividono secondo cinque setti spargendo i semi.\nL'apparato radicale \u00e8 superficiale con radici molto sottili.\nDistribuzione.\n\"IL Rhododendron ferrugineum\" \u00e8 endemico sia dell'Europa meridionale che centro-occidentale e popola le zone montuose (Alpi e Pirenei) di Spagna, Andorra, Francia, Svizzera, Austria e Germania. In Italia \u00e8 presente sulle Alpi e sull'Appenino tosco-emiliano.\nHabitat.\nSi trova nelle brughiere della fascia subalpina. Pianta che predilige substrati silicei e acidi, mentre il \"R. Hirsutum\", con il quale pu\u00f2 facilmente essere confuso, cresce su substrati basici.\nUsi.\n\u00c8 una pianta molto visitata dalle api, sia per il polline sia, soprattutto, per il nettare, da cui traggono un pregiato miele."}
{"id": "2611880", "revid": "220256", "url": "https://it.wikipedia.org/wiki?curid=2611880", "title": "Die Traumdeutung", "text": ""}
{"id": "2611892", "revid": "287204", "url": "https://it.wikipedia.org/wiki?curid=2611892", "title": "Futbol'nyj Klub Taganrog", "text": "Il Football Club Taganrog (in russo: \u0424\u0443\u0442\u0431\u043e\u043b\u044c\u043d\u044b\u0439 \u041a\u043b\u0443\u0431 \u0422\u0430\u0433\u0430\u043d\u0440\u043e\u0433) \u00e8 stata una societ\u00e0 calcistica con sede a Taganrog.\nStoria.\nHa preso il posto dello storico . Fondata nel 2006, si \u00e8 iscritta ai campionati professionistici partendo dalla terza serie.\nNon \u00e8 mai andata oltre questa categoria raggiungendo al massimo un sesto posto nella stagione 2012-2013. Al termine della stagione 2014-2015 il club fall\u00ec."}
{"id": "2611893", "revid": "729019", "url": "https://it.wikipedia.org/wiki?curid=2611893", "title": "Bintan", "text": "Bintan chiamata anche \"Negeri Segantang Lada\" \u00e8 un'isola che fa parte delle isole Riau, provincia dell'Indonesia. La sua capitale \u00e8 Tanjung Pinang ed \u00e8 la pi\u00f9 grande dell'arcipelago. Si trova a circa 40\u00a0km da Singapore."}
{"id": "2611895", "revid": "287204", "url": "https://it.wikipedia.org/wiki?curid=2611895", "title": "Tokyo Dome", "text": "Il Tokyo Dome, in giapponese , \u00e8 uno stadio polifunzionale situato a Tokyo, in Giappone, nel quartiere speciale Bunky\u014d. Inaugurato nel 1988, e costato 35 miliardi di Yen, pu\u00f2 ospitare persone.\n\u00c8 dedicato principalmente al baseball, ed ospita le partite casalinghe dei Yomiuri Giants, una delle principali squadre nipponiche. Fino al 2004 \u00e8 stato anche lo stadio casalingo degli Hokkaido Nippon-Ham Fighters, prima che questi si trasferissero nel nuovo impianto Sapporo Dome, ad Hokkaid\u014d. All'interno dello stadio ha anche sede la Hall of fame del baseball giapponese.\nOltre al baseball, lo stadio ospita anche partite di basket, calcio e football americano (dal 1990 \u00e8 sede del Rice Bowl), oltre ad incontri del torneo K1 di kickboxing ed esibizioni di arti marziali miste e di wrestling giapponese (puroresu). Vi si svolgono inoltre annualmente numerosi concerti ed eventi musicali.\nIl Tokyo Dome ha rimpiazzato il preesistente Korakuen Stadium, che era situato pressappoco nella stessa area. L'edificio fa parte di un complesso ricreativo, indicato globalmente come Tokyo Dome City, che ospita, oltre allo stadio, anche altri spazi sportivi (come arene per arti marziali e corse di cavalli), un hotel e un'area divertimento chiamata LaQua composta da una serie di strutture per il tempo libero (palestre, spa, centro commerciale) e il parco di divertimenti Tokyo Dome City Attractions.\nGli U2 vi conclusero lo ZooTV Tour (1992-93) con due concerti il 9 e 10 dicembre 1993. Kylie Minogue vi tenne un concerto nel 1989, all'inizio della sua carriera, all'interno del Disco in Dreams Tour. Il 12, 14, 17, 19, 22, 24, 30 e 31 dicembre 1992 ospit\u00f2 Michael Jackson. I Guns N' Roses tennero sei concerti allo stadio giapponese con il loro Use Your Illusion Tour. Mariah Carey tenne nove concerti al Tokyo Dome tra il 1996 e il 2000 in occasione dei suoi Daydream World Tour, Butterfly World Tour e Rainbow World Tour. Whitney Houston vi si esib\u00ec in due concerti all'interno del Pacific Rim Tour nel maggio 1997. C\u00e9line Dion vi si esib\u00ec due volte in occasione del suo Let's Talk About Love Tour nel 1999, altre due volte in occasione del Taking Chances Tour nel 2008 e una volta, il 26 ottobre 2018, in occasione del suo Tour 2018. Il 25 aprile 2002 lo stadio giapponese ospit\u00f2 Britney Spears con l'unica tappa asiatica del suo Dream Within a Dream Tour.\nIl 5 e 6 giugno 2007 i Red Hot Chili Peppers si sono esibiti nel loro Stadium Arcadium World Tour\nNel maggio 2015 lo stadio ha ospitato per la prima volta Taylor Swift, che ha tenuto i primi due concerti del suo The 1989 World Tour."}
{"id": "2611897", "revid": "287204", "url": "https://it.wikipedia.org/wiki?curid=2611897", "title": "Norrk\u00f6ping Dolphins", "text": "I Norrk\u00f6ping Dolphins sono una societ\u00e0 cestistica avente sede nella citt\u00e0 di Norrk\u00f6ping, in Svezia. Fondata nel 1963, gioca nel campionato svedese."}
{"id": "2611904", "revid": "6923", "url": "https://it.wikipedia.org/wiki?curid=2611904", "title": "Orientalismo (saggio)", "text": "Orientalismo (in inglese \"Orientalism\") \u00e8 un saggio pubblicato nel 1978 da Edward Said, che tent\u00f2 di spiegare e ridefinire le modalit\u00e0 con cui l'Europa rappresenta, nella sua storia, l'\"Oriente\". La sua interpretazione apr\u00ec un dibattito molto acceso. Tra i detrattori dell'interpretazione di Edward Said, si pu\u00f2 annoverare il filosofo siriano Sadiq Jalal Al-Azm.\nTesi.\nIn \"Orientalismo\" Said sostiene che la maggior parte degli studi occidentali svolti sulle popolazioni e sulla cultura d'Oriente (in particolare relative al Medio Oriente) svolsero la funzione di autoaffermazione dell'identit\u00e0 europea e giustificarono il controllo e l'influenza esercitata nei territori colonizzati. Secondo Said, l'orientalismo non \u00e8 un vero discorso sull'Oriente, bens\u00ec un risultato della descrizione e dell'assunzione degli occidentali sulla premessa che l'Occidente \u00e8 superiore all'Oriente. Agli occhi degli occidentali, l'Occidente \u00e8 moderno, rappresentando la civilt\u00e0, il progresso, lo sviluppo, la prosperit\u00e0, la libert\u00e0 e l'apertura mentre l'Oriente \u00e8 tradizionale e arretrato, rappresentando la chiusura, l'ignoranza, la povert\u00e0, l'antichit\u00e0 e la rigidit\u00e0. Il risultato di questa comprensione rende l'espressione teorica dell\u2019orientalismo fuori dalla propria esistenza reale e diventa un'identit\u00e0 culturale dell\u2019Oriente imposta dagli occidentali. Nel processo, l'Oriente \u00e8 stato inconsapevolmente \"alterato\". Fin dall'inizio, Oriente ha perso il diritto di esprimersi, ha perso l'iniziativa del discorso ed \u00e8 diventato un oggetto di descrizione. L'Orientalismo come disciplina diventa un mezzo efficace di dominio imperialista e di discriminazione culturale.\nIl libro di Said prende in esame la mole di testi, studi e teorie, prodotta dalla tradizione orientalista inglese, francese e americana (tralasciando i testi tedeschi per motivi di spazio, ma descritti come in assoluto i pi\u00f9 astratti e teorici) come esempi di un atteggiamento che ha trovato espressione in tutto l'Occidente.\nSaid ha menzionato l'orientalismo come un atteggiamento testuale in \"Orientalismo\". Un gran numero di letteratura immaginaria europea e letteratura turistica ha ulteriormente rafforzato il discorso dell'orientalismo ortodosso stabilito dagli orientalisti e ha anche costruito una percezione europea generale dell'Oriente. L'orientalismo di Said ha anche utilizzato questi testi orientalisti (accademici o non accademici) in modo convincente per costruire la sua critica all'orientalismo. Pertanto, ci\u00f2 che l'atteggiamento testuale dice, trasforma il testo in un contesto (piano per conquistare l'Oriente, colonialismo, imperialismo, ecc.), ed il contesto diventa ulteriormente un testo (Orientalismo di Said e altri testi che criticano l'orientalismo), poi il testo torna ad essere il contesto (vari aspetti come: orientalismo interno, orientale, africano, europeo, americano, di genere e di classe).\nSaid ha utilizzato la teoria del \"Traveling Theory\" per spiegare lo specifico processo di formazione dell'orientalismo: l'orientalismo con immagini orientali rappresentate e ritratte da viaggiatori, missionari e colonizzatori \u00e8 stato prodotto in un contesto storico specifico, a causa della variazione del contesto del testo quando si \u00e8 diffuso da est a ovest, l'orientalismo che originariamente cercava di diventare \"conoscenza oggettiva\" si trasform\u00f2 in orientalismo con colori ideologici. Di fronte a questa situazione, Said ha sottolineato che abbiamo certamente bisogno della teoria, ma abbiamo bisogno di qualcosa di pi\u00f9 alto della teoria, cio\u00e8 la coscienza critica.\n\"Traveling Theory\" \u00e8 stato discusso, criticato e applicato in vari contesti sociali e culturali in tutto il mondo. \"Orientalismo\" come \"Traveling Theory\" viene ripetuto ancora ed ancora in diversi contesti o situazioni, e cambiando nuovamente in altre possibilit\u00e0/creazioni. E ogni ripetizione \u00e8 un'eredit\u00e0 che garantisce il riconoscimento dell'orientalismo dell'orientalista, dell'orientalismo di Said e della riproducibilit\u00e0 e identificabilit\u00e0 del concetto di \"Oriente\" stesso. Said inoltre precisa che nella trattazione della sua tesi il mondo arabo e islamico viene assunto come paradigma di tutto l'Oriente.\nUtilizzando e rielaborando il pensiero di Antonio Gramsci e Michel Foucault tra gli altri:\nSecondo Gramsci, una certa forma culturale ha il diritto di dominare l'altra; Gramsci chiam\u00f2 questa forma culturale dominante \"egemonia culturale\". Il capitalismo usa il potere occulto del discorso egemonico per raggiungere l'identit\u00e0 culturale obbligatoria. Said ha assorbito questa teoria come riferimento, e l'ha inserita nel rapporto di potere tra cultura occidentale e cultura orientale. L'orientalismo stabilito dai paesi occidentali \u00e8 una nuova politica coloniale stabilita dall'imperialismo. Esso restringe le differenze tra i paesi orientali e occidentali in superficie, ma l'obiettivo ultimo \u00e8 ancora quello di stabilire un nuovo tipo di relazione di potere diseguale tra coloniale e colonizzato. L'orientalismo \u00e8 una manifestazione di egemonia culturale, il concetto di egemonia culturale conferisce all'orientalismo il potere di sostenersi;\nSaid discute l'orientalismo nel senso del discorso di Foucault, considera l'\"Oriente\" come l'altro della cultura autoidentificata occidentale e stabilisce la cosiddetta \"essenza\" e il valore dell'Occidente nel diverso ordine dei concetti mondiali. Pertanto, l'Oriente \u00e8 l'\"Oriente\" creato dalla cultura occidentale. Che sia come regione geografica o come concetto culturale, \u00e8 la \"costruzione\" della storia e della cultura occidentale, ed esiste come l'opposto, l'\"altro\" della cultura occidentale.\nSaid mette in luce il carattere di parzialit\u00e0, quando non mistificatorio o privo di fondamenti oggettivi, contenuti nella nozione di \"Oriente\", le sue determinazioni storiche e i suoi presupposti ideologici. L'\"Oriente\", dunque, non sarebbe il nome di una qualche entit\u00e0 geografica o culturale concretamente determinabile, ma uno strumento utilizzato dalle culture di matrice europea innanzi tutto per poter costruire la propria identit\u00e0 di \"Occidente\" e, in parallelo, per ingabbiare le cosiddette culture orientali in formule stereotipe e generalizzanti, quando non disumanizzanti.\nFin dall'antichit\u00e0 Arte e Letteratura occidentali hanno raffigurato l'Oriente attraverso stereotipi e immagini romanzate lontane dalla realt\u00e0. L'Oriente \u00e8 sempre stato il luogo dove risiede l'\"altro\", il \"diverso\". Said ha sottolineato che l'Oriente agli occhi dei paesi occidentali nel XIX secolo non aveva una base reale, e l'Occidente l'ha visto come un Oriente illusorio. Il mondo occidentale aveva un forte pregiudizio contro il popolo e la cultura del mondo Arabo-Islamico. Secondo Said, l'immagine sbagliata e romantica a lungo termine dell'Asia e del Medio Oriente nella cultura occidentale ha fornito una scusa per il colonialismo dei paesi europei. Questo libro \u00e8 diventato una base classica e teorica per la dissertazione post-coloniale. Un altro libro di Said, \"Culture and Imperialism\", dal punto di vista della letteratura occidentale espone ulteriormente il rapporto tra cultura occidentale, colonialismo occidentale e imperialismo. Le discipline orientaliste incarnavano il tentativo di controllare i territori colonizzati attraverso la determinazione della loro immagine, l'immaginario a loro legato e la narrativa che li rappresenta.\nLa storia europea e quella orientale risultano da sempre strettamente legate, rappresentando un capitolo di storia intellettuale radicato nell'antichit\u00e0 che va dal XVIII secolo fino ai giorni nostri. Questa indagine ha aperto un vero e proprio genere di studi (in particolare negli Usa e nel mondo dei \"cultural studies\") e vuole essere una critica argomentata e multiculturale dei rapporti di potere, raffinata e profonda perch\u00e9 rivolta agli stili di pensiero e ai meccanismi culturali con cui la colonizzazione intellettuale si realizza, si istituzionalizza e si tramanda.\nL'orientalismo rappresenta dunque la conoscenza dell'Oriente come disciplina accademica, insegnata e perfezionata nelle Universit\u00e0, mostrata nei musei e utilizzata nelle amministrazioni coloniali, approfondita in studi antropologici, biologici, linguistici, storici e razziali e, soprattutto in tempi recenti, nella letteratura di consumo; l'orientalismo come corrente di pensiero trova le sue radici in una pi\u00f9 generale concezione dell\u2019uomo e della storia, del progresso e dell'identit\u00e0 tipicamente occidentale: secondo questa particolare visione del mondo, l\u2019\"uomo\" senza aggettivi rappresentante del modello universale del vivente \u00e8 il maschio bianco occidentale/europeo.\nDa qui il \"distribuirsi di una consapevolezza geopolitica\" non solo nell'ideologia diffusa, ma anche in ogni forma di letteratura (da testi eruditi a testi poetici, economici, sociologici, storiografici, filologici) e dell'\"elaborazione\" di una serie di interessi materiali, militari ed economici degli stati europei durante il colonialismo e degli Usa in tempi pi\u00f9 recenti, interessi che l'Orientalismo stesso crea e contribuisce a mantenere.\nStudiando e rappresentando l'Oriente, generando un immaginario ad esso legato, l'Europa ha potuto meglio definire s\u00e9 stessa per contrapposizione. L'assunto implicito era (ed \u00e8) una distinzione ontologica tra Oriente e Occidente come due entit\u00e0 contrapposte, legate da un rapporto di disuguaglianza e sulla discriminazione. Questa distinzione \u00e8 strettamente legata agli interessi politici occidentali.\nL'orientalismo si pu\u00f2 definire in modi diversi:\n1. l'orientalismo \u00e8 un argomento di ricerca accademica in Occidente ed ha una variet\u00e0 di dottrine riguardanti l'Oriente e il popolo orientale; \n2. l'orientalismo \u00e8 anche un modo di pensare basato sull'opposizione tra Oriente e Occidente: razionalit\u00e0 e irrazionalit\u00e0, civilt\u00e0 e barbarie, progresso e arretratezza, avanzato e di basso livello, tratta l'Oriente come l'opposto della cultura occidentale per mostrare e consolidare il principio di \"L'Occidente \u00e8 superiore e l'Oriente \u00e8 inferiore\"; \n3. L'orientalismo \u00e8 in definitiva una sorta di discorso sul potere o sull'egemonia culturale, che \u00e8 ampiamente distribuito in vari aspetti della vita occidentale. Forma l'idea collettiva, l'autorit\u00e0 professionale, il sistema del discorso e il sistema sociale sull'Oriente attraverso l'integrazione, la classificazione, l'essenzializzazione dell'Oriente e degli orientali. Di fatto, \u00e8 una visione immaginativa ed una struttura di filtri, una \"orientalizzazione\" dell'Oriente. \u00c8 un modo per l'Occidente di controllare, ricostruire e regnare l'Oriente, \u00e8 uno strumento ed un'ideologia del colonialismo e dell'imperialismo.\nLo studio di Said sull'orientalismo come discorso ha almeno tre significati:\n1. Un sistema di conoscenza globale dell'Oriente formato in Europa nel XIX secolo;\n2. Miti o stereotipi generati dal sistema di conoscenza che rende l'Oriente estraneo ;\n3. Le relazioni di potere tra Occidente ed Oriente stabilite dal sistema di discorso orientalista.\nL'orientalismo non \u00e8 solo uno studio serio o un'immaginazione romantica, ma anche un discorso che coordina la conoscenza e il potere, la geopolitica e la distribuzione della cultura. Ed \u00e8 una manifestazione dell'ideologia culturale dell'imperialismo e del colonialismo. Said comprende l'orientalismo nel senso del discorso e presta attenzione al rapporto tra conoscenza e potere, che \u00e8 il nucleo della sua teoria.\nSe intesa come disciplina accademica esso comprende lo studio di usi, costumi, storia e letteratura dei popoli orientali in ambiti come la biologia, l'antropologia e la filologia. Verso la fine del XVII secolo ci fu un'interazione tra l'ambito accademico e quello extra-accademico che ha portato il termine \"orientalismo\" a comprendere le diverse istituzioni occidentali create per gestire, a livello politico, economico e culturale, le relazioni con l'Oriente.\nDal XVIII la politica coloniale ha comportato un ampliamento degli orizzonti geografici e ha permesso una maggiore conoscenza delle diverse realt\u00e0 culturali in Europa. Allo stesso tempo, la nascita di scienze come l'anatomia e l'etologia ha creato un gusto per l'esotico e l'inconsueto tipicamente settecentesco, appoggiato e amplificato dalla letteratura dell'epoca, dalle opere di famosi romanzieri a testimonianze e diari di viaggiatori. L'immaginario legato all'Oriente come terra esotica e fantastica si sedimenta e si diffonde in tutta Europa. In questo modo, nel corso del XIX secolo fino agli inizi del XX, di pari passo con l'impresa coloniale, l'orientalismo diventa il \"soft power\" indispensabile che accompagna l\"'hard power\" effettivo della violenza politica: in altre parole, gli studi orientalisti diventano il risvolto intellettuale del predominio europeo.\nNel suo costituirsi come disciplina, l'orientalismo \u00e8 un'impresa culturale che ha investito campi differenti: commercio, ambito militare, amministrazione coloniale, documentazione di varia natura legata a universit\u00e0 e istituzioni. Tra i presupposti della nascita di questo campo discorsivo trans-disciplinare vi \u00e8 la \"vicinanza\" che Gran Bretagna e Francia sentivano per l'Oriente, inteso come India e il Medio Oriente legate alla tradizione biblica. Nonostante alcune differenze pratiche e teoriche tra le discipline francesi e inglesi (le prime meno pragmatiche e pi\u00f9 legate al fascino dell'esotico rispetto alle seconde) considerando la coincidenza fra geografia, conoscenza e potere, gli studi orientali diventano il \"know-how\" per la \"governance\" imperiale, progettata, praticata o auspicata.\nIn termini culturali pi\u00f9 generali nel Settecento, grazie all'attivit\u00e0 di esplorazione e le innovazioni in campo geografico l'Oriente si estende oltre lo spazio islamico. L'influenza della letteratura e dei resoconti di viaggio arricchiscono l'immaginario. Il fiorire della letteratura di viaggio vede lo sviluppo di orientalismo popolare che disegna l'Oriente come luogo privilegiato dell'immaginazione, del piacere e della sensualit\u00e0; un luogo di desiderio e evasione dai confini mobili, spesso usato come \"pretesto\" per le fantasie creative del post-romanticismo e delle estetiche decadenti.\nSuccessivamente alla spedizione di Napoleone in Egitto del 1798, l'Oriente \u00e8 stato ricostruito, rimodellato e \"inventato\" attraverso un'accorta produzione letteraria e accademica: nel XIX e XX secolo l'orientalismo si \u00e8 potuto fondere con tendenze e indirizzi e dare vita correnti diverse che vanno dal positivismo, alla psicanalisi fino all'arianesimo, che non arrivano comunque ad intaccare solidi paradigmi, tropi e \"topoi\" consolidati. Questa invarianza si pu\u00f2 spiegare attraverso la modalit\u00e0 del discorso orientalista che rimane pressoch\u00e9 immutato negli anni, caratterizzato da enunciati assertivi e assiomi non dimostrati/dimostrabili, dall'utilizzo di verbi al presente e dall'uso assiduo di ripetizioni che assumono la funzione di fornire credibilit\u00e0 e perentoriet\u00e0 alle affermazioni. Risulta dunque esserci una grammatica, una sintassi e un vocabolario codificato all'interno di precisi schemi concettuali.\nLa tendenza classificatoria e omologante (in linea con la ideologia razzista diffusa in epoca colonialista) porta alla suddivisione della specie umana in razze e categorie ben distinte, descritte da concetti universali, stilizzati e stereotipati, tali da presentarsi come figure archetipiche.\nIn quanto \"mitologia\" di portata antropologica, resa tale dalle sue retoriche, l'orientalismo si caratterizza come una disciplina all'insegna del conservatorismo e dell'immobilit\u00e0. In questo modo il repertorio dell'orientalismo viene auto-confermato dalla reiterazione di concetti costanti e percepiti come immutabili, che sono il correlato dell'idea che \u00e8 alla base di ogni razzismo: ovvero che le differenze tra gli uomini e le loro culture siano naturali, eterne e non soggette a variazione (riprendendo ancora una volta l'ideologia razzista).\nTipico delle teorie definibili come orientaliste \u00e8 dunque la tendenza a considerare grandi complessi culturali, come l'Islam, l'India o addirittura l'intera Asia, riassumibili in pochi caratteri generali, quali ad esempio spiritualismo, irrazionalismo, fanatismo, dispotismo, e di considerare questi caratteri come immutabili. il pensiero indiano, ad esempio, tenderebbe per natura al misticismo; l'Islam, invece, tenderebbe al fanatismo, e in generale tutti i popoli asiatici sarebbero per natura impossibilitati a costruire una \"vera\" democrazia. Tipica del pensiero orientalista \u00e8 poi l'estensione a tutti gli individui appartenenti alle varie culture asiatiche dei valori propri di quelle culture, rinforzando in tal modo l'assunto di partenza che oppone l'\"Occidente individualista\" all'\"Oriente dispotico\".\nPunto nodale dell'analisi di Said \u00e8 l'individuazione delle connessioni che legano la produzione di teorie orientaliste in Europa e Stati Uniti con il nascere e l'ampliarsi del dominio imperialista, coloniale e neocoloniale. Le teorie orientaliste sarebbero quindi uno strumento attivo e spesso consapevole dell'imperialismo, per cui, ad esempio, la necessit\u00e0 di interventi politici e militari nel Medio Oriente verrebbe giustificata dalla \"naturale\" incapacit\u00e0 delle popolazioni locali di dotarsi autonomamente di governi liberi o democratici.\nL'orientalismo secondo Said \u00e8 stato ed \u00e8 tuttora un metodo di discriminazione culturale subito dalle popolazioni non-europee, con lo scopo di affermare il controllo imperiale europeo sulle colonie. Prendendo in causa l'evidenza scientifica e la credibilit\u00e0 accademica gli orientalisti sostengono di conoscere l'Oriente meglio delle popolazioni che ci vivono. Said sostiene che gli interessi politici (manifesti e non) legati al dominio europeo sulle colonie orientali hanno inevitabilmente influenzato e quindi corrotto l'oggettivit\u00e0 intellettuale degli studiosi orientalisti occidentali. In questo modo il termine \"orientalista\u201d assunse un tono dispregiativo, generando dissenso tra gli accademici del settore.\nIl concetto di rappresentazione culturale come strumento di controllo rimarr\u00e0 un tema centrale nel pensiero di Said proposto in \"Orientalismo\". Verso a fine della sua vita Said sosterr\u00e0 che seppure le rappresentazioni siano essenziali per il corretto e naturale funzionamento della societ\u00e0 e della vita \u2013 talmente essenziali da essere da lui paragonate al linguaggio stesso \u2013, le rappresentazioni repressive e monodirezionali che non permettono a coloro che vengono rappresentati di intervenire nel processo, devono assolutamente cessare di esistere.\nAllargando i confini dell'analisi di Said \u00e8 comunque possibile riconoscere, alla base delle tesi orientaliste, meccanismi di creazione dell'identit\u00e0 di una cultura in contrapposizione alle culture altre, meccanismi non del tutto risolvibili nella questione dei rapporti di dominazione economica e politica. Questo \u00e8 il caso, ad esempio, del \"nihonjinron\", le teorie sull'unicit\u00e0 della cultura giapponese, prodotte all'interno dello stesso Giappone, paese dominante a livello mondiale dal punto di vista economico. Con il \"nihonjinron\", dunque, l'Orientalismo, inizialmente creato dall'\"Occidente\" per dominare culturalmente e appiattire l'altrui complessit\u00e0, diventa uno strumento con cui lo stesso paese orientale crea, tramite meccanismi proiettivi e vittimistici, un alibi per le proprie condizioni in politica interna e le proprie azioni in politica estera.\nQuanto tutto ci\u00f2 sia pertinente per la comprensione dell'attualit\u00e0 e in relazione alla storia del presente \u00e8 immediatamente visibile, se si considera ad esempio l'immagine dell'Islam che i media hanno prodotto dopo l'11 settembre e la trivialit\u00e0 del discorso pubblico intorno alle migrazioni.\nCritiche.\nL'atto di accusa di Said, ampiamente discusso in varie sedi scientifiche, pur partendo da considerazioni condivisibili e spesso non contestabili - origini storiche dell'Orientalismo (in gran parte voluto o sollecitato dalla Chiesa cristiana per polemica col mondo non-cristiano e sostenuta per motivi di predominio politico, economico e culturale dalle potenze laiche cristiane nel corso dell'et\u00e0 moderna) - presta non poco il fianco a sensate critiche.\nUn limite, innanzi tutto, \u00e8 quello linguistico. L'esame infatti di Said si limita in grandissima parte alla produzione storica orientalistica francese, britannica , con pochissimi approfondimenti del contributo spagnolo, olandese e, soprattutto, italiano. Un secondo e pi\u00f9 rilevante limite \u00e8 poi quello di non aver saputo tracciare i limiti cronologici della polemica, talch\u00e9 si considera senza soluzione di continuit\u00e0 quanto prodotto tra il XIII e il XX secolo, laddove \u00e8 assolutamente ben differente l'Orientalismo del XV secolo da quello del secondo dopoguerra del XX secolo.\nQuesta incapacit\u00e0 di operare precisi distinguo invalida in parte il significato dell'opera di Said che, pur rimanendo ottima sotto il profilo epistemologico, appare invece assai carente sotto il profilo storiografico. \u00c8 innegabile infatti che l'Orientalismo si \u00e8 saputo affrancare negli ultimi 60 anni dai suoi vizi d'origine, diventando a pieno titolo una branca del sapere umano che ha il non trascurabile merito d'indagare su realt\u00e0 spesso misconosciute dalla cultura prevalente nel cosiddetto Occidente (altra definizione parimenti contestabile) europeo.\nComprensione e Riflessione.\nSaid ha una \"identit\u00e0 orientale\", ma accetta una buona e completa educazione occidentale. Egli sta sulla posizione orientale ma deve ricorrere al discorso occidentale, che lo rende pieno di contraddizioni. ci\u00f2 rende il suo \"Orientalismo\" una sorta di introspezione teorica in misura maggiore. \u00c8 estremamente critico, ma per alcuni aspetti sembra anche ristretto.\nClifford ha detto che ci\u00f2 di cui era veramente preoccupato era che la teoria di Said mancava della necessaria coerenza del sistema della teoria culturale e mancava dell'illuminazione dei pensieri culturali. \"Orientalismo\" critica l'opposizione dualistica tra Oriente e Occidente e crede che questa visione mondiale sia una cospirazione del potere imperialista. Il mondo della differenza \u00e8 anche il mondo della gerarchia. Tuttavia, Said pensava e criticava anche all'interno della stessa struttura dualistica, quindi non solo riconosceva questa struttura, ma anche l'opposizione e l'ostilit\u00e0 contenute in questa struttura.\nL'Oriente di Said si riferisce ai luoghi che l'Europa chiama \"il Vicino Oriente\" e \"il Medio Oriente\", l'Oriente in cui si trova il mondo arabo e islamico. L'oggetto della critica dell'orientalismo \u00e8 fondamentalmente limitato allo studio occidentale del mondo islamico nel Vicino Oriente dal XIX secolo. anche se Said era consapevole che l'orientalismo implica una storia pi\u00f9 lunga e un'area geografica pi\u00f9 ampia. Tuttavia, quello non \u00e8 lo scopo del suo lavoro. L'orientalismo di Said pu\u00f2 anche essere usato per spiegare i problemi della comunicazione tra Cina e Occidente, ma in realt\u00e0, in quanto islamico, egli non ha mai preso parte dell'Estremo Oriente (India, Cina, Giappone e altre sezioni) nel campo visivo.\nLa causa dell'orientalismo \u00e8 anche un'autointerpretazione occidentale del mondo che non si capisce. \u00c8 un estraniamento culturale causato da differenze geografiche e politiche. Pertanto, la sua produzione in s\u00e9 non ha l'aggressione su Oriente. Se gli occidentali si identificano direttamente con il vero Oriente, un orientalismo cos\u00ec distorto sparir\u00e0 naturalmente e diventer\u00e0 una comprensione diretta dei sentimenti o una negazione ostile.\n\"Orientalismo\" analizza solo l'aspetto negativo dell'orientalismo occidentale nell'era dell'imperialismo, ignorando l'affermazione e l'elogio dell'Oriente nella tendenza critica della societ\u00e0 occidentale. C'\u00e8 un altro tipo di orientalismo, un orientalismo positivo \u02d7 ad esempio nell'era illuminista i pensatori occidentali ammiravano l'Oriente, quindi \"Orientalismo\" non \u00e8 sufficiente per spiegare pienamente la ricerca e l'atteggiamento occidentale verso l'Oriente.\nSignificato.\n\"Orientalismo\" stabilisce le questioni fondamentali dei dibattiti postcoloniali e il suo significato si riflette principalmente in due aspetti: \nIn primo luogo, riscopri il rapporto culturale tra Oriente e Occidente. Il pensiero dell'accademia occidentale sul rapporto tra Oriente e Occidente \u00e8 sempre rimasto in campo economico e politico. Per quanto riguarda il rapporto culturale tra Oriente e Occidente durante il periodo coloniale, la comunit\u00e0 accademica occidentale ha una visione relativamente coerente, ovvero: prima dell'invasione dei coloni occidentali, l'Oriente \u00e8 ignorante, primitiva e arretrata, e sono occidentali che lo hanno portato civilt\u00e0 e luce. Il libro \"Orientalismo\" ha rotto la comprensione convenzionale di vecchia data della relazione culturale tra Oriente e Occidente nei circoli accademici occidentali, ha analizzato e criticato l'imperialismo culturale e ha aperto una nuova prospettiva del rapporto tra Oriente e Occidente, in particolare il rapporto culturale;\nIn secondo luogo, il metodo di ricerca dell'analisi del testo. Lo studio delle relazioni culturali tra Oriente e Occidente si basa principalmente sull'analisi del testo, che la dimensione di testo comprende anche tutte le cose, i prodotti o le opere che permeano le attivit\u00e0 ed i valori umani. Questo fa s\u00ec che \"Orientalismo\" presti piena attenzione alla complessit\u00e0 storica e ai vari dettagli."}
{"id": "2611907", "revid": "118539400", "url": "https://it.wikipedia.org/wiki?curid=2611907", "title": "Aldo Bernardini (storico del cinema)", "text": "Biografia.\nA circa vent'anni inizia a lavorare come critico cinematografico (per il quale ha ricevuto il \"Premio Flaiano\" nel 1983). A lui si devono, tra gli altri, i profili monografici di Michelangelo Antonioni (1967), Ugo Tognazzi (1978) e Nino Manfredi (1979), gli ultimi due aggiornati negli anni ottanta e novanta. Negli anni settanta inizia il suo lavoro di ricerca d'archivio che culminer\u00e0 con uno studio complesso e fondamentale dedicato alla storia del cinema muto italiano (tre volumi) che copre un lungo periodo di tempo, dagli albori al 1914 (Laterza, 1980-82).\nInsieme a Vittorio Martinelli, d\u00e0 alle stampe un'opera in 21 volumi dedicata alla filmografia del cinema muto italiano (Nuova Eri-CSC, 1991-1996), contemporaneamente ha impostato e diretto dal 1987 al 2003 per l'Anica l'\"Archivio del cinema italiano\" (edito in 5 volumi, Anica, 1991-1995), dando vita anche a un archivio informatico, che raccoglie le informazioni sulle produzioni cinematografiche italiane dalle origini ai giorni nostri. Il progetto non fu completato per mancanza di fondi, una versione parziale della banca dati \u00e8 disponibile on-line (Anica).\nFu presidente dell'Associazione italiana per le ricerche di storia del cinema di cui \u00e8 socio; nonch\u00e9 fondatore, direttore e collaboratore della rivista edita dall'associazione \"Immagine. Note di Storia del Cinema\". Ha vinto il prestigioso premio Jean Mitry (1992) per la storia del cinema assegnato da Le Giornate del Cinema Muto e dalla Cineteca del Friuli. \u00c8 membro dell'Accademia Olimpica.\nPubblicazioni.\nTra le sue ultime pubblicazioni sono da segnalare i tre volumi editi dalla Cineteca del Friuli dedicati alla fase aurorale delle produzioni di film \"dal vero\" (antenati dei documentari, 1895-1914) italiani e stranieri in Italia (1895-1907), nonch\u00e9 un preciso e documentato studio sugli ambulanti del cinematografo e il nuovo volume dedicato alle case di produzione italiane del muto (\"Le imprese di produzione del cinema muto italiano\", Persiani Editore), sorta di atlante della produzione italiana del primo cinema.\nRicca \u00e8 la sua attivit\u00e0 saggistica pubblicata in volumi e riviste di settore (Bianco e Nero, Les Cahiers de la Cin\u00e9mat\u00e8que, Rivista del Cinematografo, Segnocinema, Immagine. Note di Storia del Cinema)."}
{"id": "2611911", "revid": "729019", "url": "https://it.wikipedia.org/wiki?curid=2611911", "title": "Coppa del Mondo di combinata nordica 1992", "text": "La Coppa del Mondo di combinata nordica 1992, nona edizione della manifestazione organizzata dalla Federazione Internazionale Sci, ebbe inizio il 14 dicembre 1991 a \u0160trbsk\u00e9 Pleso, in Cecoslovacchia, e si concluse il 13 marzo 1992 a Oslo, in Norvegia.\nFurono disputate 8 gare in altrettante localit\u00e0, tutte individuali Gundersen: 5 su trampolino normale, 3 su trampolino lungo. Nel corso della stagione si tennero ad Albertville i XVI Giochi olimpici invernali, non validi ai fini della Coppa, il cui calendario contempl\u00f2 dunque un'interruzione nel mese di febbraio.\nIl francese Fabrice Guy si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Fred B\u00f8rre Lundberg era il detentore uscente del trofeo.\nRisultati.\nLegenda:\nIN = individuale Gundersen\nNH = trampolino normale\nLH = trampolino lungo"}
{"id": "2611914", "revid": "287204", "url": "https://it.wikipedia.org/wiki?curid=2611914", "title": "Orientalismo (disambigua)", "text": ""}
{"id": "2611920", "revid": "27361529", "url": "https://it.wikipedia.org/wiki?curid=2611920", "title": "Ali\u00e1kmon", "text": ""}
{"id": "2611922", "revid": "27361548", "url": "https://it.wikipedia.org/wiki?curid=2611922", "title": "Aliakmone", "text": ""}
{"id": "2611923", "revid": "287204", "url": "https://it.wikipedia.org/wiki?curid=2611923", "title": "Aliakmon", "text": ""}
{"id": "2611925", "revid": "599013", "url": "https://it.wikipedia.org/wiki?curid=2611925", "title": "Elena Pricop", "text": ""}
{"id": "2611928", "revid": "533647", "url": "https://it.wikipedia.org/wiki?curid=2611928", "title": "Prefettura di Salonicco", "text": ""}
{"id": "2611929", "revid": "104458", "url": "https://it.wikipedia.org/wiki?curid=2611929", "title": "Orientalista", "text": ""}
{"id": "2611932", "revid": "101225315", "url": "https://it.wikipedia.org/wiki?curid=2611932", "title": "Patrice Gaille", "text": ""}
{"id": "2611933", "revid": "110157", "url": "https://it.wikipedia.org/wiki?curid=2611933", "title": "Calera de Tango", "text": "Calera de Tango \u00e8 un comune del Cile della provincia di Maipo. Si trova nella Regione Metropolitana di Santiago. Al censimento del 2002 possedeva una popolazione di 18.235 abitanti."}
{"id": "2611935", "revid": "819238", "url": "https://it.wikipedia.org/wiki?curid=2611935", "title": "Sorrow", "text": ""}
{"id": "2611937", "revid": "110157", "url": "https://it.wikipedia.org/wiki?curid=2611937", "title": "Paine (Cile)", "text": "Paine \u00e8 un comune del Cile della provincia di Maipo. Si trova nella Regione Metropolitana di Santiago. Al censimento del 2002 possedeva una popolazione di 50.028 abitanti."}
{"id": "2611939", "revid": "92723", "url": "https://it.wikipedia.org/wiki?curid=2611939", "title": "Leonid Dunaev", "text": ""}
{"id": "2611941", "revid": "1305772", "url": "https://it.wikipedia.org/wiki?curid=2611941", "title": "Golden Years", "text": "Golden Years (\"anni d'oro\" in lingua inglese) pu\u00f2 riferirsi a:"}
{"id": "2611942", "revid": "15756", "url": "https://it.wikipedia.org/wiki?curid=2611942", "title": "Armoriale dei comuni della provincia di Lecce", "text": "Questa pagina contiene le armi (stemmi e blasonature) dei comuni della provincia di Lecce."}
{"id": "2611943", "revid": "110655904", "url": "https://it.wikipedia.org/wiki?curid=2611943", "title": "Alhu\u00e9", "text": "Alhu\u00e9 \u00e8 un comune del Cile, appartenente alla provincia di Melipilla. Si trova nella Regione Metropolitana di Santiago. Al censimento del 2002 possedeva una popolazione di 4.435 abitanti."}
{"id": "2611948", "revid": "599013", "url": "https://it.wikipedia.org/wiki?curid=2611948", "title": "Karin Rutz", "text": ""}
{"id": "2611949", "revid": "1318658", "url": "https://it.wikipedia.org/wiki?curid=2611949", "title": "Riberas", "text": "Riberas \u00e8 una delle cinque parrocchie civili (divisione amministrativa) di Soto del Barco, una municipalit\u00e0 tra le province e comunit\u00e0 autonome delle Asturie, nel nord della Spagna.\nHa un'estensione di 11,48\u00a0km\u00b2 e conta 385 abitanti (2011)"}
{"id": "2611950", "revid": "18397", "url": "https://it.wikipedia.org/wiki?curid=2611950", "title": "Nicol\u00f2 Bellagamba", "text": ""}
{"id": "2611951", "revid": "287204", "url": "https://it.wikipedia.org/wiki?curid=2611951", "title": "Leo Burnett (agenzia pubblicitaria)", "text": "La Leo Burnett Worldwide \u00e8 una tra le agenzie pubblicitarie pi\u00f9 importanti del mondo. Dall'anno 2002 fa parte della multinazionale Publicis Groupe.\nStoria.\nL'agenzia nasce a Chicago il 5 agosto del 1935 e prende il nome dal proprio fondatore, Leo Burnett. Negli anni apre filiali a New York (1941), Los Angeles (1946), Toronto (1952) e Montr\u00e9al (1959), diventando una delle principali agenzie di pubblicit\u00e0 americane.\nNel 1969 acquisisce la storica agenzia pubblicitaria inglese London Press Exchange, e ci\u00f2 gli permette di estendere il proprio mercato all'Europa e all'Africa. L'anno successivo acquisisce l'agenzia Jackson Wain di Sydney, e ci\u00f2 gli permette di estendere il proprio mercato anche all'Oceania e all'Asia. \nIl quadro di espansione che mira a rendere la Leo Burnett un network mondiale viene ulteriormente sviluppato a partire dai primissimi anni ottanta. Nel 1980 vengono acquisite alcune agenzie del nord Europa, tra le quali la tedesca L\u00fcrzer, Conrad (in particolare uno dei fondatori di questa agenzia, Michael Conrad, diventer\u00e0 direttore creativo della Burnett negli anni novanta). Nel 1981, grazie ad una collaborazione con la Homsy &amp; Chehab, viene esteso il raggio d'azione al Medioriente. Nel 1991 la Leo Burnett apre filiali nell'est Europa, e l'anno successivo in Cina. Nel 1997 acquista il 49% dell'agenzia pubblicitaria londinese BBH (Bartle Bogle Hegarty).\nNel 1999 viene creata la Starcom, dipartimento media della Leo Burnett.\nSempre nel 1999 viene costituito il Leo Group che comprende, oltre alla Leo Burnett, la neonata Starcom, la quota della BBH, e altre compagnie minori. Tale gruppo andr\u00e0 a costituire il Bcom3 nel 2000, conseguentemente alla fusione col gruppo della MacManus e ad una partecipazione della Dentsu (pari ad una quota del 20%). A sua volta il Bcom3 confluir\u00e0 nel Publicis Groupe nel 2002.\nLa filosofia pubblicitaria di Leo Burnett.\nLa filosofia creativa che ha ispirato una parte significativa della produzione pubblicitaria della Burnett (o perlomeno le pubblicit\u00e0 pi\u00f9 celebri), \u00e8 quella del cosiddetto \"tocco comune\". Ad esempio, spesso, sono state impiegate in qualit\u00e0 di testimonial persone normali, ordinarie, nelle quali chiunque potesse identificarsi. Oppure sono stati utilizzati elementi come il gusto della vita all'aria aperta, come nel caso delle pubblicit\u00e0 delle sigarette Marlboro.\nLeo Burnett (1892-1971) sosteneva che la pubblicit\u00e0, per quanto inevitabilmente ingannevole, deve perlomeno sforzarsi di parlare in maniera semplice. Una buona pubblicit\u00e0 deve essere diretta, credibile, e accompagnata dallo stimolo emotivo del calore.\nPer poter trasmettere questo \"tocco comune\" \u00e8 necessario individuare la \"forza intrinseca\" (\"Inherent Drama\") di un prodotto, ossia la caratteristica per la quale un produttore si \u00e8 preso la briga di fabbricare e mettere in commercio un prodotto nonch\u00e9 la caratteristica per la quale qualcuno dovrebbe acquistare tale prodotto. Leo Burnett sosteneva che la \"forza intrinseca\" deve emergere in maniera naturale, senza ricorrere a trucchi, quali ad esempio freddi elenchi di fatti, giochi di parole, iperboli, eccetera. Una volta trovata la \"forza intrinseca\" va comunicata in maniera semplice, realistica e calda.\nEsposizioni d'arte.\nL'agenzia Leo Burnett \u00e8 stata pi\u00f9 volte curatrice di primarie mostre internazionali, tra cui l'esposizione di Losanna (Svizzera) del 2001 con protagonista il pittore italiano Umberto Pettinicchio e il fotografo Steve McCurry."}
{"id": "2611952", "revid": "767487", "url": "https://it.wikipedia.org/wiki?curid=2611952", "title": "Curacav\u00ed", "text": "Curacav\u00ed \u00e8 un comune del Cile, capoluogo della provincia di Melipilla. Si trova nella Regione Metropolitana di Santiago. Al censimento del 2002 possedeva una popolazione di 24.298 abitanti."}
{"id": "2611954", "revid": "22475", "url": "https://it.wikipedia.org/wiki?curid=2611954", "title": "Dipartimento di Guachipas", "text": "Guachipas \u00e8 un dipartimento argentino, situato al centro-sud della provincia di Salta, con capoluogo Guachipas.\nEsso confina a nord con il dipartimento di La Vi\u00f1a, a est con i dipartimenti di Met\u00e1n, Rosario de la Frontera e La Candelaria; a sud ancora con La Candelaria e con la provincia di Tucum\u00e1n; e ad ovest con i dipartimenti di La Vi\u00f1a e Cafayate.\nSecondo il censimento del 2010, su un territorio di 2.785\u00a0km\u00b2, la popolazione ammontava a 3.187 abitanti, con un decremento demografico dello 0,7% rispetto al censimento del 2001.\nIl dipartimento, nel 2001, era composto dall'unico comune di Guachipas."}
{"id": "2611955", "revid": "599013", "url": "https://it.wikipedia.org/wiki?curid=2611955", "title": "Brigitte Oertel", "text": ""}
{"id": "2611957", "revid": "33921", "url": "https://it.wikipedia.org/wiki?curid=2611957", "title": "Terra samba", "text": ""}
{"id": "2611959", "revid": "628767", "url": "https://it.wikipedia.org/wiki?curid=2611959", "title": "Mar\u00eda Pinto", "text": "Mar\u00eda Pinto \u00e8 un comune del Cile, capoluogo della provincia di Melipilla. Si trova nella Regione Metropolitana di Santiago. Al censimento del 2002 possedeva una popolazione di 10.343 abitanti."}
{"id": "2611960", "revid": "101768", "url": "https://it.wikipedia.org/wiki?curid=2611960", "title": "Arvika", "text": "Arvika \u00e8 una citt\u00e0 della Svezia capoluogo dell'omonimo comune, conta abitanti e si trova nella contea di V\u00e4rmland.\nGeografia fisica.\nLa citt\u00e0 si trova a Kyrkviken, baia del Glafsfjorden, unico fiordo interno svedese (un tempo fiordo del Lago Ancylus), risalente all'ultima glaciazione.\nLa zona dove sorge la citt\u00e0 \u00e8 collinare, con il colle pi\u00f9 alto \"Storkasberget\" vicino al centro cittadino.\nArvika ha eccellenti infrastrutture idriche, la citt\u00e0 ha il porto pi\u00f9 interno di tutta la Svezia. Attraverso un sistema di canali pu\u00f2 essere raggiunto il lago V\u00e4nern, e da l\u00ec il Canale di G\u00f6ta verso G\u00f6teborg e la costa occidentale della Svezia.\nStoria.\nA dieci chilometri a ovest della citt\u00e0, a \"Bergs Klatt\", ci sono alcune sepolture e resti risalenti all'et\u00e0 della pietra e all'et\u00e0 del bronzo scandinava.\nLa citt\u00e0 era un piccolo villaggio fino al 1811, quando le furono concessi i privilegi dello status di citt\u00e0 (\"stad\"), per Decreto Reale, con il nome \"Oscarsstad\" con l'obiettivo di migliorare l'economia della zona. Questo tentativo non ebbe successo, ed i privilegi di citt\u00e0 le furono tolti nel 1821 quando le fu invece riconosciuto lo status di \"K\u00f6ping\" (borgata) e rinominata Arvika. I privilegi di citt\u00e0 furono poi ripristinati nel centenario della fondazione nel 1911, confermando il nome originario. Lo status di citt\u00e0 \u00e8, in Svezia, ormai obsoleto ma Arvika \u00e8 dal 1971 sede dell'omonimo comune fra i pi\u00f9 grandi della nazione.\nLa locale chiesa di Mikaelskyrkan risale al 1647, mentre la chiesa del centro, Trefaldighetskyrkan, fu costruita lo stesso anno della rinomina a citt\u00e0, 1911.\nEconomia.\nIndustria.\nLa citt\u00e0 ha diversi impianti di produzione industriale che occupano la maggior parte della popolazione, tra questi: Thermia, Volvo Construction Equipment (controllata Volvo di macchine di movimento terra), Arvika gjuteri (nota fonderia) e Coffee Queen (fabbrica di macchine per il caffe)."}
{"id": "2611961", "revid": "252548", "url": "https://it.wikipedia.org/wiki?curid=2611961", "title": "Leo Burnett Worldwide", "text": ""}
{"id": "2611962", "revid": "27361874", "url": "https://it.wikipedia.org/wiki?curid=2611962", "title": "Ingegneria stradale", "text": ""}
{"id": "2611967", "revid": "110157", "url": "https://it.wikipedia.org/wiki?curid=2611967", "title": "San Pedro (Cile)", "text": "San Pedro \u00e8 un comune del Cile, capoluogo della provincia di Melipilla. Si trova nella Regione Metropolitana di Santiago. Al censimento del 2002 possedeva una popolazione di 7.549 abitanti."}
{"id": "2611970", "revid": "287204", "url": "https://it.wikipedia.org/wiki?curid=2611970", "title": "Giro di Lombardia 2009", "text": "Il Giro di Lombardia 2009, centotreesima edizione della \"classica delle foglie morte\", si \u00e8 corso il 17 ottobre 2009 e ha affrontato un percorso di 242\u00a0km tra le provincie di Varese, Como e Lecco. \u00c8 stato vinto dal belga Philippe Gilbert che ha terminato in 5h 43' 45\" alla media di 42,277 km/h.\nPercorso.\nIl percorso \u00e8 stato identico a quello delle edizioni del 2008 e del 2007. La gara \u00e8 partita da Varese ed \u00e8 arrivata a Como, per una lunghezza totale di 242 km. La partenza \u00e8 avvenuta alle 11:00 dalla \"Citt\u00e0 Giardino\", sede del Campionato del mondo su strada del 2008. Dopo aver attraversato Malnate, la corsa si \u00e8 snodata interamente nei territori nel comasco e nel lecchese. Giunti a Como si \u00e8 seguita la costa del Lago sul lato occidentale. Attraverso la Val d'Intelvi si \u00e8 scesi verso il Lago di Lugano, quindi Menaggio, Sorico (luogo del rifornimento) giungendo poi a Bellano, sulla sponda orientale del lago. Da qui si \u00e8 saliti verso Taceno, e attraversando la Valsassina si \u00e8 arrivati a Lecco passando per le asperit\u00e0 del Colle di Balisio. Dal capoluogo si \u00e8 risalito il braccio destro del lago da Valmadrera verso Bellagio, per poi affrontare la salita del Santuario della Madonna del Ghisallo (511 m), le ascese verso Civiglio e San Fermo della Battaglia, prima di tornare sul traguardo a Como sul Lungo Lario Trento."}
{"id": "2611979", "revid": "1305772", "url": "https://it.wikipedia.org/wiki?curid=2611979", "title": "Convitto nazionale Vittorio Emanuele II", "text": "In Italia esistono diversi Convitti nazionali intitolati a Vittorio Emanuele II di Savoia, e si trovano nelle seguenti citt\u00e0:"}
{"id": "2611983", "revid": "1305772", "url": "https://it.wikipedia.org/wiki?curid=2611983", "title": "Dipartimento di Iruya", "text": "Iruya \u00e8 un dipartimento argentino, situato al nord della provincia di Salta, con capoluogo Iruya.\nEsso confina a nord con il dipartimento di Santa Victoria, a est e a sud con il dipartimento di Or\u00e1n, e ad ovest con la provincia di Jujuy.\nSecondo il censimento del 2010, su un territorio di 3.515\u00a0km\u00b2, la popolazione ammontava a 5.987 abitanti, con un decremento demografico del 6% rispetto al censimento del 2001.\nIl dipartimento, nel 2001, era suddiviso in 2 comuni (\"municipios\"):"}
{"id": "2611988", "revid": "3535", "url": "https://it.wikipedia.org/wiki?curid=2611988", "title": "Universit\u00e4t Basel", "text": ""}
{"id": "2611990", "revid": "599013", "url": "https://it.wikipedia.org/wiki?curid=2611990", "title": "Jos\u00e9 Ram\u00f3n Gallego", "text": "Carriera.\nDopo essere cresciuto nel Durango, con cui debutta in prima squadra, nel 1979-80 passa al Athletic Bilbao, alternandosi tra prima squadra e squadra riserve: il suo debutto in Primera Divisi\u00f3n spagnola \u00e8 datato 30 marzo 1980, durante Espanyol-Athletic Club 0-0.\nL'anno successivo viene mandato in prestito al Cordoba, in Segunda Divisi\u00f3n B, per fare ritorno al team basco l'anno successivo, il 1982-83.\nCon i \"rojiblancos\" diventa perno del centrocampo, disputandovi 10 stagioni consecutive, per un totale di 330 presenze (259 in campionato) e 18 reti, vincendo due scudetti, una coppa del Re ed una supercoppa di Spagna.\nConclude la carriera nel 1991-92 tra le file dell'Alaves."}
{"id": "2611992", "revid": "1305772", "url": "https://it.wikipedia.org/wiki?curid=2611992", "title": "Dipartimento di La Poma", "text": "La Poma \u00e8 un dipartimento argentino, situato nella parte nord-occidentale della provincia di Salta, con capoluogo La Poma.\nEsso confina a nord con la provincia di Jujuy, a est con il dipartimento di Rosario de Lerma, a sud con quello di Cachi e ad ovest con il dipartimento di Los Andes.\nSecondo il censimento del 2010, su un territorio di 4.447\u00a0km\u00b2, la popolazione ammontava a 1.738 abitanti, con un aumento demografico dello 0,2% rispetto al censimento del 2001.\nIl dipartimento, nel 2001, era composto dall'unico comune di La Poma."}
{"id": "2611994", "revid": "339392", "url": "https://it.wikipedia.org/wiki?curid=2611994", "title": "Divisioni amministrative del Messico", "text": ""}
{"id": "2611995", "revid": "599013", "url": "https://it.wikipedia.org/wiki?curid=2611995", "title": "Fabrice Guy", "text": "Biografia.\nVincitore di medaglie olimpiche e mondiali, Fabrice Guy ottiene il suo primo risultato di rilievo in Coppa del Mondo il 17 gennaio 1987 sulle nevi di casa di Autrans. Tre anni dopo ai Mondiali della Val di Fiemme, in Italia, conquista la medaglia d'argento nella gara a squadre. Nel dicembre dello stesso anno si aggiudica la sua prima gara di Coppa del Mondo, un'individuale Gundersen a \u0160trbsk\u00e9 Pleso, in Cecoslovacchia.\nAi XVI Giochi olimpici invernali di , in Francia, l'atleta vince la medaglia d'oro nella gara individuale. Al termine della stagione, grazie anche ad altri cinque successi individuali, ottiene la Coppa del Mondo della disciplina.\nPresente anche ai Mondiali del 1997 di Trondheim, in Norvegia, si aggiudica la medaglia di bronzo nella gara individuale, medaglia che riconquista l'anno successivo al XVIII Giochi olimpici invernali di , in Giappone. Si ritira dalle competizioni nel 1999.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nIN = individuale Gundersen\nNH = trampolino normale\nLH = trampolino lungo"}
{"id": "2611996", "revid": "38120", "url": "https://it.wikipedia.org/wiki?curid=2611996", "title": "Wild beasts - Belve feroci", "text": ""}
{"id": "2611997", "revid": "1305772", "url": "https://it.wikipedia.org/wiki?curid=2611997", "title": "Dipartimento di La Caldera", "text": "La Caldera \u00e8 un dipartimento argentino, situato nella parte centro-settentrionale della provincia di Salta, con capoluogo La Caldera.\nEsso confina a nord con la provincia di Jujuy, a est con il dipartimento di General G\u00fcemes, a sud con quello di Capital, e ad ovest con il dipartimento di Rosario de Lerma.\nSecondo il censimento del 2010, su un territorio di 867\u00a0km\u00b2, la popolazione ammontava a 7.763 abitanti, con un aumento demografico del 35,9% rispetto al censimento del 2001.\nIl dipartimento, nel 2001, era suddiviso in 2 comuni (\"municipios\"):"}
{"id": "2612004", "revid": "1543377", "url": "https://it.wikipedia.org/wiki?curid=2612004", "title": "Doesn't Mean Anything", "text": "Doesn't Mean Anything \u00e8 un brano musicale del 2009 interpretato da Alicia Keys, e pubblicato come primo singolo dell'album \"The Element of Freedom\", quarto lavoro in studio della cantante.\nIl video.\nIl video musicale di \"Doesn't Mean Anything\" \u00e8 stato girato fra il 27 ed il 28 settembre 2009, ed \u00e8 stato diretto da P.R. Brown. Il video si apre mostrando la cantante affacciata al balcone del suo attico mentre contempla la veduta sulla citt\u00e0, e nel frattempo si sente la sua voce che recita il seguente monologo:\n\"This beautiful city feels empty. All the people in the world and you can still feel lonely. What's the point of having it all without the person you love. Sometimes you just need to start again in order to fly. (Questa meravigliosa citt\u00e0 si sente vuota. Con tutta la gente nel mondo puoi sentirti ancora solo. Qual \u00e8 il senso di avere tutto senza la persona che ami. A volte hai bisogno di ricominciare da capo per poter volare.)\"\nDopodich\u00e9 la cantante scende nel suo appartamento composto di vetrate su tutte le pareti, e parte l'audio della canzone. In questa sequenza la cantante indossa un semplice vestito color pesca sbracciato e viene mostrata mentre ciondola in giro per l'attico o mentre suona il piano. Un po' alla volta, iniziano a dissolversi e a scomparire tutti gli oggetti presenti nell'appartamento, finch\u00e9 non scompare anche la casa stessa e Keys si ritrova su una stradina fatta di assi di legno in mezzo al deserto americano, con abiti nuovi: giacca di pelle nera, pantaloni neri aderenti, canotta dorata e stivali argentati con tacchi a spillo. Il video si conclude con la cantante che scala un'enorme montagna e che, dopo aver raggiunto la cima, esegue le ultime note del brano sovrastando il panorama sottostante.\nRicezione.\n\"Doesn't Mean Anything\" \u00e8 stato presentato ufficialmente sul canale YouTube di Alicia Keys il 22 settembre 2009, dopo che la cantante si era esibita sul palco degli MTV Video Music Award 2009 insieme a Jay-Z. Lo stesso giorno il singolo \u00e8 stato reso disponibile su iTunes. Il brano \u00e8 diventato il primo singolo apri-pista di Alicia Keys a non raggiungere n\u00e9 la prima posizione della classifica Hot R&amp;B/Hip-Hop Songs n\u00e9 tantomeno la top10 della Billboard Hot 100. Si \u00e8 rivelato infatti uno scarso successo in patria, fermandosi alla posizione numero 14 della classifica R&amp;B/Hip-Hop e raggiungendo solo la numero 60 nella Hot 100, nonostante avesse debuttato al numero 61, pi\u00f9 in alto di qualsiasi precedente singolo dell'artista. In Canada non \u00e8 andato meglio, visto che si \u00e8 fermato alla posizione numero 66. Come in Nord America, anche in Oceania il singolo \u00e8 stato un flop: non \u00e8 entrato nella top50 australiana, e in Nuova Zelanda \u00e8 arrivato al numero 22.\nIn Europa invece il singolo \u00e8 stato accolto decisamente meglio, riuscendo ad entrare nella top20 di molti paesi. Nel Regno Unito \u00e8 arrivato alla posizione numero 8, diventando il settimo singolo dell'artista ad entrare nella top10 britannica. In Svizzera \u00e8 entrato in classifica il 6 dicembre alla posizione numero 12, e la settimana successiva \u00e8 balzato fino al numero 5. In Austria il brano \u00e8 entrato in classifica alla posizione numero 15 il 4 dicembre 2009, diventando il terzo singolo da solista della cantante ad entrare nella top20 austriaca. In Italia invece \u00e8 stato il quarto singolo da solista di Keys ad essere entrato in top20, e il sesto in totale. Sia in Spagna che nella regione francese del Belgio il pezzo \u00e8 arrivato alla posizione numero 22, mentre nella regione fiamminga \u00e8 entrato in top10, essendo arrivato alla posizione numero 10."}
{"id": "2612008", "revid": "1305772", "url": "https://it.wikipedia.org/wiki?curid=2612008", "title": "Dipartimento di La Candelaria", "text": "La Candelaria \u00e8 un dipartimento argentino, situato nella parte centro-meridionale della provincia di Salta, con capoluogo La Candelaria.\nEsso confina a nord e a ovest con il dipartimento di Guachipas, a nord e a est con quello di Rosario de la Frontera, e a sud con la provincia di Tucum\u00e1n.\nSecondo il censimento del 2010, su un territorio di 1.525\u00a0km\u00b2, la popolazione ammontava a 5.704 abitanti, con un aumento demografico del 7,9% rispetto al censimento del 2001.\nIl dipartimento, nel 2001, era suddiviso in 3 comuni (\"municipios\"):"}
{"id": "2612018", "revid": "33689", "url": "https://it.wikipedia.org/wiki?curid=2612018", "title": "Ruggero di Helmarshausen", "text": "Per qualcuno la sua figura coinciderebbe con quella di Teofilo, anche se tale identificazione rimane controversa.\nCarriera artistica.\nDi Ruggero di Helmarshausen si parla la prima volta in relazione all'Abbazia di Stavelot, nella valle della Mosa, un centro dell'arte mosana e, in particolare, della lavorazione artistica dei metalli.\nOper\u00f2 tra il 1100 e il 1107 nella chiesa di San Pantaleone a Colonia. Almeno due altari portatili, da lui realizzati, sono inclusi nel tesoro della Cattedrale di Paderborn.\nNel 1107 si spost\u00f2 all'Abbazia di Helmarshausen, dove mise in piedi una bottega di oreficeria.\nQuesto fatto, insieme all'esistenza nell'abbazia di uno scriptorium, diede luogo alla produzione di molti importanti lavori di stile romanico, tra cui vari codici miniati, primi fra tutti i Vangeli di Enrico il Leone, cos\u00ec come altri oggetti di oreficeria.\n\"De diversis artibus\".\n\u00c8 stato anche suggerito, in particolare dall'accademico tedesco Eckhard Freise, che Roger sia in realt\u00e0 il Teofilo presbitero autore del trattato medievale \"De diversis artibus\" (o \"Schedula diversarum artium\") sulle arti applicate e in particolar modo sulla realizzazione di oggetti in metallo.\nQuesta identificazione non \u00e8 per\u00f2 universalmente accettata."}
{"id": "2612022", "revid": "92723", "url": "https://it.wikipedia.org/wiki?curid=2612022", "title": "Valerij Chondogo", "text": ""}
{"id": "2612025", "revid": "27362596", "url": "https://it.wikipedia.org/wiki?curid=2612025", "title": "Roger di Helmarshausen", "text": ""}
{"id": "2612029", "revid": "599013", "url": "https://it.wikipedia.org/wiki?curid=2612029", "title": "G\u00f6ran Malkar", "text": ""}
{"id": "2612035", "revid": "1543377", "url": "https://it.wikipedia.org/wiki?curid=2612035", "title": "Spider Lilies", "text": "Spider Lilies (caratteri cinesi: \u523a\u9752; pinyin: C\u00ec Q\u012bng; letteralmente \"tatuaggio\") \u00e8 un film del 2007 diretto da Zero Chou.\nPellicola drammatica taiwanese a sfondo lesbico, con Rainie Yang e Isabella Leong come protagoniste. \"Spider Lilies\" \u00e8 stato presentato al Festival di Berlino del 2007, dove ha vinto il Teddy Award come miglior lungometraggio. \u00c8 stato pubblicato negli Stati Uniti d'America dalla Wolfe Video il 6 maggio 2008.\nTrama.\nJade \u00e8 una camgirl che si fa vedere ogni notte su internet da visitatori anonimi. Vuole farsi un tatuaggio, ed arriva a conoscere lo studio della tatuatrice Takeko, la quale per coincidenza \u00e8 anche la ragazza per cui Jade aveva una cotta da giovane. Jade viene affascinata da un grande tatuaggio sul braccio di Takeko, che rappresenta dei fiori dorati - dei gigli ragno. Le chiede quindi un tatuaggio con lo stesso soggetto, ma Takeko rifiuta dicendole che i fiori sono maledetti.\nIl padre di Takeko, morto durante un terremoto, aveva lo stesso tatuaggio. Suo fratello minore rimase traumatizzato dall'accaduto, avendo assistito in prima persona alla morte del padre, e perdette la memoria ricordando solamente l'immagine di quei fiori. Takeko decise cos\u00ec di farsi lo stesso tatuaggio, nella speranza che esso potesse aiutare suo fratello a guarire dal trauma.\nNonostante ci\u00f2, Takeko inizia a sentirsi attratta da Jade, e comincia a disegnare un nuovo tatuaggio per lei.\nNel frattempo, un giovane poliziotto sta investigando su Jade e le altre ragazze che \"lavorano\" nello stesso sito web. Egli riesce a parlare con lei, ascolta le storia della sua infanzia e prende a cuore la sua causa, allentando le indagini sulle quali dovrebbe lavorare. Alla fine egli si innamora, e tenta di convincerla di lasciar perdere quello che fa prima di essere scoperta ed arrestata. Senza riflettere le svela che la ama e Jade, credendo che il messaggio sia di Takeko, corre da lei.\nLe ragazze si ritrovano a fare l'amore, facendo s\u00ec che Takeko abbia un attimo di disattenzione verso suo fratello. Egli, disperato ed impaurito, esce in strada a cercarla e finisce coinvolto in un incidente stradale. Pochi attimi prima dell'incidente, egli riacquista la memoria.\nIl poliziotto alla fine rivela a Jade la sua identit\u00e0, e le dice di disconnettersi immediatamente da internet. Jade si rende conto, allora, che non era Takeko ad averle dichiarato il suo amore. Takeko trova suo fratello all'ospedale, in coma profondo. Devastata dai sensi di colpa, manda un messaggio di addio a Jade, dicendole che non sar\u00e0 capace di finire il suo tatuaggio.\nQuando Jade riceve il messaggio di Takeko, cade in disperazione col cuore spezzato. Nel frattempo, il fratello di Takeko si risveglia dal coma con la memoria intatta. Una felice Takeko manda a Jade un nuovo messaggio, questa volta di scuse, dicendole che la aspetter\u00e0 nel suo studio. L'ultima immagine del film rappresenta una delle prime scene dello stesso, quando Jade \u00e8 in attesa di incontrare Takeko."}
{"id": "2612036", "revid": "124123", "url": "https://it.wikipedia.org/wiki?curid=2612036", "title": "Zolt\u00e1n Nagyh\u00e1zi", "text": ""}
{"id": "2612038", "revid": "124123", "url": "https://it.wikipedia.org/wiki?curid=2612038", "title": "Luciano Lucignani", "text": "Biografia.\nDopo la maturit\u00e0 classica si iscrisse all'Accademia Nazionale d'Arte Drammatica di Roma. Suoi compagni del periodo furono Vittorio Gassman, Luciano Salce, Vittorio Caprioli, Adolfo Celi, Mario Landi.\nNel dopoguerra, impegnato culturalmente nel PCI, si occup\u00f2 di regia e critica teatrale: negli anni '50 fu nella redazione del quotidiano \"L'Unit\u00e0\", accanto a Tommaso Chiaretti che si occupava di critica cinematografica. Cur\u00f2 sceneggiature e allestimenti di spettacoli, partecipandovi anche come attore; nel 1955, fu coregista dell'opera teatrale \"Kean - Genio e sregolatezza\" di Gassman, e nel 1969 autore, regista e interprete insieme a Celi e Gassman della pellicola autobiografica \"L'alibi\".\nFu fondatore nonch\u00e9 direttore fino alla sua scomparsa dell'Accademia d'Arte Drammatica della Calabria, che aveva sede a Palmi.\nNel 2002 il governo italiano gli concesse il contributo vitalizio straordinario (legge Bacchelli) per meriti culturali.\nMor\u00ec a Roma nell'ottobre 2008."}
{"id": "2612040", "revid": "110157", "url": "https://it.wikipedia.org/wiki?curid=2612040", "title": "Juntos Podemos M\u00e1s", "text": "Juntos PODEMOS M\u00e1s (\"Uniti possiamo di pi\u00f9\") o solo \"Juntos PODEMOS\", \u00e8 stata una coalizione politica di sinistra formatasi in Cile il 13 dicembre 2003 in seguito alla campagna \"Il Cile dice no alla guerra\".\nLa parola PODEMOS \u00e8 anche l'acronimo di POder DEMOcr\u00e1tico Social.\nI due partiti pi\u00f9 grossi che ne fanno parte sono il Partido Humanista e il Partito Comunista del Cile. Altre forze politiche rilevanti sono il Movimento di Sinistra Rivoluzionaria e Sinistra Cristiana del Cile. Inoltre, fanno parte del PODEMOS molte organizzazioni sindacali e associazioni di base.\nAlle elezioni amministrative del 2004 ha ottenuto mezzo milione di voti, circa il 10% dei consensi. Si presenter\u00e0 alle elezioni presidenziali del dicembre 2005, ha candidato il segretario del Partido Humanista Tom\u00e1s Hirsch che ha ottenuto il 5,5% dei voti.\nSi contrapponeva sia al centrodestra sia al centrosinistra rappresentato dalla Concertation, rivendicando una politica di netta opposizione al neoliberismo, alla guerra, alla violenza, e di difesa dei diritti sociali primari, come la salute e l'educazione.\nLa coalizione si \u00e8 sciolta \"de facto\" nel 2011."}
{"id": "2612043", "revid": "599013", "url": "https://it.wikipedia.org/wiki?curid=2612043", "title": "Katar\u00edna R\u00e1czov\u00e1", "text": ""}
{"id": "2612044", "revid": "287204", "url": "https://it.wikipedia.org/wiki?curid=2612044", "title": "Juntos Podemos Mas", "text": ""}
{"id": "2612047", "revid": "223320", "url": "https://it.wikipedia.org/wiki?curid=2612047", "title": "Dean Caten", "text": ""}
{"id": "2612048", "revid": "223320", "url": "https://it.wikipedia.org/wiki?curid=2612048", "title": "Dan Caten", "text": ""}
{"id": "2612051", "revid": "154893", "url": "https://it.wikipedia.org/wiki?curid=2612051", "title": "Municipi del Chiapas", "text": ""}
{"id": "2612060", "revid": "599013", "url": "https://it.wikipedia.org/wiki?curid=2612060", "title": "Jolanta Kr\u00f3likowska", "text": "\u00c8 la sorella di Sylwester Kr\u00f3likowski."}
{"id": "2612061", "revid": "1808289", "url": "https://it.wikipedia.org/wiki?curid=2612061", "title": "Stadio Rat Verlegh", "text": "Il Rat Verlegh Stadium \u00e8 lo stadio situato a Breda che ospita le partite in casa della societ\u00e0 calcistica NAC Breda. Lo stadio \u00e8 in uso dal club dal 1996 quando fu chiamato \"Fuji Film Stadium\", un nome non approvato da molte persone. Nel 2003 il nome dello stadio \u00e8 stato cambiato in PC World Stadium, mentre a partire dal 1\u00ba luglio 2006 lo stadio viene chiamato \"Rat Verlegh Stadium\", dedicato al giocatore del NAC pi\u00f9 famoso Antoon Verlegh, soprannominato il topo. Lo stadio pu\u00f2 contenere 17.750 posti. Le partite ospitate dallo stadio durante la sera vengono anche chiamate le \"notti NAC\".\nStoria.\nIl Rat Verlegh Stadium \u00e8 il risultato della demolizione del vecchio stadio del NAC di Beatrix Street. Lo stadio \u00e8 stato inaugurato ufficialmente l'11 agosto 1996 con una partita amichevole tra la formazione casalinga e il vice campione del mondo Gr\u00eamio, mentre la prima partita ufficiale \u00e8 avvenuta il 16 agosto dello stesso anno, tra il NAC Breda e il Dordrecht'90. Stanley MacDonald \u00e8 stato il primo giocatore a segnare un gol in quello che allora era chiamato il FUJIFILM Stadium.\nOltre le partite della Coppa, lo stadio ospit\u00f2 le partite di campionato e alcune partite amichevoli: il 12 febbraio 2002 allo stadio si disput\u00f2 il match tra la Turchia e l'Ecuador. In aggiunta, nello stadio furono anche disputati alcuni match per l'Intertoto con il Troyes e con il . Vi si sono anche svolti match contro team importanti come il Newcastle United, Gandzasar Kapan, e Villarreal CF per la Coppa UEFA e la UEFA Europa League.\nArchitettura.\nIl formato della tribuna dello stadio \u00e8 simile al formato degli stadi tipici dei Paesi Bassi: sui lati corti vi sono i tifosi e una galleria a lato lungo nella quale vi sono gli sponsor. \nMuseo.\nIl Rat Verlegh Stadium ospita il Museo NAC, uno spazio museale che si trova sotto la sezione G dello stadio e dove le persone interessate possono ammirare la storia della squadra. Il museo ha una grande collezione di (vecchie) foto disponibili, ma i visitatori potranno anche osservare magliette, gagliardetti, sciarpe, tazze e poster della squadra. Il museo \u00e8 disponibile sia per gruppi che per visite individuali.\nPiani.\nCi sono piani per ampliare la capacit\u00e0 dello stadio. Inoltre, vi sono anche dei progetti per allargare l'area intorno allo stadio, che comprende diversi negozi, tra cui un mega-supermercato, un albergo e uffici. Il costo totale del progetto \u00e8 di circa 100 milioni di euro. La capacit\u00e0 dello stadio durante l'estate del 2009 \u00e8 aumentata a 17.750 spettatori. "}
{"id": "2612066", "revid": "6923", "url": "https://it.wikipedia.org/wiki?curid=2612066", "title": "Credit default swap index", "text": "Il credit default swap index (CDX) \u00e8 uno strumento finanziario affine al CDS o credit default swap. Mentre quest'ultimo \u00e8 uno strumento che viene costruito per ogni particolare strumento sottostante (prestito od obbligazione), il CDX \u00e8 uno strumento standardizzato, che copre molte attivit\u00e0 sottostanti, come se fosse un paniere di singoli CDS. Questo strumento pi\u00f9 liquido, si presta a essere trattato nei mercati come strumento a s\u00e9. Ogni sei mesi si determina una nuova serie di strumenti sottostanti, e poi l'indice viene rilanciato per essere trattato sul mercato. Copre societ\u00e0 e crediti del mercato nordamericano e dei paesi emergenti."}
{"id": "2612068", "revid": "729019", "url": "https://it.wikipedia.org/wiki?curid=2612068", "title": "Castello di Poggiodiana", "text": "Il castello di Poggiodiana, detto anche castello di Poggio Diana o castello di Misilcassino \u00e8 un castello in rovina a Ribera, in provincia di Agrigento, su una collina a circa 200 metri d'altezza.\nDescrizione.\nDel castello rimangono parte delle mura perimetrali e due torri, una quadrangolare e una cilindrica, di 25 metri di altezza e circa 30 metri di circonferenza, con il caratteristico coronamento a beccatelli. Sviluppato su circa 3000 m\u00b2 di superficie con una pianta irregolare, dal lato nord svettava su uno strapiombo di oltre 300 metri, ai cui piedi scorre il fiume Verdura, ad est si scorge l'abitato di Ribera. La fortezza era chiusa saldamente da un allineamento di fabbricati interni alti circa 20 metri e rinforzata da un secondo muro di difesa.\nDa un portone a sesto acuto si raggiungeva un secondo cortile, dove insisteva il posto di guardia con l'alloggio degli armigeri e l'armeria, e si aprivano i magazzini e la scuderia. Dal cortile, grazie a delle scale, si saliva ai piani superiori, dove i Signori alloggiavano nei vasti appartamenti.\nStoria.\nIl castello fu costruito nel XII secolo dai Normanni a difesa delle piccole comunit\u00e0 vicine e delle terre tra il Platani (Eraclea Minoa) e Triocala (Caltabellotta), e conosciuto fino al XIV secolo col nome saraceno di \"Misilcassino\", ossia \"luogo di discesa a cavallo\".\nConcesso alla famiglia Maletta, da questi pass\u00f2 per eredit\u00e0 a Scaloro degli Uberti che resosi reo di fellonia si vide confiscare il castello che venne dato ai Monterosso per passare successivamente ai Chiaramonte ed a Guglielmo Peralta.\nNel XV secolo pass\u00f2 in possesso dei conti Luna, in memoria di questi ha cambiato denominazione per prendere infine definitivamente l'appellativo di castello di Poggiodiana in onore della nobildonna Diana Moncada, figlia del principe di Patern\u00f2 Luigi Guglielmo Moncada e moglie di Vincenzo Luna.\nInfluenza culturale.\nEsiste un forte legame tra gli abitanti di Ribera ed il Castello di Poggiodiana.\nLa torre merlata \u00e8 infatti raffigurata nello stemma del Comune che ha la seguente descrizione: \nLa radio cittadina porta il nome di \"Radio Torre Ribera\" (sempre in onore della torre del castello) ed in passato \u00e8 anche esistita una emittente televisiva denominata \"Tele Torre Ribera\"."}
{"id": "2612069", "revid": "265990", "url": "https://it.wikipedia.org/wiki?curid=2612069", "title": "Castello di Misilcassino", "text": ""}
{"id": "2612070", "revid": "265990", "url": "https://it.wikipedia.org/wiki?curid=2612070", "title": "Castello di Poggio Diana", "text": ""}
{"id": "2612072", "revid": "287204", "url": "https://it.wikipedia.org/wiki?curid=2612072", "title": "Tomas Hirsch", "text": ""}
{"id": "2612074", "revid": "729019", "url": "https://it.wikipedia.org/wiki?curid=2612074", "title": "Benton &amp; Bowles", "text": "La Benton &amp; Bowles \u00e8 stata una tra le pi\u00f9 importanti agenzie pubblicitarie statunitensi.\nStoria.\nL'agenzia \u00e8 stata fondata a New York, nel 1929, da William Burnett Benton (1900-1973) e Chester Bliss Bowles (1901-1986). A loro si unisce, nel 1932, Atherton W. Hobler (1890-1974). L'agenzia mantiene il nome originale anche dopo il ritiro dei due fondatori avvenuto rispettivamente nel 1936 e nel 1941.\nNel 1940 Ted Bates lascia la Benton &amp; Bowles portando via con s\u00e9 il copywriter Rosser Reeves nonch\u00e9 il principale cliente, la Colgate-Palmolive, per fondare una propria agenzia pubblicitaria.\nNel corso degli anni la Benton &amp; Bowles apre filiali a Chicago, a Los Angeles e in molte altre citt\u00e0 del mondo.\nNel 1972, grazie ad una joint venture con Edward Dent, William G. Castagnoli e Lawrence Lesser, viene creata l'agenzia di comunicazione sanitaria Medicus.\nNel 1978 la Benton &amp; Bowles acquisisce una delle principali agenzie pubblicitarie tedesche, la Brose.\nNel 1985 la Benton &amp; Bowles si fonde con la D-MM (agenzia nata a sua volta dalla fusione della D'Arcy, della MacManus e della Masius) e d\u00e0 vita alla DMB&amp;B. Nel 1996 la DMB&amp;B acquisisce la N. W. Ayer &amp; Son e altre agenzie e crea il MacManus Group. Nel 1999 il MacManus Group si fonde col Kaplan Thaler Group e il gruppo che ne deriva si fonde di nuovo l'anno successivo con Leo Group (il network della Leo Burnett) per creare il Bcom3 Group. Quest'ultimo verr\u00e0 a sua volta assorbito dal Publicis Groupe nel 2002."}
{"id": "2612075", "revid": "663330", "url": "https://it.wikipedia.org/wiki?curid=2612075", "title": "Fox (Italia)", "text": "Fox \u00e8 una rete televisiva tematica italiana d'intrattenimento principalmente dedicata alle serie televisive straniere di diversi generi.\nStoria.\nIl canale, lanciato il 31 luglio 2003, ha una programmazione con titoli che spaziano dalle serie pi\u00f9 recenti ai prodotti considerati universalmente \"di culto\". L'offerta di generi comprende la comedy e il drama, come la fantascienza, l'azione, il thriller e il poliziesco, l'animazione alternativa e \"per adulti\". Dal 1\u00ba luglio 2009 Fox trasmette anche in alta definizione.\nFox \u00e8 visibile a pagamento all'interno della piattaforma satellitare Sky Italia. Fox \u00e8 disponibile nel pacchetto \"Sky TV\" ed \u00e8 visibile sul canale 112 (versione HD) e canale 113 (versione +1) dello Sky Box. Dal 31 marzo 2011 il canale insieme ai suoi \"timeshift\", escluso \"Fox HD\", \u00e8 trasmesso in formato panoramico .\nDall'8 settembre 2015 al 27 maggio 2016 a seguito dell'abbandono di Mediaset delle reti generaliste a diffusione libera sul satellite, Fox \u00e8 stato diffuso anche al canale 106.\nDal 1\u00ba giugno 2018 \u00e8 visibile anche sulla piattaforma Mediaset Premium, le cui trasmissioni sono iniziate il 5 giugno seguente.\nIl 28 gennaio 2019 il canale sub\u00ec un rebrand inaugurando l'arrivo della nuova serie The Passage.\nNella primavera del 2020 sub\u00ec un leggero restyling al palinsesto, trasmettendo un maggior numero di serie animate.\nDa luglio 2020 trasmette anche una selezione dei programmi di Fox Life, chiuso il 1\u00ba luglio 2020.\nDal 9 settembre 2020 il canale \u00e8 visibile esclusivamente in HD sul satellite; tuttavia la versione SD del canale continua ad essere disponibile sul digitale terrestre e in streaming su Sky Go.\nDal 1\u00ba aprile 2021 Fox \u00e8 visibile in HD anche su Sky Go.\nIl 1\u00ba luglio 2021 si trasferisce al canale 116, trasmettendo anche una selezione dei programmi di Fox Crime, che ha cessato le trasmissioni. Il logo subisce una piccola modifica, con la rimozione della scritta HD da esso essendo la versione HD l'unica disponibile via satellite e streaming. La versione SD continua ad essere visibile solo sul digitale terrestre.\nAltre versioni.\nFox +1.\nFox +1 \u00e8 il canale timeshift che trasmette la programmazione di Fox un'ora dopo. Fox +1 \u00e8 sintonizzato sul canale 113 dello Sky Box. In precedenza era visibile sul canale 143. Il 1\u00ba gennaio 2009 \u00e8 stato spostato al canale 111. L'8 novembre 2010 \u00e8 stato ulteriormente spostato al canale 112. Il 29 marzo 2014 si \u00e8 trasferito al canale 113. Il 1\u00ba luglio 2021 si trasferisce al canale 117.\nFox +2.\nFox +2 \u00e8 stato il canale timeshift che trasmetteva la programmazione di Fox due ore dopo. Fox +2 era sintonizzato sul canale 141 dello Sky Box e ha iniziato le trasmissioni l'8 novembre 2010.\nDal 15 dicembre 2012 al 6 gennaio 2013 Fox +2 diventa Fox Animation, che trasmette le serie di animazione 20th Century Fox 24 ore su 24.\nIl 16 ottobre 2013 si \u00e8 trasferito al canale 141, precedentemente era visibile sul canale 113. Il 26 ottobre 2014 il canale viene sostituito ufficialmente da Fox Animation, chiuso in seguito il 1\u00ba ottobre 2019.\nFox HD.\nIl canale ha cominciato a trasmettere anche in alta definizione il 1\u00ba luglio 2009, sul canale 110 dello Sky Box HD con la denominazione di Fox HD al posto di . Fox e Fox HD trasmettono in simulcast.\nFox One.\nFox One \u00e8 stata la versione del canale Fox creata in esclusiva per i telefoni cellulari (solo clienti dei gestori Vodafone e 3, quest'ultimo con la 3 TV) dotati di connessione ad internet."}
{"id": "2612076", "revid": "767487", "url": "https://it.wikipedia.org/wiki?curid=2612076", "title": "Crayon Shin-chan - Unkokusai no yab\u014d", "text": " \u00e8 un film d'animazione del 1995 diretto da Mitsuru Hongo.\nSi tratta del terzo film basato sul manga e anime \"Shin Chan\". Come per gli altri film basati sulla serie, non esiste un'edizione italiana del lungometraggio.\nTrama.\nLa famiglia Nohara viaggia nel tempo per tener testa a , che vuole cambiare il corso degli eventi solo per suo interesse.\nDistribuzione.\nEdizioni home video.\nIn Giappone il film \u00e8 stato distribuito in VHS il 25 aprile 1996 e in DVD il 23 aprile 2004."}
{"id": "2612078", "revid": "154893", "url": "https://it.wikipedia.org/wiki?curid=2612078", "title": "Tijuana (municipio)", "text": ""}
{"id": "2612079", "revid": "486946", "url": "https://it.wikipedia.org/wiki?curid=2612079", "title": "Playas de Rosarito (municipio)", "text": ""}
{"id": "2612080", "revid": "339392", "url": "https://it.wikipedia.org/wiki?curid=2612080", "title": "Mexicali (municipio)", "text": ""}
{"id": "2612083", "revid": "599013", "url": "https://it.wikipedia.org/wiki?curid=2612083", "title": "Agnieszka Dubrawska", "text": ""}
{"id": "2612084", "revid": "767487", "url": "https://it.wikipedia.org/wiki?curid=2612084", "title": "Talaigua Nuevo", "text": "Talaigua Nuevo \u00e8 un comune della Colombia facente parte del dipartimento di Bol\u00edvar.\nIl centro abitato venne fondato da Hemeterio Ospina nel 1840, mentre l'istituzione del comune \u00e8 del 22 novembre 1984."}
{"id": "2612085", "revid": "154893", "url": "https://it.wikipedia.org/wiki?curid=2612085", "title": "Cananea (citt\u00e0)", "text": ""}
{"id": "2612086", "revid": "726373", "url": "https://it.wikipedia.org/wiki?curid=2612086", "title": "Magic (antologia)", "text": "Magic \u00e8 un'antologia di racconti di fantascienza dello scrittore statunitense Isaac Asimov, che contiene tutti i racconti che precedentemente non furono inseriti in \"Azazel\"."}
{"id": "2612094", "revid": "599013", "url": "https://it.wikipedia.org/wiki?curid=2612094", "title": "Delfina Olek-Sk\u0105pska", "text": ""}
{"id": "2612098", "revid": "486946", "url": "https://it.wikipedia.org/wiki?curid=2612098", "title": "Loreto (municipio), Bassa California del Sud", "text": ""}
{"id": "2612099", "revid": "339392", "url": "https://it.wikipedia.org/wiki?curid=2612099", "title": "La Paz (municipio), Bassa California del Sud", "text": ""}
{"id": "2612101", "revid": "767487", "url": "https://it.wikipedia.org/wiki?curid=2612101", "title": "Citt\u00e0 di notte (film)", "text": "Citt\u00e0 di notte \u00e8 un film italiano del 1958 diretto da Leopoldo Trieste, al suo primo film da regista. La fotografia \u00e8 di Mario Bava, le musiche di Nino Rota.\nTrama.\nLa quindicenne Marina Prandi si illude di essere amata da Alberto, un giovane attore che, invece, cerca solo di arrivare a convincere il padre di lei, un autotrasportatore, a cedere alla compagnia teatrale un furgone. Marina, timida e impacciata, ha un sussulto di orgoglio quando, dopo essersi dichiarata ad Alberto che ha seguito nel suo appartamentino da scapolo, si rende conto che lui non \u00e8 minimamente interessato a lei. La ragazza scappa nella notte: dopo aver telefonato ad Alberto da un bar vicino, comincia a vagabondare da sola per la citt\u00e0. Alberto, messo in allarme dalle confuse parole di Marina, chiama Lidia, amica di entrambi, confidandole il sospetto che la ragazza possa fare qualche gesto avventato. Lidia chiama subito Prandi, il padre di Marina che, all'inizio, non riesce a capire cosa possa essere accaduto a quella figlia che lui considera ancora una bambina. Accusa, anzi, lo stesso Alberto di aver insidiato la ragazzina. Questi, per difendersi, rivela di aver rifiutato le profferte di Marina che, ferita dal suo comportamento, era poi fuggita.\nPrandi, insieme a Paolo, l'altro suo figlio, si vorrebbe mettere sulle tracce di Marina ma non sa dove andarla a cercare. Nel corso della notte, scoprir\u00e0 che Paolo, tempo prima, \u00e8 stato colto nella stanza di una ragazza dal padre di lei, che lo stesso Paolo ed Alberto sono rivali in amore tutti e due coinvolti con Lidia, che Marina frequenta - a sua insaputa - un ambiente a lui del tutto estraneo, quello degli attori e degli artisti.\nLa moglie di Prandi, in clinica, viene tenuta all'oscuro della scomparsa della figlia, per non acutizzare i suoi problemi psicologici ma la donna, quando poi viene a sapere la verit\u00e0, si rivela molto meno fragile del marito.\nMarina, nel frattempo, \u00e8 riuscita a sottrarre al magazziniere della ditta paterna una pistola. Prandi, insieme a Paolo e ad Alberto, si aggira al Circolo, mentre alcuni attori si esibiscono nelle sale. L'imprenditore vede anche come Alberto si arrabatti per trovare i mezzi per sostenere la sua attivit\u00e0 di attore, pronto a scendere a ogni compromesso. Quando finalmente Marina riappare, la ragazzina minaccia prima Alberto, reo di averla illusa, poi gli dice che si \u00e8 resa conto di quanto lui non meriti niente da lei. L'amica Lidia le confessa allora che pure lei \u00e8 consapevole della pochezza del giovane, ma che, amandolo, lo accetta cos\u00ec com'\u00e8.\nLa notte \u00e8 finita. Prandi si riconcilia con la figlia che, la sera prima, lo aveva accusato di essere un borghese senza fantasia. L'imprenditore poi insiste con Alberto: vuole che il giovane accetti uno dei suoi furgoni che servir\u00e0 all'attivit\u00e0 della sua compagnia teatrale.\nProduzione.\nIl film fu prodotto dalla Trionfalcine\nDistribuzione.\nIl film usc\u00ec nelle sale cinematografiche italiane il 6 marzo 1958."}
{"id": "2612103", "revid": "1048993", "url": "https://it.wikipedia.org/wiki?curid=2612103", "title": "Franco Rossetti", "text": "Biografia.\nDopo aver collaborato alle sceneggiature western di Sergio Corbucci, Ferdinando Baldi ed E.B. Clucher, diresse una decina di pellicole."}
{"id": "2612104", "revid": "1262220", "url": "https://it.wikipedia.org/wiki?curid=2612104", "title": "Vigardolo", "text": "Vigardolo \u00e8 una frazione del comune di Monticello Conte Otto, in provincia di Vicenza. Confina con Monticello Conte Otto con Cavazzale e con Bolzano Vicentino.\nStoria.\nVigardolo (il cui nome ricorda il latino \"vicus\" \"villaggio\") \u00e8 citato per la prima volta nel 1262, quando risulta gi\u00e0 costituito in comune. Nel 1297 \u00e8 ricordata l'esistenza della chiesa.\nL'economia del paese fu a lungo basata sull'agricoltura, monopolio di poche famiglie di proprietari, in particolare i Benedetti.\nNel 1807, sotto il dominio di Napoleone, Vigardolo perse la propria autonomia amministrativa e divenne frazione di Monticello Conte Otto."}
{"id": "2612107", "revid": "125650923", "url": "https://it.wikipedia.org/wiki?curid=2612107", "title": "Nazionale di pallacanestro femminile della Turchia", "text": "La nazionale di pallacanestro femminile della Turchia, selezione delle migliori giocatrici di pallacanestro di nazionalit\u00e0 turca, rappresenta la Turchia nelle competizioni internazionali femminili di pallacanestro gestite dalla FIBA. \u00c8 gestita dalla \"T\u00fcrkiye Basketbol Federasyonu\", la federazione turca di pallacanestro, ed \u00e8 affiliata alla FIBA dal 1936.\nStoria.\nPur se rappresenta uno Stato con territorio in entrambi i continenti di Europa ed Asia, la nazionale della mezzaluna, a partire dal 1936, anno della sua affiliazione alla FIBA, ha sempre appartenuto alla sezione di FIBA Europe.\nSquadra emergente, fino ad ora, nei massimi tornei internazionali, ha collezionato presenze solo nei Campionati Europei.\nL'unico successo in una manifestazione FIBA \u00e8 l'oro ai Giochi del Mediterraneo del 2005."}
{"id": "2612111", "revid": "1305772", "url": "https://it.wikipedia.org/wiki?curid=2612111", "title": "Leander (videogioco)", "text": "Leander \u00e8 un videogioco a piattaforme in stile fantasy, sviluppato da Traveller's Tales e pubblicato da Psygnosis per Amiga, Atari ST e Sega Mega Drive. Si impersona un principe, Leander appunto, incaricato di distruggere il perfido Thanatos e riportare la pace nel regno. Si ha a disposizione una spada e delle bombe esplosive di potenza incrementabili. Fu un successo per via delle musiche d'atmosfera, la grafica e la giocabilit\u00e0.\nModalit\u00e0 di gioco.\nL'azione si svolge in 3 mondi di 7 livelli ciascuno. All'inizio di ogni livello viene illustrata la missione, in genere si deve trovare un manufatto e con esso dirigersi verso il portale d'uscita. Durante il gioco si pu\u00f2 incontrare un negozio, dove si possono comprare armi, energia e altre cose utili."}
{"id": "2612132", "revid": "1543377", "url": "https://it.wikipedia.org/wiki?curid=2612132", "title": "Alpine A441", "text": "La Alpine A441 \u00e8 una vettura da competizione costruita dalla casa francese Alpine per competere nel \"Campionato Europeo per Vetture Sport 2 Litri\" del 1974.\nStoria.\nNel 1973, dopo aver mietuto molti successi nei rally, la Alpine decide di dedicarsi con maggiore impegno alle competizioni di durata, dove pur partecipandovi dal 1963 non aveva ancora ottenuto risultati di rilievo. Fu cos\u00ec concepita la barchetta Alpine A440 che, spinta da un motore Renault-Gordini V6 2,0 litri da 270 CV, si rivel\u00f2 subito competitiva.\nPer la stagione successiva fu approntata un'evoluzione della A440, dotata di passo maggiore, del cambio Hewland FGA400 e motore alleggerito mediante l'uso di magnesio e leghe leggere. Il telaio fu rinforzato mediante fogli di alluminio rivettati alla struttura tubolare e il motore divent\u00f2 parzialmente portante, mentre le sospensioni furono riviste per alleviare il sottosterzo di cui soffriva la precedente vettura. Battezzata \"A441\", ne furono costruiti quattro esemplari e furono affidati ad alcuni tra i migliori piloti che la Francia potesse offrire a quel tempo: G\u00e9rard Larrousse, Jean-Pierre Jabouille, Alain Serpaggi e Alain Cudini. Nelle loro mani l'Alpine-Renault vinse sette gare su sette e conquist\u00f2 il titolo continentale Marche 1974, mentre Alain Serpaggi fece suo il titolo europeo piloti giungendo davanti ai suoi compagni di squadra Larrousse e Jabouille.\nLa stagione seguente la vettura fu affidata a team privati, mentre un esemplare fu dotato di un motore sovralimentato mediante un turbocompressore dell'americana Garrett Systems per portare avanti lo sviluppo della sua erede, la A442.\nTra i risultati ottenuti dai team privati, vi \u00e8 la vittoria nella classe 2.0 litri e il quarto posto assoluto ottenuti alla 1000 km di Monza 1975 dalla coppia Marie-Claude Beaumont-Lella Lombardi."}
{"id": "2612135", "revid": "486946", "url": "https://it.wikipedia.org/wiki?curid=2612135", "title": "Piattaforma MSX", "text": ""}
{"id": "2612138", "revid": "27364044", "url": "https://it.wikipedia.org/wiki?curid=2612138", "title": "Syene", "text": ""}
{"id": "2612147", "revid": "819238", "url": "https://it.wikipedia.org/wiki?curid=2612147", "title": "Freno (bicicletta)", "text": "Il freno \u00e8 un dispositivo utilizzato per rallentare o bloccare il movimento di un corpo. Nel caso della bicicletta, si utilizzano sia soluzioni specifiche per questo mezzo, che dispositivi utilizzati in altri contesti.\nComandi.\nI freni della bicicletta possono essere comandati in diversi modi:\nFreni specifici.\nDispositivi utilizzati solo su biciclette.\nTampone.\nIl freni a Tampone (Spoon) sono i freni pi\u00f9 antichi in assoluto per la bicicletta e sono caratterizzati dall'azione diretta del freno sullo pneumatico della bicicletta. \nConcettualmente sono identici al sistema di frenata del monopattino, applicati alla ruota anteriore invece che alla posteriore.\nStradali o Caliper.\nI freni stradali, detti cos\u00ec perch\u00e9 utilizzati sulle bici da strada, sono caratterizzati da due leve di primo genere che vengono fissate su un unico perno in comune. Anche se si trova scritto raramente, il corretto termine per questi freni \u00e8 Caliper.\nQuesto tipo di freno necessita di una sola molla che viene ancorata nella sua met\u00e0 al perno delle leve, permettendo cos\u00ec d'avere sempre una perfetta azione su entrambe le leve; inoltre il comando avviene con il semplice cavo del freno, senza l'uso di un secondo cavo e di una piastra di sdoppiamento, inoltre il comando di regolazione del cavo \u00e8 direttamente sulle leve del freno. Serve per variare la posizione di riposo del freno e ripristinare la frenata durante la normale usura dei pattini.\nCon questo tipo di freno \u00e8 facile regolare il corretto contatto simultaneo dei pattini freno, cos\u00ec come la loro posizione sul cerchione e la loro inclinazione, in quanto i pattini scorrono su una guida, inoltre non necessitano della regolazione della convergenza, per via delle caratteristiche del freno stesso.\nFreno a \"U\".\nI freni ad \"U\" sono caratterizzati da due leve di primo genere che si muovono su due perni distinti, azionate da un cavo sdoppiato del freno, prendono il nome di freno a U per via della forma delle leve, che conferiscono al freno la forma di una U rovesciata. Nonostante una buona potenza, sono in disuso.\nCantilever.\nIl freno Cantilever \u00e8 caratterizzato da due leve di secondo genere che si muovono su due perni distinti, azionate da un cavo sdoppiato del freno.\nLa maggiore forza trasmessa la si ha avendo il filo di comando disposto perpendicolarmente alla leva di attuazione (linea che si genera tra il punto di ancoraggio e il perno di rotazione), ma come svantaggio si ha una minore escursione dei pattini.\nIn questo tipo di freni per evitare che un eventuale rottura del filo di comando del freno porti il filo che collega i due bracci a cadere e ad andare a contatto con lo pneumatico, provocando cos\u00ec il bloccaggio della ruota, \u00e8 necessario un perno (che pu\u00f2 anche fare da supporto ad un faro o catarifrangente) che sorregga in caso della suddetta rottura il filo che collega i due bracci; in particolare sul freno anteriore per scongiurare il pericolo del ribaltamento della bici.\n\u00c8 stato soppiantato dal freno a V e dal \"freno a disco\".\nRimane in uso nel ciclocross.\nFreno a V.\nI freni V rappresentano l'evoluzione dei \"freni Cantilever\". Sono caratterizzati da due leve di secondo genere che si muovono su due perni distinti, azionate direttamente dal cavo del freno.\nA rulli.\nI freni a rulli hanno due leve di primo genere che ruotano su due perni distinti, mentre il comando non viene trasmesso direttamente dal cavo, ma da una piastrina che scorre sui rulli delle leve.\nDelta.\nSono dei freni che si basano su due leve di primo genere che reggono i pattini del freno, fissate a due perni distinti a una piastra a forma di triangolo che a sua volta si fissa al telaio tramite un unico perno, queste leve dei pattini sono azionate da un quadrilatero snodato, che viene azionato dal cavo di comando. Venivano prodotti solo da Campagnolo e sono molto ricercati dagli amatori di bici vintage.\nBacchetta.\nParticolare tipo di freni, azionata da aste, dove i pattini non agivano sui lati del cerchione, ma nella parte interna, infatti questi freni richiedono dei cerchioni specifici. Sono tuttora in produzione per i modelli \"Vintage\".\nCamme.\nSono dei freni bicicletta dove il movimento del pattino freno \u00e8 del tipo lineare. Questo movimento \u00e8 garantito dalla camma posta dietro al pattino freno e che viene azionata da un comando a cavo, tra i due pattini freno viene garantita la sincronia di movimento tramite un cavo di sincronizzazione.\nA contropedalata.\nIl freno a contropedale \u00e8 diffuso nei paesi nordici europei, noto anche come retro pedale del freno o il freno a piedi (o siluro in alcuni paesi)\n\u00c8 un tipo di freno a tamburo integrato nei mozzi a ruota libera. Il freno si impegna appena si spingono i pedali nel senso contrario alla marcia.\nIn questi mozzi, infatti, la corona a vite allarga i dischi di frizione quando si pedala in avanti, mentre pedalando nel senso opposto i dischi si avvicinano e frenano. La superficie frenante \u00e8 spesso di acciaio, ottone e la pastiglia per la frenata \u00e8 in ottone o fosforo-bronzo, come nel Birmingham-made Perry Coaster Hub.\nFreni aspecifici.\nDispositivi utilizzati anche su altri tipi di mezzo, classificati anche a seconda del tipo di attacco alla forcella/forcellone.\nTamburo.\nIl freno a tamburo \u00e8 semplice ed economico. Il tamburo \u00e8 presente nel mozzo della ruota o esternamente ad esso, attualmente \u00e8 utilizzato soprattutto in bici di produzione orientale.\nNastro.\nIl freno a nastro \u00e8 semplice ed economico. Apparentemente simile al frano a tamburo, ma strutturalmente molto pi\u00f9 affine al freno di sicurezza delle motoseghe.\nDisco.\nDi derivazione motociclistica, dalla fine degli anni '90, i freni a disco sono stati montati sulle MTB pi\u00f9 specialistiche. Possono essere sia a comando idraulico sia a comando meccanico tramite filo d'acciaio.\nPosizione.\nI freni bicicletta possono essere disposti in vari luoghi, generalmente sono disposti alti, per facilitarne la revisione, ma possono essere anche posti in basso per nasconderli e rendere la linea della bici pi\u00f9 pulita, oppure essere integrati, come nel caso del freno nel mozzo."}
{"id": "2612152", "revid": "599013", "url": "https://it.wikipedia.org/wiki?curid=2612152", "title": "Adolf Scherer", "text": "Biografia.\nAttaccante, ha vestito le maglie di , , in patria, e di e nel corso dei suoi anni in Francia. Con lo Slovnaft Bratislava vince il campionato 1959 (dopo essere arrivato terzo l'anno prima), finendo secondo nel 1961 e terzo la stagione dopo, nella quale ottiene il titolo di miglior realizzatore del torneo cecoslovacco con 24 gol. Con lo Slovnaft, vince due Coppe Rappan consecutive: nel 1963 decide la finale contro il segnando l'unico gol del match su rigore a pochi minuti dal fischio finale, nell'edizione successiva elimina due volte il nella fase finale e all'ultimo atto realizza l'1-0 finale contro il . Gioca a Ko\u0161ice per diversi anni, vincendo altre edizioni della Coppa Rappan, prima di trasferirsi in Francia. Nel campionato cecoslovacco totalizza 258 presenze e 128 reti (tra i primi venti migliori marcatori nella storia del torneo), mentre nelle competizioni europee vanta 4 partite e 3 gol.\nAl suo primo anno a Nimes, mette a segno 19 reti in 31 giornate di campionato realizzando doppiette contro (2-1), (6-1), (3-0) e (4-2) e triplette contro (5-2) e (4-1). Il rendimento cala nella sua seconda stagione. Termina la carriera ad Avignone: la squadra finisce seconda nel girone C della Division 2 1971-1972, sfiorando la promozione in Division 1.\nNazionale.\nNazionale cecoslovacco, \u00e8 convocato per il senza scendere in campo. Esordisce il 20 settembre 1958 in una partita valida per la Coppa Internazionale 1955-1960 contro la , vinta 2-1: nel corso della sfida, Scherer segna il suo primo gol in nazionale. Il 18 ottobre 1959, Scherer mette a referto due marcature nella partita di qualificazione a contro la (5-1). Nell'ultima sfida della Cecoslovacchia per la Coppa Internazionale, Scherer firma la rete del 2-1 che consente ai cecoslovacchi di rimontare e vincere l'incontro con l': il successivo pareggio tra gli \"Azzurri\" e l' (1-1), consente alla nazionale cecoslovacca di aggiudicarsi il torneo. La punta prende parte alle qualificazioni per il , andando a segno nelle partite di andata e ritorno con e .\nLa Cecoslovacchia si qualifica per il Mondiale in Cile, dove supera la fase a gironi dopo aver battuto la e pareggiato col , perdendo 3-1 contro il . Nei quarti di finale, Scherer decide il match con gli ungheresi (1-0) e in semifinale firma una doppietta nei minuti conclusivi che decide la sfida con la , fissando il risultato sul 3-1. La Cecoslovacchia accede alla finale mondiale contro il Brasile, gi\u00e0 fermato nei gironi, e passa in vantaggio con Masopust, poi i \"Verdeoro\" rimontano e vincono 3-1. Scherer realizza tre reti nella rassegna, secondo a pari merito tra i marcatori. Dal 1964 non \u00e8 pi\u00f9 convocato, concludendo la sua avventura internazionale con 36 presenze e 22 marcature (quinto tra i marcatori di sempre della Cecoslovacchia)."}
{"id": "2612153", "revid": "188323", "url": "https://it.wikipedia.org/wiki?curid=2612153", "title": "Freno a V", "text": ""}
{"id": "2612154", "revid": "1543377", "url": "https://it.wikipedia.org/wiki?curid=2612154", "title": "Tiquisio", "text": "Tiquisio \u00e8 un comune della Colombia facente parte del dipartimento di Bol\u00edvar.\nIl comune venne istituito il 13 dicembre 1994."}
{"id": "2612156", "revid": "729019", "url": "https://it.wikipedia.org/wiki?curid=2612156", "title": "Aeroporto di Stavanger-Sola", "text": "L'Aeroporto di Stavanger-Sola \u00e8 un aeroporto situato nella citt\u00e0 di Sola, in Norvegia, a 11 km a sudovest di Stavanger. \u00c8 il terzo aeroporto della Norvegia ed \u00e8 molto importante come eliporto a servizio delle piattaforme petrolifere del Mare del Nord.\nNato nel 1937 come aeroporto militare, durante la seconda guerra mondiale fu utilizzato dalla Luftwaffe. Fino al 1987 \u00e8 stato utilizzato della Royal Norwegian Air Force, che da allora ha solo basato un servizio di \" combat search and rescue\".\nL'aeroporto civile ha visto transitare 3.552.579 passeggeri nel 2008. Le cinque compagnie aeree locali che vi operano offrono 9 destinazioni locali oltre alle ulteriori 37 internazionali raggiungibili con diverse compagnie."}
{"id": "2612157", "revid": "188323", "url": "https://it.wikipedia.org/wiki?curid=2612157", "title": "Freno a U", "text": ""}
{"id": "2612159", "revid": "339392", "url": "https://it.wikipedia.org/wiki?curid=2612159", "title": "Teofilo presbitero", "text": ""}
{"id": "2612160", "revid": "188323", "url": "https://it.wikipedia.org/wiki?curid=2612160", "title": "Freni a U", "text": ""}
{"id": "2612161", "revid": "188323", "url": "https://it.wikipedia.org/wiki?curid=2612161", "title": "Freno a rulli", "text": ""}
{"id": "2612162", "revid": "188323", "url": "https://it.wikipedia.org/wiki?curid=2612162", "title": "Freno a delta", "text": ""}
{"id": "2612164", "revid": "188323", "url": "https://it.wikipedia.org/wiki?curid=2612164", "title": "Freno a contropedalata", "text": ""}
{"id": "2612165", "revid": "149727", "url": "https://it.wikipedia.org/wiki?curid=2612165", "title": "Strada statale 109", "text": ""}
{"id": "2612166", "revid": "554633", "url": "https://it.wikipedia.org/wiki?curid=2612166", "title": "Freno a contropedale", "text": ""}
{"id": "2612167", "revid": "188323", "url": "https://it.wikipedia.org/wiki?curid=2612167", "title": "Freno Cantilever", "text": ""}
{"id": "2612168", "revid": "767487", "url": "https://it.wikipedia.org/wiki?curid=2612168", "title": "Play Motel", "text": "Play Motel \u00e8 un film del 1979, diretto da Roy Garrett (\"alias\" Mario Gariazzo).\nTrama.\nPatrizia e Roberto, attori teatrali e coniugi, dopo avere pernottato al \"Play Motel\", rinvengono per caso un cadavere nel bagagliaio della loro auto. Abbandonata momentaneamente la vettura per avvertire la polizia, all'arrivo di questa scoprono con stupore l'avvenuta rimozione del corpo, poi ritrovato in tutt'altro luogo: la polizia scopre trattarsi di Maria Luisa Longhi, moglie del commendator Rinaldo Cortesi. Su impulso soprattutto di Patrizia, i due coniugi s'improvvisano investigatori per aiutare la polizia a risolvere il caso."}
{"id": "2612173", "revid": "2032913", "url": "https://it.wikipedia.org/wiki?curid=2612173", "title": "Spy Hard", "text": "Spy Hard \u00e8 un singolo di \"Weird Al\" Yankovic ed \u00e8 una delle sue poche canzoni originali.\nIl singolo non \u00e8 stato inciso in nessun album.\nSignificato.\nLa canzone \u00e8 stata la colonna sonora del film \"Spia e lascia spiare\", infatti nel testo si possono sentire alcune citazioni.\nIl video.\nNel video ci sono alcuni sfondi che cambiano colore e sono presenti delle sagome di persone, animali o oggetti e spesso compare Al vestito con un frac bianco.\nAlla fine del video Al canta la nota finale talmente lunga che alla fine la sua testa esplode."}
{"id": "2612175", "revid": "154893", "url": "https://it.wikipedia.org/wiki?curid=2612175", "title": "Carmen (Municipio di Campeche)", "text": ""}
{"id": "2612179", "revid": "1318658", "url": "https://it.wikipedia.org/wiki?curid=2612179", "title": "Palazzo Dogana (Foggia)", "text": "Il Palazzo Dogana, risalente al XV secolo, e ubicato in Piazza XX Settembre, \u00e8 uno dei pi\u00f9 antichi palazzi di Foggia, ed ospit\u00f2 la Regia Dogana della Mena delle Pecore di Foggia fino all'inizio del XIX secolo. Il palazzo \u00e8 la sede della Provincia di Foggia.\nDi tanto in tanto, alcune sale del pianterreno sono utilizzate per mostre ed esposizioni di varia natura.\nDal 2003 ospita La Galleria di arte moderna e contemporanea cittadina.\nL'UNESCO ha eletto il palazzo a \"Monumento messaggero della Cultura di Pace\" per essere stato, nei secoli, punto di riferimento per i popoli del Mezzogiorno."}
{"id": "2612185", "revid": "486946", "url": "https://it.wikipedia.org/wiki?curid=2612185", "title": "Municipio di Palizada", "text": ""}
{"id": "2612192", "revid": "373458", "url": "https://it.wikipedia.org/wiki?curid=2612192", "title": "Matagorda Bay", "text": ""}
{"id": "2612193", "revid": "1543377", "url": "https://it.wikipedia.org/wiki?curid=2612193", "title": "Turbaco", "text": "Turbaco \u00e8 un comune della Colombia facente parte del dipartimento di Bol\u00edvar.\nIl centro abitato venne fondato da Alonso de Ojeda, Juan de la Cosa e Diego De Niquesa nel 1510, mentre l'istituzione del comune \u00e8 del 1889."}
{"id": "2612196", "revid": "767487", "url": "https://it.wikipedia.org/wiki?curid=2612196", "title": "Viorica \u021aurcanu", "text": ""}
{"id": "2612200", "revid": "729019", "url": "https://it.wikipedia.org/wiki?curid=2612200", "title": "Aeroporto di Trondheim-V\u00e6rnes", "text": "L'Aeroporto di Trondheim-V\u00e6rnes \u00e8 un aeroporto situato nella cittadina di Stj\u00f8rdal a 19\u00a0km da Trondheim.\nL'aeroporto dispone di due edifici terminal. Offre 14 destinazioni internazionali, oltre a quelle domestiche, tra cui voli giornalieri con Amsterdam, Copenaghen, Londra, Stoccolma e Tallinn."}
{"id": "2612201", "revid": "701660", "url": "https://it.wikipedia.org/wiki?curid=2612201", "title": "Chiesa di Santa Margherita Maria Alacoque", "text": "La chiesa di Santa Margherita Maria Alacoque \u00e8 un luogo di culto cattolico di Roma, nel rione Esquilino, in via Germano Sommeiller.\nLa chiesa, annessa all'Istituto \"Cor Iesu\" delle Apostole del Sacro Cuore di Ges\u00f9, fu costruita su disegno degli architetti Pietro Picca e Raffaele Pietrostefani tra il 1922 ed il 1925, ma consacrata solamente nel 1950.\nL'edificio \u00e8 ad un'unica navata. Pitture di Cleto Liuzzi decorano l'altare maggiore e due altari laterali. Sull'altare maggiore \u00e8 collocata una tela raffigurante \"Santa Margherita Maria, con gli apostoli Pietro e Paolo, e i santi Francesco di Sales e Francesco Saverio in adorazione del Sacro Cuore\".\nVi \u00e8 sepolta la beata Clelia Merloni, fondatrice delle Apostole del Sacro Cuore di Ges\u00f9.\nLa chiesa \u00e8 famosa a Roma perch\u00e9 in essa ricevette la prima comunione nel 1936 Antonietta Meo, il cui corpo oggi riposa nella basilica di Santa Croce in Gerusalemme."}
{"id": "2612203", "revid": "767487", "url": "https://it.wikipedia.org/wiki?curid=2612203", "title": "Niney The Observer", "text": "Biografia.\nHolness guadagna il suo soprannome \"Niney\" dopo aver perso un pollice in un incidente di laboratorio. Nella seconda met\u00e0 degli anni 60 lavora come ingegnere presso \"KG record\", dove inizia l'attivit\u00e0 di produttore.\nLa sua prima produzione \u00e8 il brano \"Come on Baby\", pubblicato sulla sua etichetta \"Destroyer\". Nel 1967 si trasferisce a lavorare con Bunny Lee, poi presso lo studio di Lynford Anderson, poi lavora per Joe Gibbs come capo ingegnere del suono, sostituendo il suo amico Lee \"Scratch\" Perry.\nMentre lavora per Gibbs produce \"Mr. Brown\" di Dennis Alcapone e Lizzy, e svolge un ruolo importante nel lancio della carriera di Dennis Brown. Dopo aver lasciato Gibbs, ottiene il suo primo grande successo come produttore con \"Blood &amp; Fire\" nel dicembre 1970, inizialmente pubblicato in sole 200 copie sulla sua etichetta \"Destroyer\", ma ristampato l'anno successivo per l'altra sua etichetta \"Observer\", riuscendo a vendere oltre 30.000 copie in Giamaica. Ispirato dal soprannome di Perry (\"The Upsetter\"), Holness adotta quello di \"Observer\", utilizzandolo come nome per la sua nuova etichetta \"Observer\", e per il nome della sua house band, \"The Observers\" (che erano, in realt\u00e0, i Soul Syndicate). Seguirono vari singoli, alcuni dei quali riutilizzavano il ritmo \"Blood &amp; Fire\", tra cui \"Fire Bunn\" di Big Youth.\nNei primi anni '70, divenne uno dei produttori giamaicani pi\u00f9 ricercati, lavorando con artisti come Dennis Brown, Delroy Wilson, The Heptones, Johnny Clarke, Slim Smith, Jacob Miller, Junior Delgado e Freddie McGregor, tutti prodotti da lui. Ha anche continuato ad auto-prodursi, su collaborazioni con Dennis Alcapone, Max Romeo e Lee Perry.\nVerso la met\u00e0 degli anni '70, ha anche lavorato con Ken Boothe, Junior Byles, Gregory Isaacs, Horace Andy, I-Roy, e Dillinger. La fine degli anni '70 l'ha visto ancora molto attivo come produttore, ma la sua produzione nei primi anni 1980 \u00e8 stata significativamente inferiore dopo lo spostamento riassegnazione in Francia.\n\u00c8 riemerso nel 1982 con l'album \"Ital Dub Style Observer\", dopo il quale \u00e8 tornato a Kingston, nel 1983, assumendo il ruolo di produttore di casa per l'etichetta Hitbound presso lo studio Channel One. In questa veste \u00e8 stato uno dei primi a lavorare con Beenie Man, producendo anche i Third World e Sugar Minott.\nA met\u00e0 degli anni '80, si trasferisce a New York, tornando nuovamente a Kingston nel 1988, e lavorando con Yami Bolo, Frankie Paul, Andrew Tosh e Junior Byles.\nHe began an association with Heartbeat Records , working on reissues of much of his back catalogue, as well as new recordings.\nHa recentemente iniziato un'associazione con l'etichetta Heartbeat Records, ri-pubblicando gran parte del suo vecchio catalogo, oltre a nuove registrazioni. Ha continuato a produrre nuovo materiale durante gli anni '90."}
{"id": "2612204", "revid": "745179", "url": "https://it.wikipedia.org/wiki?curid=2612204", "title": "Juubi", "text": ""}
{"id": "2612206", "revid": "128245", "url": "https://it.wikipedia.org/wiki?curid=2612206", "title": "Niney the Observer", "text": ""}
{"id": "2612207", "revid": "287204", "url": "https://it.wikipedia.org/wiki?curid=2612207", "title": "Le migliori opere di fantascienza", "text": "Le migliori opere di fantascienza (\"The Best Science Fiction of Isaac Asimov\") \u00e8 un'antologia di racconti fantascientifici del 1986 dello scrittore statunitense Isaac Asimov."}
{"id": "2612209", "revid": "884077", "url": "https://it.wikipedia.org/wiki?curid=2612209", "title": "Coppa Italia 2004-2005 (rugby a 15)", "text": "La Coppa Italia 2004-05 fu la 17\u00aa edizione della Coppa Italia di rugby a 15. Per esigenze di sponsorizzazione fu nota come \u0160kodasuperb Cup 2004-05 grazie all'accordo commerciale siglato nel 2002 tra Lega Italiana Rugby d'Eccellenza, organizzatrice del torneo, e il marchio automobilistico \u0160koda.\nSi tenne tra il 7 novembre 2004 e il 1\u00ba maggio 2005 e vide protagoniste le dieci squadre del massimo campionato nazionale, il Super 10.\nLa finale, inizialmente programmata per il 5 febbraio, fu rinviata due volte prima di essere disputata il 1\u00ba giugno; ad ospitare la gara fu destinato per la quarta volta consecutiva lo stadio Armando Picchi di Jesolo.\nAd aggiudicarsi la coppa fu il , alla sua terza affermazione nella competizione dopo quelle del 1969-70 e 1997-98, che super\u00f2 per 28 a 24.\nFormula.\nLe dieci squadre furono ripartite in due gironi da cinque ciascuno in base al piazzamento in classifica di ciascuna di esse al termine della stagione regolare del campionato precedente.\nDurante la fase a gironi vennero disputati incotri di sola andata; al termine della prima fase, le prime due classificate di ogni girone furono ammesse alle semifinali play-off in gara unica."}
{"id": "2612210", "revid": "1543377", "url": "https://it.wikipedia.org/wiki?curid=2612210", "title": "Turbana", "text": "Turbana \u00e8 un comune della Colombia facente parte del dipartimento di Bol\u00edvar.\nIl comune venne istituito il 17 agosto 1894, ma reperti rinvenuti nella zona fanno risalire i primi insediamenti da parte degli \"indios\" Yurban\u00e0 al X secolo a.C."}
{"id": "2612211", "revid": "149727", "url": "https://it.wikipedia.org/wiki?curid=2612211", "title": "Ponte Fausto Bisantis", "text": ""}
{"id": "2612214", "revid": "123471220", "url": "https://it.wikipedia.org/wiki?curid=2612214", "title": "Stadio Hanshin K\u014dshien", "text": "Lo stadio Hanshin K\u014dshien, in giapponese , comunemente chiamato K\u014dshien, \u00e8 uno stadio di baseball situato a Nishinomiya, nella Prefettura di Hy\u014dgo, in Giappone. Oltre ad essere lo stadio casalingo della squadra di NPD Hanshin Tigers, \u00e8 famoso per essere il luogo in cui si svolgono le partite finali del campionato liceale giapponese di baseball(\u9ad8\u6821\u91ce\u7403), competizione anch'essa spesso ma impropriamente chiamata, per metonimia, \"K\u014dshien\".\nLa sua capacit\u00e0 attuale \u00e8 di 47.808 persone\nStoria.\n\u00c8 stato inaugurato il 1\u00ba agosto 1924, con il nome di \"Stadio K\u014dshien\" (\"K\u014dshien Ky\u016bj\u014d\"). Il nome Koshien (\u7532\u5b50\u5712) derivava da quello dal ciclo sessagesimale del calendario cinese: il 1924, infatti, era il primo anno k\u014dshi (\u7532\u5b50) del ciclo.\nFin dalla sua fondazione fu la sede per le finali del campionato di baseball liceale: in effetti, venne costruito proprio a questo scopo. All'epoca della sua inaugurazione era il pi\u00f9 grande stadio asiatico, con una capacit\u00e0, poi diminuita nelle varie ristrutturazioni, di 55,000 persone.\nNel 1936 venne scelto come stadio casalingo dalla squadra degli Hanshin Tigers (all'epoca Osaka Tigers), che ne \u00e8 ancora usufruttuaria. Il 14 febbraio 1964 il nome dello stadio venne ufficialmente cambiato in quello attuale, \"Hanshin K\u014dshien\", in seguito dell'acquisto da parte della societ\u00e0 giapponese di trasporti Hanshin Electric Railway.\nLo stadio \u00e8 stato ristrutturato varie volte nella sua storia, le modifiche maggiori sono state apportate nel 1949 e nel 1991. Nel 1995 la struttura \u00e8 rimasta seriamente danneggiata dal devastante terremoto di Kobe; parte delle tribune crollarono e su altre si aprirono delle crepe. Nel 2008 sono partiti i lavori per un nuovo progetto di ammodernamento, .\nAccesso.\nLo stadio \u00e8 comodamente accessibile dalla stazione di K\u014dshien, lungo la linea principale Hanshin, che collega Osaka con K\u014dbe.\nIl K\u014dshien nelle opere di finzione.\nLo stadio \u00e8 apparso innumerevoli volte all'interno della vasta produzione giapponese di manga e anime incentrati sul campionato liceale di baseball; fra i tanti titoli, possono essere citate le opere \"Kyojin no Hoshi\" (Tommy la stella dei Giants) di Ikki Kajiwara e Noboru Kawasaki, Dokaben (Mr. Baseball) di Shinji Mizushima, \"Touch\", \"H2\" e \"Cross Game\" di Mitsuru Adachi, \"Rookies\" di Masanori Morita e \"Ace of Diamond\" di Yuji Terajima. Cambiando genere, l'episodio in quattro parti \"Pericolo allo stadio\" (\"Koshien no kiseki! Mienai akuma ni makezu girai\") dalla nona stagione della serie animata \"Detective Conan\" \u00e8 ambientato all'interno dello stadio.\nUn'altra citazione si ha nel manga umoristico \"Dash Kappei\" (noto in Italia come \"Gigi la Trottola\"): in un episodio il demenziale protagonista, membro del club di pallacanestro della sua scuola, dichiara la sua ferma intenzione di portare la sua squadra al K\u014dshien... sconvolgendo i suoi compagni di squadra, dal momento che il campionato di pallacanestro non si disputa, ovviamente, al K\u014dshien. Citazione dello stadio anche nell'anime Battery"}
{"id": "2612215", "revid": "94902", "url": "https://it.wikipedia.org/wiki?curid=2612215", "title": "K\u014dshien", "text": ""}
{"id": "2612216", "revid": "94902", "url": "https://it.wikipedia.org/wiki?curid=2612216", "title": "Hanshin K\u014dshien", "text": ""}
{"id": "2612217", "revid": "94902", "url": "https://it.wikipedia.org/wiki?curid=2612217", "title": "Hanshin Koshien", "text": ""}
{"id": "2612220", "revid": "94902", "url": "https://it.wikipedia.org/wiki?curid=2612220", "title": "Koshien", "text": ""}
{"id": "2612221", "revid": "94902", "url": "https://it.wikipedia.org/wiki?curid=2612221", "title": "K\u014dshien Stadium", "text": ""}
{"id": "2612223", "revid": "339392", "url": "https://it.wikipedia.org/wiki?curid=2612223", "title": "D\u00fcsseldorf Airport", "text": ""}
{"id": "2612224", "revid": "773636", "url": "https://it.wikipedia.org/wiki?curid=2612224", "title": "Akahoshi", "text": ""}
{"id": "2612225", "revid": "94902", "url": "https://it.wikipedia.org/wiki?curid=2612225", "title": "Koshien Stadium", "text": ""}
{"id": "2612227", "revid": "486946", "url": "https://it.wikipedia.org/wiki?curid=2612227", "title": "Birmingham International Airport (United Kingdom)", "text": ""}
{"id": "2612228", "revid": "773636", "url": "https://it.wikipedia.org/wiki?curid=2612228", "title": "Natsuhi", "text": ""}
{"id": "2612229", "revid": "38120", "url": "https://it.wikipedia.org/wiki?curid=2612229", "title": "Iron Munro", "text": "Iron Munro \u00e8 un personaggio dei fumetti dell'Universo DC comics. Comparve per la prima volta in, \"Shadow Comics\" n. 1, del giugno 1940, pubblicato da Stan &amp; Smith. \u00c8 un supereroe vagamente basato sulla figura di Aarn Munro, eroe di una serie di racconti scritti da John W. Campbell negli anni trenta. La versione moderna e pi\u00f9 conosciuta del personaggio, Arn Munro, comparve la prima volta in \"Young All-Stars\" n\u00ba 1, del giugno 1987, personaggio creato da Roy Thomas, Dann Thomas, Michael Bair e Brian Murray. Munro \u00e8 il figlio illegittimo di Hugo Danner, protagonista, dotato di superpoteri, del romanzo degli anni trenta, \"Gladiator\" di Philip Wylie. Tuttavia, Iron Munro non fu descritto, n\u00e9 gli venne concesso un ruolo nel romanzo originale. L'inabilit\u00e0 di Hugo di passare i suoi poteri ai figli fu spiegata dal suo padre scienziato, \u00ableffetto del processo non verr\u00e0 ereditato dalle future generazioni\u00bb.\nStoria della pubblicazione.\nDopo \"Crisi sulle Terre infinite\", tutti i mondi paralleli vennero fusi in un unico mondo, e il Superman di Terra-2 fu cancellato dall'esistenza. Per riempire il vuoto, la DC Comics, introdusse un nuovo supereroe con muscoli d'acciaio, l'abilit\u00e0 di superare i grattacieli con un balzo ed i capelli corti. Lo scrittore della DC, Roy Thomas cre\u00f2 il nuovo Iron Munro cercando di rimpiazzare il Superman della Golden Age, Wonder Woman e BatmanUtilizzando il romanzo di Wylie come trampolino di lancio, Thomas e Hugo alla fine del romanzo, falsificarono la sua morte. Da l\u00ec, inizia la storia del secondo Iron Munro. Come l'originale, protagonista della Shadow Comics di Street &amp; Smith, il moderno Munro \u00e8 un avventuriero dotato di una forza sovraumana, capelli corti e neri, e preferisce indossare magliette e jeans, piuttosto che un costume colorato. Comunque sia, la versione originale non aveva nessun collegamento con il romanzo, \"Gladiator\".\nBiografia del personaggio.\nNel 1894, lo scienziato Abednego Danner iniett\u00f2 a sua moglie, incinta, un siero in fase di sperimentazione. Il loro figlio, Hugo, nacque con una forza super umana, velocit\u00e0, e quasi invulnerabilit\u00e0. Hugo visse con i suoi genitori fino all'adolescenza, per poi lasciarli al compimento dei diciotto anni, frequentare il college e vedere il mondo. Negli anni che seguirono, i poteri speciali di Hugo lo portarono ad affrontare tante avventure, ma la sua unicit\u00e0 tra i comuni mortali era fonte di continuo dolore interiore. Infine, Hugo mise in scena la sua morte nella penisola dello Yucat\u00e1n e si ritir\u00f2.\nPrima di svanire, tuttavia, ritorn\u00f2 a casa in Colorado ancora una volta e si godette un'avventura di una sola notte, con il suo amore del liceo, Anna Blake, che rimase incinta. Quando Hugo scomparve, Anna spos\u00f2 un giovane uomo d'affari di nome John Munro, al quale non confid\u00f2 mai che il bambino non era suo. Il loro figlio, Arnold, cominci\u00f2 a mostrare poteri super umani, come super forza ed invulnerabilit\u00e0, gi\u00e0 a dieci anni. Ricordando i guai passati da Hugo, Anna fece promettere a suo figlio di mantenere nascosti i suoi poteri fino al compimento dei diciotto anni.\nCome giocatore di baseball del suo liceo in Indian Creek, Colorado, Munro si guadagn\u00f2 il soprannome di \"Iron\". Era un adulto l\u00ec, quando nel 1942 salv\u00f2 i supereroi TNT e Dan the Dyna-Mite da un'auto in fiamme, a causa di un incidente. T.N.T. mor\u00ec, ma riusc\u00ec a portare Dyna-Mite all'ospedale pi\u00f9 vicino. Successivamente, Munro e gli altri nuovi \"Young All-Stars\" aiutarono la All-Star Squadron a sconfiggere Axis Amerika. Il Presidente Roosevelt chiese a Munro e agli altri supereroi, di unirsi alla All-Star Squadron, di cui Munro fu una recluta, ma, in realt\u00e0, fu solo un viaggio promozionale per incentivare l'arruolamento nell'esercito statunitense.\nPoco dopo, Arn ricevette un misterioso diario scritto da Hugo Danner, suo padre. Venne a conoscenza della vita burrascosa di suo padre, e dei suoi guai, come uno dei primi metaumani del XX secolo. Questo condusse il giovane eroe ad una maggior conoscenza della vita di suo padre.\nDopo aver letto il diario del padre, Arn ritorn\u00f2 al segreto progetto M del governo. Primo passo fu la richiesta dell'ubicazione dell'Isola Dinosauro, menzionata nel diario di suo padre. Qui incontr\u00f2 Georgia Challenger: invece di rivelargli la posizione dell'isola, lo port\u00f2 nella Maple White Land in Sudamerica.\nFu una grande sorpresa trovare qui, Hugo Danner, vivo: aveva generato una nuova schiera di \"figli\", i cosiddetti, \"\"Figli dell'Alba\". Danner utilizz\u00f2 la formula di suo padre, il nonno di Arn, per infondere i poteri in questi Figli dell'Alba, accennando, che, anche i creatori del criminale \u00dcbermensch avevano rubato la formula. Arn fu costretto ad opporsi a suo padre quando questi ordin\u00f2 ai \"Figli dell'Alba\" di attaccare una citt\u00e0 brasiliana. La potenza combinata dell'All-Star Squadron sconfisse i \"Figli dell'Alba\"\" e Danner rimase ucciso.\nEredit\u00e0.\nDurante la guerra, Iron Munro conobbe la sua futura moglie, membro della Young All-Star Sandra Knight, Phantom Lady. Prima che i due si sposassero, Sandra rimase incinta ed ebbe un bambino, senza rivelarlo ad Arnold. Si fid\u00f2 di \"Atomo\", Al Pratt, che l'aiut\u00f2, adottando il piccolo. L'ospedale, erroneamente, sul certificato di nascita del piccolo, attribu\u00ec ad Al la parternit\u00e0. Al bambino fu messo il nome, \"Walter Pratt\" e pi\u00f9 tardi divenne il padre di Kate Spencer, il vigilante corrente noto come Manhunter.\nDopo la guerra, Arn e Sandra iniziarono a lavorare per il governo degli Stati Uniti come membri di una cellula parte dell'O.S.S. chiamata \"Argent\". Arn prese il nome in codice di \"Gladiator One\". La coppia infine si spos\u00f2 e parteciparono un gran numero di missioni contro la loro nemesi nazista della Seconda guerra mondiale, il Barone Blitzkrieg. Il secondo figlio di Sandra fu rapito dal Barone quando lei si trovava in missione nella Polonia comunista. Il bambino era all'epoca, ed \u00e8 ancora, presunto morto.\nLa coppia gradualmente si separ\u00f2 e negli anni sessanta, Phantom Lady scomparve mentre si trovava in missione per Argent. Sebbene Munro pi\u00f9 tardi scopr\u00ec che era viva, i due non tornarono mai pi\u00f9 insieme.\nMunro and\u00f2 a vivere in Florida con il suo amico, Roy Lincoln, la Bomba Umana. Qui incontr\u00f2 il giovane Damage, Grant Emerson. Munro aiut\u00f2 Emerson a cercare i suoi genitori biologici. Per un po', sembr\u00f2 che Grant potesse essere stato il figlio perduto di Arn e Sandra. Infine, le indagini svelarono che Grant era figlio di Al Pratt e di sua moglie Mary.\nIron Munro continu\u00f2 a servire come mercenario gli Stati Uniti, beneficiando apparentemente di una lunga giovinezza. Nel corso di una battaglia tra Imperiex e Brainiac 13, la Sand della Justice Society of America reclut\u00f2 un'armata di All-Stars, in cui si un\u00ec anche Arnold. Successivamente, Iron si alle\u00f2 alla Bomba Umana e ai Damage nei Combattenti per la Libert\u00e0. Ma questo gruppo venne reso fuorilegge e condannato. Arn perse il suo amico Roy Lincoln quando parecchi dei membri dei Combattenti per la Libert\u00e0 vennero uccisi dalla Societ\u00e0 segreta dei supercriminali.\nRecentemente, \"Sandra Knight\" venne a sapere che il suo bambino, dato in adozione, Walter Pratt, divenne un maniaco omicida. Sua figlia, Katherine Spencer divenne il Manhunter di Los Angeles. Pratt mor\u00ec quando fu tagliato in due nel mezzo di un teletrasporto . Sandra incontr\u00f2 Kate Spencer, e mesi dopo port\u00f2 Arn alla casa di Kate per una presentazione.\nNote.\nLa Maple White Land di \"Young All-Stars\" n\u00ba 28 comparve per la prima volta nel romanzo del 1912, \"Il Mondo Perduto\" di Arthur Conan Doyle. Il personaggio di Georgia Challenger \u00e8 la nipote dell'eroe del romanzo, il dottor Edward Challenger."}
{"id": "2612230", "revid": "773636", "url": "https://it.wikipedia.org/wiki?curid=2612230", "title": "Sumaru", "text": ""}
{"id": "2612232", "revid": "647919", "url": "https://it.wikipedia.org/wiki?curid=2612232", "title": "Glasgow International Airport", "text": ""}
{"id": "2612233", "revid": "110157", "url": "https://it.wikipedia.org/wiki?curid=2612233", "title": "Iron Front", "text": "Iron Front \u00e8 il quarto album di studio del gruppo melodic hardcore punk/post-hardcore statunitense Strike Anywhere, pubblicato il 6 ottobre 2009 dalla Bridge Nine Records. Il titolo dell'album viene dall'omonima organizzazione paramilitare tedesca.\nTracce.\nTutte le tracce degli Strike Anywhere"}
{"id": "2612234", "revid": "640277", "url": "https://it.wikipedia.org/wiki?curid=2612234", "title": "Malta International Airport", "text": ""}
{"id": "2612237", "revid": "297059", "url": "https://it.wikipedia.org/wiki?curid=2612237", "title": "Aeroporto internazionale Kingsford Smith", "text": ""}
{"id": "2612238", "revid": "1226", "url": "https://it.wikipedia.org/wiki?curid=2612238", "title": "Leggenda della vera Croce", "text": ""}
{"id": "2612240", "revid": "297059", "url": "https://it.wikipedia.org/wiki?curid=2612240", "title": "Sydney Airport", "text": ""}
{"id": "2612246", "revid": "297059", "url": "https://it.wikipedia.org/wiki?curid=2612246", "title": "Edinburgh Airport", "text": ""}
{"id": "2612253", "revid": "1564499", "url": "https://it.wikipedia.org/wiki?curid=2612253", "title": "Petraro (Corigliano-Rossano)", "text": "Il Petraro (\"\"U Petr\u00e0r\" nel dialetto locale) \u00e8 una frazione del comune di Corigliano-Rossano (CS).\nGeografia fisica.\nContrada Petraro si trova a circa 120/150 metri s.l.m. e perci\u00f2 gode di un'ottima vista sul Mar Ionio e su tutto il litorale rossanese. \n\u00c8 situata in una piccola valle ubicata tra Contrada Lampa Patire e Contrada Ciminata (divisa nelle due propriet\u00e0 di Ciminata Greco e Ciminata Falco che rappresentano, con i loro caseggiati del XVII-XIX secolo, l'emergenza architettonica pi\u00f9 importante della zona) e dista circa 4\u00a0km dallo Scalo di Rossano.\nIl territorio \u00e8 costeggiato dal corso del Torrente Grammisate, noto fra gli abitanti come \"a jumara\"\" (letteralmente \"la fiumara\").\nMan mano che si procede verso sud, il paesaggio da collinare diventa pre-montagnoso, caratterizzato soprattutto da conifere (pini e abeti).\nLe principali contrade limitrofe sono Varia De Franchis, Gutterie, Scavino, Salinella, S. Francesco, Spina Santa e Piragineti. Nelle vicinanze, inoltre, si trova l'Abbazia di Santa Maria del Patire, nota anche con il nome di \"Patirion\".\nPercorrendo la strada di Contrada Petraro, si pu\u00f2 arrivare fino in Sila attraversando altre frazioni rossanesi, fra le quali si ricordano Acqua del Fico, Nucitano, Ceradonna, Bellavista, Toscanello e Piana dei Venti.\nAttivit\u00e0 produttive.\nIl clima della frazione, tipico delle zone collinari, insieme alla sua relativa vicinanza al mare, rende la zona particolarmente adatta alla coltivazione di agrumi, di piantagioni di ulivo e dell'uva, alle quali \u00e8 collegata una apprezzata produzione artigianale di olio di oliva e di vino.\n\u00c8 tipico degli abitanti locali, inoltre, dedicarsi alla cura dell'orto, i cui frutti sono destinati per lo pi\u00f9 al consumo familiare.\nParticolarmente diffuso risulta l'allevamento di pollame, ma non va dimenticata la presenza di ovini, suini e bovini.\nTali attivit\u00e0 consentono una discreta produzione di carni, uova, salumi e prodotti caseari.\nColtivazione delle clementine.\nContrada Petraro \u00e8 caratterizzata soprattutto da vastissime aree coltivate ad agrumi, prevalentemente mandarini della specie Citrus \u00d7 clementina.\nRecenti studi hanno confermato che il suo caratteristico microclima, caratterizzato da una naturale e costante escursione termica particolarmente favorevole, permette la maturazione delle clementine gi\u00e0 nel periodo di fine settembre, rendendole pi\u00f9 gustose e saporite, oltre che pi\u00f9 durature e salutari, di quelle che provenienti da altri posti. Per questo motivo, le clementine di questa zona sono molto pregiate, non solo in Italia, ma anche nel mondo.\nSociet\u00e0.\nReligione.\nLa frazione rientra nel territorio della parrocchia di San Pio X, appartenente all'Arcidiocesi di Rossano-Cariati.\nCaratteristica e molto sentita a livello popolare \u00e8 la festa di questa contrada, che si celebra ogni anno il 16 di luglio, giorno in cui si festeggia la Madonna del Carmine alla quale \u00e8 intitolata anche la chiesetta locale.\nEconomia.\nTurismo.\nIl clima temperato, la vicinanza al mare e al centro cittadino, l'ambiente agreste, tranquillo e rilassante, e la possibilit\u00e0 di gustare i prodotti tipici della cucina locale rendono il Petraro un luogo adatto alla villeggiatura, anche grazie alla presenza di diverse aziende agrituristiche.\nLa contrada \u00e8 collegata al centro cittadino tramite il tracciato originario della SS 106 ed \u00e8 raggiungibile anche usando il servizio di linea del trasporto urbano."}
{"id": "2612256", "revid": "114765428", "url": "https://it.wikipedia.org/wiki?curid=2612256", "title": "Pregassona", "text": "Pregassona \u00e8 un quartiere di 9\u00a0354 abitanti del comune svizzero di Lugano, nel Canton Ticino (distretto di Lugano).\nStoria.\nGi\u00e0 comune autonomo che si estendeva per 2,56\u00a0km\u00b2, nel 2004 \u00e8 stato accorpato a Lugano assieme agli altri comuni soppressi di Breganzona, Cureggia, Davesco-Soragno, Gandria, Pambio Noranco, Pazzallo e Viganello.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nInfrastrutture e trasporti.\nFino al 30 maggio 1970 era in funzione la ferrovia Lugano-Cadro-Dino che collegava Pregassona sia con Lugano Centro sia con il villaggio di Dino nell'attuale quartiere di Sonvico. Successivamente il servizio venne sostituito con gli autobus della societ\u00e0 dei Trasporti Pubblici Luganesi.\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del quartiere."}
{"id": "2612258", "revid": "287204", "url": "https://it.wikipedia.org/wiki?curid=2612258", "title": "Nazionale di pallacanestro femminile della Lettonia", "text": "La nazionale di pallacanestro femminile della Lettonia, selezione delle migliori giocatrici di pallacanestro di nazionalit\u00e0 lettone, rappresenta la Lettonia nelle competizioni internazionali femminili di pallacanestro organizzate dalla FIBA. \u00c8 gestita dalla \"Latvijas Basketbola feder\u0101cija\".\nStoria.\nNazionale lettone (1935-1946).\nLa federazione lettone si \u00e8 affiliata alla Federazione Internazionale nel 1935 e, per un breve periodo lo stato baltico \u00e8 stato indipendente dall'Unione Sovietica, ma la nazionale non \u00e8 riuscita, al contrario della selezione maschile, a qualificarsi a nessuna manifestazione internazionale.\nNazionale Sovietica (1946-1991).\nDurante i cinquant'anni di annessione all'URSS, le giocatrici lettoni hanno gareggiato con la nazionale sovietica.\nNazionale lettone (dal 1992).\nLa pallacanestro lettone \u00e8 rinata nel 1992, con la riconquista dell'indipendenza. Ha gi\u00e0 al suo attivo quattro partecipazioni agli Europei femminili, ed una alle Olimpiadi, senza aver vinto alcuna medaglia, ma nessuna partecipazione a Campionati Mondiali.\nPiazzamenti.\nIn tutte le manifestazioni, nel periodo che va dal 1946 al 1991, ha fatto parte dell'"}
{"id": "2612259", "revid": "1543377", "url": "https://it.wikipedia.org/wiki?curid=2612259", "title": "Chiesa di Sant'Antonio Maria Zaccaria (Roma)", "text": "La chiesa di Sant'Antonio Maria Zaccaria \u00e8 una chiesa di Roma, nel rione Trastevere, situata in via Ulisse Seni, 1.\nFu fatta costruire dai padri Barnabiti come cappella del \"seminario teologico internazionale\", annesso all'edificio. Essa fu progettata dagli architetti Ugo Luccichenti e Adriano Prandi e costruita nel 1933.\nNella facciata, suddivisa da quattro colonne, \u00e8 posto lo stemma dell'ordine religioso proprietario della chiesa. L'interno \u00e8 a pianta a croce latina suddivisa in tre navate, ed \u00e8 decorata con stucchi e affreschi di Matteo Traverso."}
{"id": "2612263", "revid": "486946", "url": "https://it.wikipedia.org/wiki?curid=2612263", "title": "Tehran Imam Khomeini International Airport", "text": ""}
{"id": "2612273", "revid": "110157", "url": "https://it.wikipedia.org/wiki?curid=2612273", "title": "Major League Baseball 2008", "text": "La stagione 2008 della Major League Baseball si \u00e8 aperta il 25 marzo 2008 a Tokyo con l'incontro tra i campioni in carica dei Boston Red Sox e gli Oakland Athletics.\nLa stagione regolare si \u00e8 conclusa il 30 settembre 2008 con lo svolgimento della partita di spareggio tra i Chicago White Sox e i Minnesota Twins valevole per l'assegnazione del titolo della Central Division della American League. Al termine della stagione regolare, sono stati registrati abitanti, con una media di spettatori per incontro.\nLe World Series 2008 si sono svolte tra il 22 e il 29 ottobre 2008, si sono concluse con la vittoria dei Philadelphia Phillies per 4 gare a 1 contro i Tampa Bay Rays.\nRegular Season.\nAll-Star Games.\nL'All-Star Game si \u00e8 giocato il 15 luglio 2008 al Yankee Stadium di New York ed ha visto la vittoria della squadra dell'American League per 4 a 3 su quella della National League."}
{"id": "2612280", "revid": "228587", "url": "https://it.wikipedia.org/wiki?curid=2612280", "title": "Lasse Gjertsen", "text": "Biografia.\nGjertsen ha studiato animazione al Kent Institute of Art &amp; Design in Gran Bretagna, e al Volda University College in Norvegia. Durante la sua permanenza al Kent Institute non \u00e8 risultato molto apprezzato dai professori, soprattutto per il suo video Hyperactive.\nYouTube.\nGjertsen invi\u00f2 a YouTube il suo video Hyperactive dopo essere venuto a conoscenza della presenza di una copia con bassa qualit\u00e0 audio inviata da un altro utente. Nei 6 mesi successivi Lasse post\u00f2 altri 16 video, di cui molti furono realizzati durante il corso di animazione. Il 12 maggio 2007 il suo canale era al 31\u00ba posto tra i pi\u00f9 sottoscritti, e dei suoi video quattro comparivano in primo piano nella home di YouTube: \"Hyperactive\", \"What The Fuck?\", \"Amateur\", e \"Sogno ad Occhi Aperti\". \nNonostante \"Hyperactive\" sia stato il suo video pi\u00f9 popolare, il clip \"Amateur\" venne citato in un articolo online del Wall Street Journal. Nei video in primo piano nella homepage del sito YouTube \u00e8 comparso anche \"Hva faen, Speil?\".\n\"Hyperactive\" venne nominato per la categoria \"Most Creative Video\" agli YouTube's 2006 Video Awards e guadagn\u00f2 il terzo posto. Hyperactive \u00e8 stato in seguito copiato da Cartoon Network in una pubblicit\u00e0 per lo show \"Foster's Home for Imaginary Friends\". Lasse inizialmente consider\u00f2 l'idea di prendere dei provvedimenti legali, ma rinunci\u00f2, dopo aver parlato con un avvocato, ritenendolo troppo complicato.\n\u00c8 stata realizzata anche una sua piccola parodia per la 3\u00aa stagione dello show \"It's Always Sunny In Philadelphia\" dell'emittente FX. Non \u00e8 chiaro se ci\u00f2 sia stato fatto con l'autorizzazione di Gjerstsen.\nLasse Gjertsen \u00e8 inoltre il creatore della colonna sonora dei video dell'utente Chaplin Snakker su YouTube. Chaplin Snakker \u00e8 anche una delle sue composizioni elettroniche, un remix del discorso di Charlie Chaplin nel suo film \"Il Grande Dittatore\" (1940) a cui ha Lasse ha aggiunto un sottofondo musicale.\nDopo You Tube.\nIl successo su YouTube gli ha consentito di ricevere importanti offerte da compagnie come Chevrolet e MTV. Gjertsen per\u00f2 ha sempre denunciato pubblicamente l'idea di pubblicit\u00e0, considerandola addirittura inferiore alla prostituzione, e rifiutando perci\u00f2 tutte queste offerte.\nIn aggiunta al suo lavoro come animatore, Lasse ha anche autoprodotto un album di Musica elettronica.\nNel 2007 ha girato ad un video di 2 parti in collaborazione con il violoncellista Giovanni Sollima. Nello stesso anno ha anche diretto il videoclip della canzone \"Get Fizzy\" per il rapper svedese Timbuktu.\nSoftware.\nLasse ha dichiarato l'utilizzo dei seguenti software per la creazione dei suoi video:\nMusica.\nLasse utilizza il programma FL Studio per creare brani originali nei suoi video, e nonostante dichiari di non avere molta competenza in ambito musicale, ha creato dei \"sample\" suonando la batteria, il pianoforte, la chitarra, l'armonica e cantando.\nGli unici video di cui non ha composto la musica sono \"Home Sweet Home\" del rapper norvegese Sirius, \"Sogno a occhi aperti\" del violoncellista italiano Giovanni Sollima e \"A Bar in Amsterdam\" della band norvegese Katzenjammer."}
{"id": "2612283", "revid": "636419", "url": "https://it.wikipedia.org/wiki?curid=2612283", "title": "Istanza di prelievo", "text": "L'istanza di prelievo \u00e8 un'azione tipica del processo amministrativo, prevista dall'art. 71, comma 2, del codice del processo amministrativo, il cui scopo \u00e8 sollecitare il giudice affinch\u00e9 anticipi l'udienza di discussione del ricorso. \nCon la legge n. 208 del 28 dicembre 2015, c.d. \"di stabilit\u00e0\", all'art. 1, comma 781, \u00e8 stato introdotto nel Codice del Processo Amministrativo, l'art. 71_bis che recita: \"A seguito dell'istanza di cui al comma 2 dell'articolo 71, il giudice, accertata la completezza del contraddittorio e dell'istruttoria, sentite sul punto le parti costituite, pu\u00f2 definire, in camera di consiglio, il giudizio con sentenza in forma semplificata\" \nQuindi agli effetti dell'art. 71, co.2, si vanno ad aggiungere quelli ancor pi\u00f9 acceleratori del 71_bis consistenti nella possibilit\u00e0 offerta al Giudice di trattare la causa in \"camera di consiglio\", invece che in \"udienza pubblica\" e di pronunciare, quindi, una sentenza \"in forma semplificata\" (la c.d. \"sentenza breve\"). \nStoria.\nIn origine il termine Istanza di prelievo non si ritrovava in nessun testo legislativo, e doveva la sua origine a una elaborazione giurisprudenziale. Poteva essere definita come la prassi attraverso la quale i difensori segnalano i ricorsi urgenti\nAttualmente il Decreto legislativo 2 luglio 2010, n. 104 (Attuazione dell'articolo 44 della legge 18 giugno 2009, n. 69, recante delega al governo per il riordino del processo amministrativo) istitutivo del Codice del Processo Amministrativo all'articolo 71, 2\u00b0 comma definisce l'istanza di prelievo come la facolt\u00e0 attribuita alla parte di segnalare l'urgenza di un ricorso.\nProcedura.\nL'istanza \u00e8 presentata al Presidente del T.A.R. o della Sezione Giurisdizionale del Consiglio di Stato il quale decide discrezionalmente sul suo accoglimento. \nTrova la sua legittimazione processuale nell'art. 51 del R.D. 17 agosto 1907, n. 642 \"Regolamento per la procedura dinanzi alle sezioni Giurisdizionali del Consiglio di Stato\".\nNell'ambito della recente codificazione del processo amministrativo il D. Lgs. n. 104 del 2010, l'art. 71, al comma 2, cos\u00ec disciplina l'istanza di prelievo:\n\"La parte pu\u00f2 segnalare l'urgenza del ricorso depositando istanza di prelievo\".\nIl presidente del Tribunale ex art. art. 8. dell'allegato 2 \"Norme di Attuazione\" nell'ordine di fissazione dei ricorsi ha la facolt\u00e0 di derogare al criterio cronologico (ovverosia seguendo l'ordine di iscrizione delle istanze di fissazione d'udienza nell'apposito registro) per ragioni d'urgenza, anche tenendo conto delle istanze di prelievo, o per esigenze di funzionalit\u00e0 dell'ufficio, ovvero per connessione di materia, nonch\u00e9 in ogni caso in cui il Consiglio di Stato abbia annullato la sentenza o l'ordinanza e rinviato la causa al giudice di primo grado.\nNonch\u00e9 all'art. 2 \"Allegato 2\" Norme di Attuazione del codice del Processo Amministrativo attribuisce alle segreterie della giustizia amministrativa il compito di tenere il registro delle istanze di prelievo\nAi fini dell'esercizio del diritto all'equa riparazione previsto dall'art. 2, legge 24 marzo 2001, n. 89, la legge 6 agosto 2008, n. 133 \"Conversione del decreto-legge 25 giugno 2008, n. 112 - Disposizioni urgenti per lo sviluppo economico, la semplificazione, la competitivit\u00e0, la stabilizzazione della finanza pubblica e la perequazione tributaria\" il legislatore all'art. 54, comma 2 ha previsto che \"la domanda di equa riparazione non \u00e8 proponibile se nel giudizio dinanzi al giudice amministrativo in cui si assume essersi verificata la violazione di cui all'art. 2, comma 1, della legge 24 marzo 2001, n. 89, non \u00e8 stata presentata l'istanza di prelievo di cui all'articolo 71, comma 2, del codice del processo amministrativo, n\u00e9 con riguardo al periodo anteriore alla sua presentazione.\nGiurisprudenza.\nPrima delle succitate modifiche legislative la proposizione dell'istanza di prelievo assumeva una rilevante importanza nei giudizi che si pronunciavano sulla violazione del termine ragionevole del giudizio, infatti, la mancata proposizione poteva essere vista come una mancata collaborazione tra gli uffici del giudice e i difensori e quindi precludere l'accoglimento della domanda risarcitoria.\nSul punto la giurisprudenza non era tuttavia unanime ben potendo essere lo stesso comportamento omissivo valutato come irrilevante ai fini dell'accoglimento della domanda risarcitoria."}
{"id": "2612286", "revid": "1728", "url": "https://it.wikipedia.org/wiki?curid=2612286", "title": "Metello Pio", "text": ""}
{"id": "2612287", "revid": "339392", "url": "https://it.wikipedia.org/wiki?curid=2612287", "title": "Charles de Gaulle Airport", "text": ""}
{"id": "2612291", "revid": "188017", "url": "https://it.wikipedia.org/wiki?curid=2612291", "title": "Albergo dei Poveri (Palermo)", "text": "L'Albergo dei Poveri \u00e8 un edificio di Palermo, situato in Corso Calatafimi n. 217.\nStoria.\nEpoca borbonica.\nFu fondato con il nome di Reale Albergo dei Poveri nel 1733, durante il vicereame austriaco, con lo scopo di accogliere poveri inabili, storpi, giovani vagabonde ed orfane. Uno dei fondatori fu Ferdinando Francesco Gravina, principe di Palagonia. L'istituzione era insediata in alcune fabbriche fuori Porta Termini, luogo in seguito denominato \"Albergo vecchio\".\nIl progetto fu ripreso durante il regno di Carlo di Borbone. Infatti l'istituzione \u00e8 antecedente di alcuni anni dell'altrettanto grandioso Real Albergo dei Poveri di Napoli.\nInizialmente affidato all'architetto Orazio Furetto, il cantiere fu poi seguito fino al termine dei lavori dagli architetti Giuseppe Venanzio Marvuglia e Nicol\u00f2 Puglia. I lavori di costruzione presero avvio nel 1746 sotto la supervisione del vicer\u00e9 di Sicilia Bartolomeo Corsini (la prima pietra fu posta il 24 aprile, e durante la costruzione furono rinvenuti dei sepolcri fenici e cartaginesi), ma i lavori durarono assai pi\u00f9 del previsto, tanto che la struttura fu inaugurata solo l'8 agosto del 1772, ai tempi di Ferdinando III, pur parzialmente incompleta. Nel primo cortile prospetta una chiesa a pianta rettangolare, dedicata a Santa Maria della Purificazione edificata tra il 1773 e il 1779.\nNel 1898 fu riservato solo alle donne e il suo nome fu cambiato in Albergo delle Povere.\nEpoca contemporanea.\nNel 1943 durante i bombardamenti del secondo conflitto mondiale l'edificio fu seriamente danneggiato. Al termine della guerra il complesso fu restaurato.\nOggi appartiene parzialmente alla Regione Siciliana e parzialmente all'Istituto Principe di Palagonia e Conte Ventimiglia che sta attuando una politica di apertura al pubblico del monumento; inoltre \u00e8 sede di mostre temporanee e convegni.\nArchitettura.\nEdificio ad isola, con pianta rettangolare, due ordini di finestre rettangolari e l'ultimo con finestre circolari, terrazzini ai lati. Prospetto in pietra d'intaglio, portale con colonne sormontato da scudo marmoreo.\nNel cortile dell'atrio, sull'asse mediano minore, \u00e8 la chiesa collegata alle ali esterne dell'edificio, con cancellate e grate interne al tempio. Esternamente accessi protetti ai corpi dell'edificio per il tramite di scaloni monumentali.\nEducandato Statale \"Maria Adelaide\".\nReal Educatorio \"Maria Adelaide\": le suore della \"Congregazione di San Francesco di Sales\" con una solenne cerimonia il 25 Agosto del 1735 posero la prima pietra per la costruzione del complesso conventuale, situato sullo stradone di Monreale.\nChiesa di San Francesco di Sales.\nTempio progettato e attuato da Giuseppe Venanzio Marvuglia, aperto al pubblico nel 1776 ma consacrato l'8 Maggio 1818."}
{"id": "2612292", "revid": "297059", "url": "https://it.wikipedia.org/wiki?curid=2612292", "title": "Hurghada International Airport", "text": ""}
{"id": "2612301", "revid": "1543377", "url": "https://it.wikipedia.org/wiki?curid=2612301", "title": "Villanueva (Bol\u00edvar)", "text": "Villanueva \u00e8 un comune della Colombia facente parte del dipartimento di Bol\u00edvar.\nIl centro abitato venne fondato da Antonio de la Torre y Miranda nel 1772, mentre l'istituzione del comune \u00e8 del 6 dicembre 1970."}
{"id": "2612309", "revid": "767487", "url": "https://it.wikipedia.org/wiki?curid=2612309", "title": "Zambrano", "text": "Zambrano \u00e8 un comune della Colombia facente parte del dipartimento di Bol\u00edvar.\nIl centro abitato venne fondato da Alvaro de Zambrano nel 1770, mentre l'istituzione del comune \u00e8 del 1916."}
{"id": "2612310", "revid": "1444345", "url": "https://it.wikipedia.org/wiki?curid=2612310", "title": "Amish Paradise", "text": "Amish Paradise \u00e8 un singolo del cantautore statunitense \"Weird Al\" Yankovic, pubblicato il 12 marzo 1996 come primo estratto dal nono album in studio \"Bad Hair Day\".\nDescrizione.\nIl brano \u00e8 la parodia di \"Gangsta's Paradise\" di Coolio del 1995 e parla di un amish che racconta, in un modo un po' demenziale, le usanze e le tradizioni della sua comunit\u00e0.\nControversie.\nNonostante Yankovic, tradizionalmente, richieda il permesso agli artisti oggetto di parodia (sebbene questo non sia legalmente richiesto, essendo le parodie soggette al concetto di fair use), e la sua casa discografica avesse garantito il consenso da parte di Coolio, quest'ultimo dichiar\u00f2 in seguito di non aver dato il proprio assenso. Ci\u00f2 cre\u00f2 una piccola controversia, oltre alle speculazioni secondo le quali Coolio avesse in realt\u00e0 dato il suo permesso per poi in seguito pentirsene, ritenendo la parodia poco \"cool\", o su una possibile menzogna da parte dell'etichetta discografica di Yankovic, decisamente speranzosa nel successo del brano. Yankovic dichiar\u00f2 poi su \"Behind the Music\" di aver scritto una lettera di scuse a Coolio, mai inviata, e che Coolio non protest\u00f2 quando ricevette l'assegno dei diritti d'autore sui profitti della canzone.\nVideo musicale.\nIl videoclip, che contiene non poche citazioni a \"Gangsta's Paradise\", mostra Weird Al senza baffi, con una folta barba finta e con i tipici abiti degli amish. Yankovic propone, in un modo un po' demenziale, alcune tradizioni e usanze degli amish.\nNella prima scena canta i primi due versi della canzone e, quando afferma che gli amish evitino la tecnologia, tre amish calpestano alcuni dispositivi elettronici (CD, floppy disk, computer portatili, etc...). Durante il terzo verso della canzone, si vede Yankovic mungere una mucca direttamente in una tazza di cereali e un altro amish, interpretato da Jon Schwartz, sfamare le galline con della pizza. Nel ritornello, le scene sono intervallate da una scena in cui Yankovic canta su uno sfondo nero sudando (citazione del video di \"Gangsta's Paradise\"). Sempre nel ritornello, c'\u00e8 una scena in cui Yankovic zavorra il burro, ma si distrae vedendo una donna; in un'altra si vede un amish che guarda una \"meridiana da polso\" e un'altra in cui delle donne amish vendono delle trapunte.\nDurante la seconda strofa, si vede Yankovic che legge un giornale, ma viene preso a calci da un ragazzino. Il cantante, come viene detto nella cultura amish, non reagisce, ma spera che lui vada all'inferno. Nella scena successiva si vede il cantante che viene deriso da due turisti ed egli, per tutta risposta, mostra a loro il dito medio alzato. Durante il ritornello, oltre alla gi\u00e0 sopracitata scena dello sfondo nero, si vedono due ragazzini che leggono una rivista porno in cui mostra una donna amish che mostra le caviglie (questo, secondo la cultura amish, \u00e8 considerato un gesto scandaloso).\nDurante la terza strofa, altre a varie scene di Yankovic davanti a un fienile e davanti ad un calesse, si vede Yankovic che canta davanti ad una donna amish seduta a cavalcioni su una sedia (altra citazione del video di \"Gangsta's Paradise\") e, ad un certo punto, si toglie il cappello e mostra una pettinatura identica a quella di Coolio. Durante l'ultimo ritornello, Yankovic cammina verso lo spettatore mentre ogni cosa dietro di lui cammina al contrario. Questo effetto speciale \u00e8 stato realizzato facendo camminare Yankovic all'indietro mentre le persone dietro di lui procedevano normalmente. L'ultima scena ritrae un coro amish che, quando la canzone finisce, se ne va."}
{"id": "2612316", "revid": "110157", "url": "https://it.wikipedia.org/wiki?curid=2612316", "title": "The Resistance Tour", "text": "The Resistance Tour \u00e8 una tourn\u00e9e mondiale del gruppo musicale britannico Muse realizzato per presentare il loro quinto album di studio \"The Resistance\" del 2009.\nL'annuncio dell'inizio del tour \u00e8 stato dato il 1\u00ba giugno 2009 sul loro sito ufficiale. La serie di concerti \u00e8 stato diviso in tre parti e la prima sessione \u00e8 partita il 22 ottobre da Helsinki in Finlandia per finire con la data del 15 dicembre 2009 a Seattle (Stati Uniti d'America).\nI Muse hanno aggiunto alle trenta date europee altre nove tappe: tre in Giappone, una in Nuova Zelanda e cinque in Australia. Il trio ha presentato in anteprima alcuni brani di \"The Resistance\" in due concerti in Inghilterra e precisamente nella loro patria Teignmouth nel Devon. Il doppio spettacolo, intitolato \"A Seaside Rendezvous\" si \u00e8 svolto il 4 e il 5 settembre 2009. Il 7 e l'8 settembre il gruppo ha portato l'anteprima del tour in Germania e Francia precisamente a Berlino il 7 e a Parigi l'8. I Muse hanno fatto da gruppo spalla a otto date statunitensi del tour mondiale degli U2, l\"U2 360\u00b0 Tour\". Nel novembre del 2009 il gruppo ha annunciato sul suo sito ufficiale di aver aggiunto altre quattro date negli Stati Uniti per il mese di dicembre 2009 e precisamente a San Francisco, Las Vegas, Los Angeles e Seattle e una data il 3 febbraio 2010 a Singapore. Inoltre, nello stesso mese sono stati annunciate altre sei date aggiunte al tour europeo una delle quali toccher\u00e0 nuovamente l'Italia l'8 giugno 2010 allo Stadio San Siro di Milano. Gli altri spettacoli aggiunti si svolgeranno uno a Parigi (Francia), uno a Nimega (Paesi Bassi) e tre in Inghilterra e precisamente uno a Manchester e due a Londra.\nTra dicembre 2009 e maggio 2010 al tour sono state aggiunte altre date che toccheranno nuovamente gli Stati Uniti, il Canada e l'Australia tra febbraio e dicembre del 2010.\nProgettazione del palco e spettacolo.\nIl palco \u00e8 concepito per consentire una visione di 360\u00b0 al pubblico. La struttura \u00e8 posizionata al centro delle arene in modo da dare una visione totale dello spettacolo. Al centro del palco, tre cubi ospitano un componente del gruppo ciascuno e sulle pareti vengono trasmessi video e immagini dello spettacolo. Durante il concerto, i cubi si abbassano per consentire a Bellamy e a Wolstenholme (rispettivamente il cantante e il bassista del gruppo) di raggiungere la parte bassa del palco mentre Howard rimane nella sua postazione di batterista, continuando ad essere abbassato ed alzato secondo la scenografia. I brani sono accompagnati con giochi di luci LED e laser. Durante l'esecuzione del brano \"Plug in Baby\" vengono lasciati sul pubblico giganteschi palloni bianchi. Questa coreografia veniva utilizzata nel tour promozionale dell'album del 2001 \"Origin of Symmetry\" durante l'esecuzione del brano \"Bliss\".\nGruppo di spalla.\nIl Muse vengono accompagnati nel tour da diversi gruppi di supporto. Dalla data del 24 ottobre 2009 a Stoccolma (Svezia) fino alla data del 2 novembre 2009 ad Anversa (Belgio) sono stati preceduti dal gruppo inglese The Horrors; dal 4 al 13 novembre 2009 sono stati preceduti dal gruppo inglese \"The Big Pink\" nella sessione di concerti che hanno interessato Inghilterra, Irlanda e Scozia. Dal 14 novembre al 4 dicembre sono stati preceduti dal gruppo scozzese Biffy Clyro. Nella data del 2 giugno 2010 a Berna (Svizzera) allo Stade de Suisse, i Muse hanno avuto come gruppo di supporto gli Editors, mentre i Kasabian, i Friendly Fires e i Calibro 35 hanno supportato il gruppo nella data italiana dell'8 giugno 2010 allo Stadio San Siro di Milano e i soli Kasabian nella data successiva dell'11 giugno a Parigi allo Stade de France.\nScaletta concerto.\nIl concerto era solito iniziare con un'introduzione musicale appositamente composto per il tour, intitolato \"We Are the Universe\". Si tratta di una ripetizione di arpeggi realizzati con un sintetizzatore. Alla fine del pezzo una voce computerizzata femminile pronuncia la frase: \"We are the universe, observing itself... destroying itself\" accompagnando l'inizio di \"Uprising\".\nTour Europeo.\nAlcuni brani della scaletta possono essere sostituiti durante il live. Nella data italiana del 4 dicembre 2009 a Torino i Muse eseguirono \"MK Ultra\" e \"Sunburn\" rispettivamente al posto di \"Unintended\" e di \"Cave\" o \"Feeling Good\" come era invece indicato. In pi\u00f9, hanno eseguito il brano \"Butterflies &amp; Hurricanes\" tratto dall'album \"Absolution\" del 2003 e \"Guiding Light\" tratto da \"The Resistance\" del 2009.\nI Muse misero a disposizione sul loro sito ufficiale un sondaggio per lasciare ai fan la possibilit\u00e0 di scegliere nei vari spettacoli, tre tracce tra i vari brani presenti sulla pagina. Alla fine del sondaggio, le canzoni che avranno raggiunto il punteggio maggiore sarebbero state inserite nella scaletta della data specifica."}
{"id": "2612317", "revid": "74801", "url": "https://it.wikipedia.org/wiki?curid=2612317", "title": "Breganzona", "text": "Breganzona \u00e8 un quartiere di 5 352 abitanti del comune svizzero di Lugano, nel Canton Ticino (distretto di Lugano).\nStoria.\nGi\u00e0 comune autonomo che nel 1925 aveva inglobato il comune soppresso di Biogno (tranne la frazione Mulini di Bioggio, aggregata a Bioggio) e che si estendeva per , nel 2004 \u00e8 stato accorpato a Lugano assieme agli altri comuni soppressi di Cureggia, Davesco-Soragno, Gandria, Pambio Noranco, Pazzallo, Pregassona e Viganello.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del quartiere."}
{"id": "2612319", "revid": "1494169", "url": "https://it.wikipedia.org/wiki?curid=2612319", "title": "Codex Mosquensis", "text": ""}
{"id": "2612321", "revid": "1632387", "url": "https://it.wikipedia.org/wiki?curid=2612321", "title": "Theocracy (album)", "text": "Theocracy \u00e8 l'album di debutto dei Theocracy, allora one man band di Matt Smith, pubblicato nel 2003 per l'etichetta discografica Metal Ages Records."}
{"id": "2612322", "revid": "290948", "url": "https://it.wikipedia.org/wiki?curid=2612322", "title": "Ione cianidrico", "text": ""}
{"id": "2612324", "revid": "121826247", "url": "https://it.wikipedia.org/wiki?curid=2612324", "title": "Sandro Gallo", "text": "Ancora adolescente, durante gli studi liceali, era gi\u00e0 un attivo antifascista.\nLaureatosi in legge a Padova nel 1936, ader\u00ec al Partito Comunista clandestino l'anno successivo.\nInsegn\u00f2 prima a Pieve di Cadore poi presso il Liceo Scientifico \"Benedetti\" di Venezia. Arrestato per un alterco con un fascista avvenuto in Piazza San Marco durante la notte di capodanno del 1942, fu inviato al confino per un anno, prima ad Avezzano e poi alle isole Tremiti.\nAl termine del confino, fond\u00f2 a Venezia il Comitato di Unione antifascista, che poi divenne Comitato di Liberazione Nazionale, prima di trasferirsi a San Vito di Cadore in convalescenza per i postumi di una pleurite.\nDopo l'Armistizio di Cassibile dell'8 settembre 1943 ricevette dal CLN di Belluno l'incarico di organizzare la lotta armata nel Cadore. Assunto il nome di battaglia \"Garbin\" (termine dialettale veneziano per indicare il vento di libeccio), divenne ben presto comandante della brigata garibaldina \"Pietro Fortunato Calvi\", appartenente alla Divisione Garibaldi \"Nino Nannetti\".\nIl 27 luglio del 1944 attacc\u00f2 il presidio tedesco al posto di confine di Cortina, mettendo in fuga le truppe avversarie. Il 2 settembre dello stesso anno, tra Belluno e Pieve di Cadore, fece saltare un ponte di importanza strategica per le comunicazioni tedesche. Il 20 settembre 1944 a Lozzo di Cadore, al comando di una pattuglia di quattro garibaldini, attacc\u00f2 una colonna motorizzata tedesca, rimanendo ucciso insieme a due commilitoni, Alfredo Piccin \"Mingi\" e Giovanni Valentini \"Lilli\".\nGli \u00e8 stata dedicata l'arteria principale del Lido di Venezia, che attraversa in lunghezza una buona parte dell'isola.\nA Sandro Gallo \u00e8 intitolata la Sala Consiliare della Municipalit\u00e0 di Lido-Pellestrina."}
{"id": "2612325", "revid": "1318658", "url": "https://it.wikipedia.org/wiki?curid=2612325", "title": "Equazione di quinto grado", "text": "In matematica, si definisce equazione di quinto grado un'equazione polinomiale in cui il grado massimo dell'incognita \u00e8 il quinto. Nella forma canonica, si presenta come\ndove formula_2 \u00e8 la variabile incognita, e formula_3, formula_4, formula_5, formula_6, formula_7 e formula_8 sono numeri reali con \"a\"\u22600.\nLa ricerca delle soluzioni.\nIl teorema fondamentale dell'algebra implica che ogni equazione di quinto grado abbia esattamente cinque soluzioni nei numeri complessi, se contate con molteplicit\u00e0 e, per vari secoli, la ricerca di una formula risolutiva per queste equazioni \u00e8 stata uno dei problemi matematici pi\u00f9 studiati.\nGi\u00e0 nel sedicesimo secolo erano state scoperte formule che forniscono le soluzioni delle generiche equazioni di terzo e quarto grado in termini solo di somme, sottrazioni, moltiplicazioni, divisioni e radicali dei coefficienti delle equazioni.\nLa ricerca di formule risolutive si \u00e8 in seguito spostata verso le equazioni di quinto grado, ma il problema \u00e8 rimasto insoluto sino a quando, nel 1824, Niels Henrik Abel complet\u00f2 una dimostrazione parziale di Paolo Ruffini, provando che una tale formula risolutiva non pu\u00f2 esistere (tale teorema \u00e8 noto come Teorema di Abel-Ruffini).\nNegli anni seguenti \u00c9variste Galois inizi\u00f2 lo sviluppo della teoria di Galois, mettendo in relazione la solubilit\u00e0 per radicali di un'equazione con alcune propriet\u00e0 di un gruppo di permutazioni delle radici associato all'equazione: pi\u00f9 specificamente, si scopr\u00ec che un'equazione \u00e8 risolubile per radicali se, e solo se, il gruppo di Galois associato ad essa \u00e8 risolubile.\nTutti i gruppi di Galois associati a equazioni di grado inferiore al quinto sono risolubili e, dunque, tali equazioni sono tutte risolubili per radicali, mentre ci\u00f2 non \u00e8 sempre vero per le equazioni di grado quinto o superiore (ad esempio, il gruppo di Galois associato all'equazione formula_9 non \u00e8 risolubile e pertanto, tale equazione non \u00e8 risolubile per radicali).\nPer le applicazioni pratiche, tuttavia, non sono generalmente necessarie le soluzioni esatte di un'equazione, ma solo una loro approssimazione. Queste possono essere ricercate, con metodi numerici, quali i classici metodi per calcolare gli zeri di una funzione, o impiegando i pi\u00f9 specifici metodi di Jenkins-Traub e di Laguerre.\nDurante il diciannovesimo secolo diversi matematici, tra cui il francese Charles Hermite, il tedesco Leopold Kronecker e l'italiano Francesco Brioschi, svilupparono formule esplicite per la soluzione di equazioni di quinto grado facendo cadere l'ipotesi dell'utilizzo delle sole funzioni elementari, in particolare le funzioni ellittiche si dimostrarono strumenti idonei alla formulazione delle formule esplicite. Fu infine Felix Klein che riusci a collegare tali formule con le simmetrie dell'icosaedro derivando da esso per altro risultati di rilievo anche per ci\u00f2 che concerne le equazioni di grado 7 e 11.\nLa forma Bring-Jerrard.\nSe un'equazione di quinto grado contiene solo il termine quintico, lineare e assoluto, allora ha la cosiddetta forma Bring-Jerrard, che prende il nome da Erland Samuel Bring e George Jerrard. I matematici Carl David Tolm\u00e9 Runge, John Stuart Glashan e George Paxton Young stabilirono una formula di parametrizzazione per la forma Bring-Jerrard, che pu\u00f2 sempre essere risolta con espressioni matematiche elementari:\nL'espressione seguente risolve l'equazione precedente:\nQuesto \u00e8 un esempio di un'equazione basata su questo modello con la sua soluzione reale associata per il caso \u03bc = 1 e \u03bd = 0:\nLa seguente coppia di equazione e soluzione pu\u00f2 essere prodotta dall'equazione parametro menzionata con l'aiuto di una trasformazione:\nQuesta soluzione vale per tutti i valori reali 0 &lt; y &lt; 2.\nAlgoritmo di soluzione su funzioni ellittiche.\nViene fornita la seguente forma di equazione generalizzata semplificata:\nIl metodo di soluzione appena menzionato \u00e8 spiegato di seguito.\nNell'ultima equazione della sezione precedente, il lato destro della scala dell'equazione era espresso con la lettera w:\nL'equazione che sorge esattamente in questo modo e che ora viene menzionata pu\u00f2 quindi essere trasformata aritmeticamente:\nLa trasformazione del sistema di equazioni mostra la soluzione di una specifica equazione di sesto grado, che generalmente pu\u00f2 essere risolta nel modo appena descritto utilizzando la Funzione theta ellittica secondo Carl Jacobi:\nLa funzione mostrata con la lettera q \u00e8 chiamata Nome ellittico:\nE la lettera K descrive l'integrale ellittico completo del primo tipo:\nLe abbreviazioni ctlh e aclh citate stanno per le funzioni cotangent lemniscatus hyperbolicus e areacosinus lemniscatus hyperbolicus, che possono essere definite tramite le funzioni lemniscatiche sl e cl:\nLa lettera G rappresenta la costante di Gauss e questo numero pu\u00f2 essere definito dalla funzione gamma. \nFrazione continua di Rogers\u2013Ramanujan.\nLa frazione continua di Rogers-Ramanujan \u00e8 definita tramite il simbolo Pochhammer e tramite la funzione theta nel modo seguente:\nQuesta funzione R(z) e la sua funzione avversaria alternata S(z) possono anche essere definite tramite la funzione theta:\nDall'algoritmo risolutivo descritto nel paragrafo precedente, sulla base delle definizioni ora citate, si pu\u00f2 ricavare la seguente formula risolutiva valida per tutti i valori w: \nEsempi accurati.\nIl primo numero intero w per il quale la soluzione reale dell'equazione in questione non pu\u00f2 pi\u00f9 essere rappresentata in forma elementare \u00e8 il numero 3:\nUn altro esempio per il quale la soluzione reale non pu\u00f2 essere rappresentata in forma elementare \u00e8 il valore 7 per il numero w:"}
{"id": "2612326", "revid": "119006637", "url": "https://it.wikipedia.org/wiki?curid=2612326", "title": "Filippo Tuena", "text": "Fu vincitore del Premio Grinzane Cavour nel 1999 per \"Tutti i sognatori\", del Premio Bagutta nel 2006 per \"Le variazioni Reinach\", e del Premio Viareggio nel 2007 per \"Ultimo parallelo\". Nel 1992 si era aggiudicato il Bagutta-Opera Prima per \"Lo sguardo della paura\".\nNel 2020 \"Ultimo parallelo\", nel frattempo ristampato dal Saggiatore, viene votato come 8\u00b0 miglior libro del ventennio 2000-2019 dai seicento giurati delle \"Classifiche di qualit\u00e0\".\nBiografia.\nLaureato in Storia dell'arte alla Sapienza, ha vissuto fino al 1996 nella citt\u00e0 natale, curando l'attivit\u00e0 familiare, in via Margutta. Si \u00e8 successivamente trasferito a Milano."}
{"id": "2612328", "revid": "110157", "url": "https://it.wikipedia.org/wiki?curid=2612328", "title": "Major League Baseball 2009", "text": "La stagione 2009 della MLB si \u00e8 aperta il 5 aprile 2009 con l'incontro tra gli Atlanta Braves e i Philadelphia Phillies conclusosi 4-1. Al termine della stagione regolare sono stati registrati spettatori, con una media di spettatori a incontro.\nLa stagione regolare si \u00e8 conclusa il 6 ottobre 2009, con due giorni di ritardo rispetto al calendario previsto, per consentire lo svolgimento della partita di spareggio tra i Detroit Tigers e i Minnesota Twins valevole per l'assegnazione del titolo della Central Division della American League.\nLe World Series 2009 si sono disputate tra il 28 ottobre e il 4 novembre e sono state vinte dai New York Yankees, per la ventisettesima volta nella loro storia, per 4 partite a 2 sui Philadelphia Phillies.\nRegular Season.\nAll-Star Game.\nL'All-Star Game si \u00e8 giocato il 14 luglio 2009 al Busch Stadium di St. Louis, Missouri ed ha visto prevalere la selezione dell'American League per 4-3."}
{"id": "2612343", "revid": "729019", "url": "https://it.wikipedia.org/wiki?curid=2612343", "title": "Andrea Brenta", "text": "Biografia.\nEroe della prima guerra di indipendenza italiana, combatt\u00e9 con Garibaldi e con l'esercito piemontese nella battaglia di Custoza, e partecip\u00f2 alla liberazione di Como, della Valtellina e della Val d'Intelvi. Con Mazzini a Lugano guid\u00f2 la insurrezione della Val d'Intelvi nella primavera 1848 in cui respinse l'attacco dell'esercito austriaco a Cavrano (Dizzasco) proteggendo cos\u00ec la valle da rappresaglie, massacri e saccheggi. Ma la rivolta popolare capeggiata dal Brenta e mal condotta dal generale D'Apice si risolse tragicamente: a ricordo \u00e8 una lapide in Comune di Dizzasco di cui segue il testo:\nLa notte fra il 7 e 8 aprile 1849 Andrea Brenta fu tradito, l'osteria \"fuin\" ove si trovava venne circondata dagli austriaci e fu catturato assieme ai compagni Andrea Andreetti e Giovanbattista Vittori e quindi imprigionato a Bassone, vicino a di Como, dove condannato a morte insieme ai suoi commilitoni. L'11 aprile 1849 fu fucilato da un plotone di esecuzione austriaco davanti alla Basilica di San Carpoforo, mor\u00ec gridando: \"Viva l'Italia e i miei nove figli\" o \"Viva l'Italia, i miei figli mi vendicheranno\". Venne seppellito in una fossa comune nel vicino cimitero del Baradello, dove il suo corpo fu riesumato 11 anni dopo per essere trasferito con gli onori nel cimitero maggiore di Como."}
{"id": "2612344", "revid": "599013", "url": "https://it.wikipedia.org/wiki?curid=2612344", "title": "John Angus", "text": "Carriera.\nClub.\nDurante la sua carriera, iniziata nel 1955 e conclusa nel 1972, gioca solo con il , segnando 4 gol in 439 presenze.\nNazionale.\nNel 1961 ottiene la sua prima e unica presenza con la nazionale inglese."}
{"id": "2612348", "revid": "887364", "url": "https://it.wikipedia.org/wiki?curid=2612348", "title": "Retronimo", "text": "Il retronimo \u00e8 un tipo di neologismo. Consiste nel nuovo nome che si d\u00e0 ad un oggetto o concetto gi\u00e0 esistente ma che, per differenziarlo da una nuova forma o versione dello stesso oggetto o concetto, necessita di una definizione aggiuntiva.\nIl termine \u00e8 un calco linguistico del neologismo inglese \"retronym\", ideato da Frank Mankiewicz nel 1980 e \nEsempi.\nEsempi di retronimi possono essere \"chitarra acustica\" (coniato dopo l'avvento della chitarra elettrica), \"Prima guerra mondiale\" (chiamata \"Grande guerra\" o \"Guerra mondiale\" fino allo scoppio della Seconda guerra mondiale), \"telefonia fissa\" (per differenziarla dalla telefonia mobile, sviluppatasi in seguito) e \"orologio analogico\" (dopo la diffusione degli orologi digitali), libro o giornale cartaceo (per differenziarlo dal digitale)."}
{"id": "2612355", "revid": "520351", "url": "https://it.wikipedia.org/wiki?curid=2612355", "title": "Robert Guerrero", "text": "Soprannominato \"\"The Ghost\" (in italiano \"Il Fantasma\"\") \u00e8 stato due volte campione IBF dei Pesi piuma"}
{"id": "2612364", "revid": "27366625", "url": "https://it.wikipedia.org/wiki?curid=2612364", "title": "Launch Complex 39", "text": ""}
{"id": "2612367", "revid": "339392", "url": "https://it.wikipedia.org/wiki?curid=2612367", "title": "Nicolas Corvetto", "text": ""}
{"id": "2612371", "revid": "486946", "url": "https://it.wikipedia.org/wiki?curid=2612371", "title": "Nicolas Crovetto", "text": ""}
{"id": "2612378", "revid": "1543377", "url": "https://it.wikipedia.org/wiki?curid=2612378", "title": "Codex Petropolitanus (Nuovo Testamento)", "text": "Il Codex Petropolitanus (numerazione Gregory-Aland: \u03a0 o 041; von Soden: \u03b5 73) \u00e8 un manoscritto onciale del Nuovo Testamento, datato paleograficamente al IX secolo.\nTesto.\nIl codice \u00e8 composto da 350 fogli di pergamena di 145 per 105 mm. Il testo \u00e8 disposto su una colonna per pagina e 21 linee per colonna. Le lettere onciali sono piccole, con spirito aspro, spirito dolce e accenti.\nIl codice contiene il testo quasi completo dei quattro vangeli canonici, con alcune lacune (\"Matteo\" 3,12-4,17; 19,12-20,2; \"Luca\" 1,76-2,18; \"Giovanni\" 6,15-35; 8,6-39; 9,21-10,3). Il testo di \"Marco\" 16,18-20 e quello di \"Giovanni\" 21,22-25 fu aggiunto in scrittura minuscola nel XII secolo. \"Giovanni\" 5,4 e 7,53-8,11 (la pericope dell'adultera) sono segnati da asterischi.\nCritica testuale.\nIl testo greco del codice \u00e8 rappresentativo del tipo testuale bizantino ed \u00e8 in stretta relazione col Codex Alexandrinus. Assieme al Codex Cyprius appartiene alla Famiglia \u03a0. Kurt Aland lo colloc\u00f2 nella Categoria V.\n\"Vangelo secondo Luca\" :\nStoria.\nIl manoscritto appartenne alla famiglia Parodi di Smyrna; fu acquistato da Konstantin von Tischendorf nel 1859.\nIl codice \u00e8 conservato alla Biblioteca nazionale russa (manoscritto greco numero 34)."}
{"id": "2612384", "revid": "729019", "url": "https://it.wikipedia.org/wiki?curid=2612384", "title": "Helmuth Weidling", "text": "Biografia.\nNel corso della sua carriera, Weidling si distinse in varie occasioni per i suoi meriti sul campo e nel comando, arrivando a essere insignito della Croce di Cavaliere con Fronde di Quercia e Spade il 28 novembre 1944.\nIl nome di Wiedling, tuttavia, rimane legato indissolubilmente alla battaglia di Berlino, dove assunse il ruolo di Comandante della difesa della citt\u00e0 fino alla capitolazione delle forze tedesche il 2 maggio 1945.\nLa seconda guerra mondiale.\nNel novembre 1938, Weidling fu promosso al grado di Colonnello (\"Oberst\") nelle ricostituite Forze armate tedesche; fu cos\u00ec assegnato al 56\u00ba Reggimento di artiglieria, con il quale prese parte all'invasione della Polonia.\nNell'aprile del 1940 fu assegnato al XL. Panzer-korps, con cui partecip\u00f2 alla campagna di Francia e alle prime fasi dell'Operazione Barbarossa.\nIl 1\u00ba gennaio 1942 gli fu assegnato il comando della 86. Infanterie-Division, operante sul fronte orientale. I meriti conseguiti sul campo lo portarono in solo un anno ad essere promosso prima al grado di Maggiore Generale (\"Generalmajor\"), poi a quello di Tenente Generale (\"Generalleutnant\").\nIL XLI. Panzer-korps.\nIl 15 ottobre 1943, come premio per l'importante ruolo svolto nella battaglia di Kursk, Weidling assunse il commando del XLI. Panzer-korps. Solo due mesi dopo fu promosso al grado di Generale d'Artiglieria (\"General der Artillerie\").\nRimase al comando di quest'unit\u00e0 quasi ininterrottamente fino al 10 aprile 1945, quando fu rimosso dal comando e assegnato alla Riserva ufficiali (\"F\u00fchrerreserve\") presso il quartier generale dell'Alto Comando dell'Esercito tedesco a Zossen.\nIl LVI. Panzer-korps.\nLa messa a riposo di Weidling dur\u00f2 per\u00f2 solo due giorni: gi\u00e0 il 12 aprile, infatti, fu posto al comando del LVI. Panzer-korps, inquadrato nella IX Armata del Generale Theodor Busse. Weidling fu impegnato, con il resto delle forze del Gruppo d'armate Vistola nella difesa contro l'assalto sovietico alla linea difensiva tedesca lungo l'Oder.\nIl LVI. Panzer-korps prese parte alla battaglia delle Alture Seelow: l'unit\u00e0 di Weidling copriva il centro dello schieramento difensivo, protetta sui fianchi dal CI. Armee-korps e dal XI. SS-Panzer-korps. L'avvio della battaglia fu positivo per le truppe tedesche: nonostante l'inferiorit\u00e0 di uomini e di mezzi (specialmente di quelli corazzati), la IX Armata difese le sue posizioni con successo. Quando poi il Gruppo d'armate Centro, che copriva il fianco destro della linea difensiva tedesca lungo le Alture Seelow, venne sfondato dagli assalti del 1\u00ba Fronte Ucraino del Maresciallo Ivan Konev, anche le posizioni della IX Armata si fecero indifendibili, portando cos\u00ec alla sconfitta sulle Alture Seelow.\nIl generale Gotthard Heinrici, comandante del Gruppo d'armate Vistola fu cos\u00ec costretto a ritirare le poche unit\u00e0 combattenti rimastegli a disposizione, compreso il LVI. Panzer-korps, verso Berlino.\nComandante della difesa di Berlino.\nIl 22 aprile 1945 Hitler ordin\u00f2 che Weidling fosse condotto davanti al plotone di esecuzione. Il F\u00fchrer, infatti, era convinto che Weidling avesse spostato la linea di difesa del LVI. Panzer-korps verso occidente, in palese violazione dell'ordine che impediva a tutti gli ufficiali qualsiasi ripiegamento.\nLa convinzione del F\u00fchrer, per\u00f2, era sbagliata: il LVI. Panzer-korps si batteva ancora con le sue forze residue alle porte di Berlino, cercando di resistere agli assalti sovietici. Cos\u00ec Weidling si diresse verso il F\u00fchrerbunker presso la nuova Cancelleria. L\u00ec ebbe modo di spiegare personalmente a Hitler la situazione delle truppe sotto il suo comando: questa discussione impression\u00f2 molto il F\u00fchrer, che il 23 aprile nomin\u00f2 Weidling Comandante della difesa di Berlino.\nWeidling accett\u00f2 questo nuovo incarico con senso del dovere, anche se con profondo disappunto. Al Generale Hans Krebs che gli comunic\u00f2 la nomina a Comandante della difesa di Berlino, egli rispose: \"sarebbe meglio se lei avesse dato ordine di farmi fucilare, perch\u00e9 allora questo calice sarebbe passato ad altri\".\nGli ordini impartiti a Weidling erano \"semplici\": difendere Berlino fino all'ultimo uomo, evitando a qualsiasi costo la resa.\nLe difese tedesche.\nLe forze a disposizione di Weidling per la difesa di Berlino erano molto scarse: in totale le unit\u00e0 combattenti della Wehrmacht e delle Waffen-SS ammontavano ad appena 45.000 uomini. A dare man forte, comunque, furono reclutati membri della Polizia di Berlino, circa 40.000 volontari della Volkssturm (la milizia popolare nazista) e molti ragazzi della Giovent\u00f9 hitleriana.\nQuando Weidling scopr\u00ec che ragazzi cos\u00ec tanto giovani erano impegnati in battaglia, ordin\u00f2 al \"Reichsjugendf\u00fchrer\" Artur Axmann di sciogliere le unit\u00e0 combattenti della Giovent\u00f9 hitleriana. Tuttavia, nella confusione della battaglia e del momento, l'ordine non fu mai eseguito, condannando molti giovanissimi ragazzi a morire per le strade di Berlino.\nWeidling organizz\u00f2 il dispositivo di difesa in otto settori, identificati dalle lettere dalla \"A\" alla \"H\". Ciascuno di questi settori era comandato da un Colonnello o da un Generale, anche se la maggior parte di questi aveva scarsa esperienza di combattimento sul fronte.\nQueste erano le unit\u00e0 ancora a disposizione di Weidling:\nLa 18. Panzergrenadier Division (dislocata al centro di Berlino) costituiva la sola unit\u00e0 di riserva a disposizione di Weidling, che stabil\u00ec il proprio comando operativo al Benderblock, gi\u00e0 sede dell'Alto Comando dell'esercito.\nA protezione del quartiere governativo rimaneva solo la \"Kampfgruppe Mohnke\", un'unit\u00e0 di non pi\u00f9 di 2.000 uomini composta da nove battaglioni (inclusi i resti della divisione Charlemagne; al comando il generale delle SS (\"SS Brigadef\u00fchrer\") Wilhelm Mohnke.\nLa sconfitta.\nL'impari lotta contro un nemico di gran lunga superiore in termini di uomini e di mezzi port\u00f2 ben presto Weidling a rendersi conto che la battaglia non era ancora a lungo sostenibile. Le speranze che unit\u00e0 tedesche provenienti da occidente potessero salvare Berlino dall'assedio si affievolivano di ora in ora, mentre anche il tentativo di riprendere il controllo dell'aeroporto della citt\u00e0 (fondamentale per ricevere munizioni e rifornimenti) fu schiacciato dal peso delle forze sovietiche.\nNella serata del 26 aprile, quando ormai la situazione si mostrava chiaramente senza speranze, Weidling present\u00f2 a Hitler un dettagliato piano per fuggire da Berlino. Il F\u00fchrer, per\u00f2, rifiut\u00f2 categoricamente l'ipotesi di lasciare la citt\u00e0: era sua ferma intenzione, infatti, rimanere nella capitale del Reich a qualsiasi costo.\nIl 27 aprile Hitler ordin\u00f2 di allagare la metropolitana di Berlino, cos\u00ec da rendere pi\u00f9 complessa l'avanzata alle truppe sovietiche: questa decisione port\u00f2 alla morte per annegamento di migliaia di soldati e civili tedeschi che proprio in quei canali sotterranei cercavano rifugio e protezione. Questo brutale ordine, comunque, non sort\u00ec alcun effetto sulle possibilit\u00e0 di difesa di Berlino, che proprio il 27 aprile fu definitivamente tagliata fuori dal resto della Germania.\nL'avanzata dei sovietici fu inarrestabile; gi\u00e0 il 29 aprile gran parte della citt\u00e0 era perduta: il quartiere governativo e il comando operativo di Weidling erano ormai a pochi metri dalla linea del fronte.\nAncora una volta, allora, Weidling cerc\u00f2 di convincere il F\u00fchrer ad organizzare una manovra di sfondamento che conducesse le forze che difendevano Berlino verso occidente, cos\u00ec da ricongiungersi con la XII Armata di Walther Wenck. La risposta di Hitler fu in un primo momento ancora una volta negativa; quando ormai era prossimo a togliersi la vita, per\u00f2, autorizz\u00f2 il comandante della difesa di Berlino ad organizzare una fuga generalizzata dei reparti combattenti verso occidente. La situazione, tuttavia, era diventata troppo disperata anche per organizzare una simile manovra.\nVerso la resa.\nIl 30 aprile Hitler e sua moglie Eva Braun si tolsero la vita. Weidling fu convocato al F\u00fchrerbunker dove Goebbels, Bormann e il generale Krebs lo informarono della novit\u00e0, facendogli giurare di non diffondere per il momento la notizia.\nIl giorno seguente il generale Krebs fu inviato presso il posto di comando dell'8\u00aa Armata della Guardia del generale Vasilij \u010cujkov per trattare i termini della resa. Tuttavia i sovietici non avevano alcuna voglia, n\u00e9 interesse a trattare; per loro esisteva una sola via d'uscita: la resa incondizionata delle forze tedesche a Berlino.\nLa resa era ormai la sola alternativa praticabile date le condizioni della popolazione civile e dei militari impegnati in battaglia; per\u00f2 Goebbels, nel frattempo divenuto Reichskanzler (Cancelliere del Reich) dopo la morte di Hitler, si oppose strenuamente a questa soluzione. Si attese pertanto che anche Goebbels, alle 20:30 del 1\u00ba maggio, si togliesse la vita prima di accettare la capitolazione imposta dal comando sovietico.\nSarebbe toccato a Weidling comunicare la resa dei tedeschi a Berlino.\nL'incontro con \u010cujkov.\nAlle ore 2:50 del 2 maggio 1945 Weidling, ancora formalmente comandante della difesa di Berlino, si rec\u00f2 presso il ponte di Potsdam per incontrare \u010cujkov e comunicare l'avvenuta resa delle forze armate tedesche operanti nella citt\u00e0.\nPi\u00f9 tardi nello stesso giorno l'ordine di resa incondizionata fu comunicato alle truppe tramite numerosi annunci con gli altoparlanti. Solo poche unit\u00e0 continuarono la resistenza contro i sovietici, mentre altri piccoli gruppi (tra cui alcuni occupanti del F\u00fchrerbunker) cercarono di scappare dalla citt\u00e0 attraverso le linee sovietiche.\nQuesto il comunicato trasmesso alle truppe tedesche:\nDopo la resa, Weidling fu preso in custodia dai vincitori, nell'attesa di essere sottoposto a processo.\nLa morte.\nIl 27 febbraio 1952 Weidling fu condannato da un tribunale sovietico a 25 anni di reclusione. Non torner\u00e0 pi\u00f9 in Germania, poich\u00e9 solo poco pi\u00f9 di tre anni dopo, il 17 novembre 1955, il generale tedesco mor\u00ec in prigionia a Vladimir, a causa di problemi cardiocircolatori.\nIl ritratto di Helmuth Weidling nel cinema.\nHelmuth Weidling \u00e8 stato interpretato dai seguenti attori in produzioni cinematografiche:"}
{"id": "2612385", "revid": "184886", "url": "https://it.wikipedia.org/wiki?curid=2612385", "title": "Wade Wilson", "text": ""}
{"id": "2612392", "revid": "1543377", "url": "https://it.wikipedia.org/wiki?curid=2612392", "title": "Tunja", "text": "Tunja \u00e8 una citt\u00e0 della Colombia, capoluogo del dipartimento di Boyac\u00e1. Si trova sulla cordigliera orientale delle Ande, 130 km a nord est di Bogot\u00e0. \u00c8 il principale centro culturale , commerciali e universitario nel dipartimento. La citt\u00e0 \u00e8 il centro storico e culturale della Nazione, sede del Festival Internazionale della Cultura, il Aguinaldo Boyacense, e molti altri eventi internazionali. Tunja ospita innumerevoli edifici e monumenti dell'epoca pre-colombiana e spagnola dichiarati patrimonio nazionale. Ci sono importanti istituzioni scientifiche e accademiche. Nel 2010 \u00e8 considerata \"la citt\u00e0 pi\u00f9 sicura della Colombia\" secondo il rapporto dal Centro internazionale per la prevenzione del crimine.\nIl centro abitato venne fondato da Gonzalo Su\u00e1rez Rend\u00f3n nel 1539.\nVi ha sede il club calcistico Patriotas Boyac\u00e1."}
{"id": "2612393", "revid": "21583", "url": "https://it.wikipedia.org/wiki?curid=2612393", "title": "Black Marvel Family", "text": ""}
{"id": "2612397", "revid": "1272592", "url": "https://it.wikipedia.org/wiki?curid=2612397", "title": "Alessandro Gallo", "text": ""}
{"id": "2612398", "revid": "125626151", "url": "https://it.wikipedia.org/wiki?curid=2612398", "title": "Maria Maddalena", "text": "Maria Maddalena (, in greco: , \"Maria h\u0113 Magdal\u0113n\u0113\") detta anche Maria di Magdala, secondo il Nuovo Testamento \u00e8 stata un'importante seguace di Ges\u00f9.\nVenerata come santa dalla Chiesa cattolica, che celebra la sua festa il 22 luglio, la sua figura viene descritta, sia nel Nuovo Testamento sia nei Vangeli apocrifi, come una delle pi\u00f9 importanti e devote discepole di Ges\u00f9.\nFu tra le poche a poter assistere alla crocifissione e \u2013 secondo alcuni vangeli \u2013 divenne la prima testimone oculare e la prima annunciatrice dell'avvenuta resurrezione.\nSoprannome.\nL'aggettivo \"Maddalena\" viene accompagnato in qualche passo dei vangeli dalla precisazione \"detta\": p. es. in Lc 8,2 il testo originale riporta \"\" (= Maria chiamata Maddalena). In Mc 16,9 questa precisazione non \u00e8 presente (il testo greco si traduce letteralmente \"Maria Maddalena\").\nSi \u00e8 posta cos\u00ec la domanda se il soprannome \"Maddalena\" indichi che la donna proveniva da Magdala \u2014 una piccola cittadina sulla sponda occidentale del Lago di Tiberiade, detto anche \"di Genezaret\" \u2014 o abbia un altro significato.\nAnche se molti studiosi ritengono valido il senso di semplice riferimento alla citt\u00e0 d'origine, qualcuno ritiene che esso si scontri con problemi oggettivi legati alla toponomastica del I secolo (nelle fonti del I secolo Magdala \u00e8 citata esclusivamente con il nome greco di Tarichea) e all'identificazione della localit\u00e0, resa difficile dalla presenza di diverse localit\u00e0 denominate Magdala e dall'assenza nei testi evangelici di riferimenti precisi che consentano di identificare la citt\u00e0 natale di Maria Maddalena.\nL'appellativo \"Maddalena\" potrebbe avere invece una suggestiva valenza simbolica derivata dal termine ebraico/aramaico \"migdal\" / \"magdal\" =Torre, usato per sottolineare l'importanza di questa donna all'interno della comunit\u00e0 dei discepoli di Ges\u00f9. Gi\u00e0 san Girolamo adott\u00f2 questa interpretazione quando, in una sua lettera, scrisse di Maria Maddalena come di colei che \u00abper il suo zelo e per l\u2019ardore della sua fede ricevette il nome di \"turrita\" ed ebbe il privilegio di vedere Cristo risorto prima degli apostoli\u00bb.\nMaria Maddalena nei vangeli canonici.\nMaria Maddalena \u00e8 menzionata nel Vangelo secondo Luca (), assieme a Susanna e Giovanna, come una delle donne che \u00abassistevano Ges\u00f9 con i loro beni\u00bb. Secondo tale vangelo, esse erano spinte dalla gratitudine: proprio da Maria Maddalena \u00aberano usciti sette dem\u00f2ni\u00bb. Costoro finanziavano personalmente la missione itinerante del Maestro.\nSecondo la tradizione, era una delle tre Marie che accompagnarono Ges\u00f9 anche nel suo ultimo viaggio a Gerusalemme (Matteo ; Marco ; Luca ), dove furono testimoni della crocifissione.\nMaria rimase presente anche alla morte e alla deposizione di Ges\u00f9 nella tomba per opera di Giuseppe di Arimatea.\nFu ancora lei, di primo mattino nel primo giorno della settimana, assieme a Salome e a Maria di Cleofa, la madre di Giacomo il Minore (Matteo e Marco , oltre che nell'apocrifo Vangelo di Pietro 12), ad andare al sepolcro, portando unguenti per ungere la salma. Le donne trovarono il sepolcro vuoto ed ebbero una \"visione di angeli\" che annunciavano la risurrezione di Ges\u00f9 (Mt ).\nMaria Maddalena, in un primo momento corse a raccontare quanto visto a Pietro e agli altri apostoli (Giovanni ). Ritornata al sepolcro, si sofferm\u00f2 piangendo davanti alla porta della tomba. Qui il \"Signore risorto\" le apparve, ma in un primo momento non lo riconobbe. Solo quando venne chiamata per nome fu consapevole di trovarsi davanti Ges\u00f9 Cristo in persona, e la sua risposta fu nel grido di gioia e devozione, \"Rabbun\u00ec\", cio\u00e8 \"maestro buono\". Avrebbe voluto trattenerlo, ma Ges\u00f9 la invit\u00f2 a non trattenerlo e le disse:\nDivenne cos\u00ec, nel Vangelo secondo Giovanni, la prima annunciatrice della resurrezione e si merit\u00f2 in seguito il titolo di \"apostola degli apostoli\" e di \"evangelista\" in qualit\u00e0 di prima annunciatrice della buona notizia. \u00abIl capitolo 20 di Giovanni, al versetto 17, raggiunge uno dei punti di pi\u00f9 difficile comprensione. Ci si trova dinanzi all'ultima tappa del cammino di fede della Maddalena. Ricorre il verbo \"attaccarsi\", \"afferrare\", \"toccare\" (\"h\u00e0pto\"). Questo termine, col valore di toccare, nei vangeli sinottici, \u00e8 sempre riferito a Ges\u00f9. Egli \u00e8 colui che tocca, per guarire (cf Mt 8,3; Mc 7,33; Mc 8,22; Lc 22,51). Viene anche riferito a Ges\u00f9, affinch\u00e9 egli possa essere toccato (cf. Mc 3,10) o affinch\u00e9 tocchi qualcuno. L'incontro tra la Maddalena e Ges\u00f9 costituisce l'unico caso in cui Ges\u00f9 riferisce a se stesso il toccare. la forma \u00e8 quella dell'imperativo presente medio, negativo. Si tratta, pi\u00f9 esattamente, di un \"medio di interesse\". Il verbo esprime l'azione di Maria, compiuta a proprio vantaggio. Indica il trattenere per s\u00e9, che Ges\u00f9 impedisce. Ges\u00f9 ordina di non essere toccato. Maria, forse, ha iniziato a farlo, in un atteggiamento di prostrazione, ai piedi di Ges\u00f9. vi sarebbe collegamento, cos\u00ec, con il racconto di Matteo (cf. Mt 28,9). La forma imperativa presente \"non toccarmi\" [\u2026] non indica (a differenza dell'aoristo) che una data azione non debba essere compiuta. Indica, invece, che quell'azione deve essere fermata. Il senso, dunque, \u00e8: \"Non continuare a toccarmi. Non continuare a stringermi a te\". Ges\u00f9, dunque, non vuole porre una separazione tra S\u00e9 e Maria. Il suo atteggiamento verso la Maddalena, a ogni modo, non ha paralleli. [...] Ges\u00f9 impone di non essere toccato, perch\u00e9 indica un nuovo modo di relazione. Il Risorto non \u00e8 infastidito dal comportamento di Maria. Vuole introdurla, semplicemente, dentro la piena relazione con lui. Si tratta della condizione dei risorti in Cristo (cf. 1Ts. 4,16). La fisicit\u00e0 non \u00e8 stata annullata n\u00e9 \u00e8 divenuta realt\u00e0 sottile o evanescente. C'\u00e8, \u00e8 la stessa, ma, dentro l'evento della risurrezione, si rivela diversa. [\u2026] Il rapporto con l'amato deve entrare, dunque, in una prospettiva nuova. Maria, invece, ha equivocato l'incontro con Ges\u00f9 risorto. Pensa che Ges\u00f9 sia tornato tra i vivi. La Maddalena, cos\u00ec, crede che la condizione sia la stessa, in cui Ges\u00f9 si trovi, prima della morte. Il tentativo di Maria, di trattenere Ges\u00f9, nasce dalla speranza di ristabilire la relazione di sempre. Maria non ha capito che il modo della relazione con il Maestro si \u00e8 modificato. Il testo potrebbe essere tradotto con \"Non continuare a toccarmi\". [\u2026] Senza toccare n\u00e9 afferrare, si pu\u00f2 stare, pur sempre, con il Maestro.\u00bb.\nIdentificazione di Maria Maddalena con la peccatrice penitente.\nLa figura di Maria di Magdala \u00e8 stata identificata per lungo tempo con altre figure di donna presenti nei vangeli:\nL'identificazione di Maria Maddalena con Maria di Betania o con la peccatrice \u00e8 stata infine esplicitamente ridiscussa dalla Chiesa cattolica nel 1969 (dopo il Concilio Vaticano II). Tuttavia, era comune nell'esegesi medievale, e per antichissima tradizione anche oggi, tanto che la figura della Maddalena peccatrice fu inserita accanto a quella del Buon Ladrone nella sequenza del \"Dies irae\" (utilizzata nella liturgia cattolica tradizionale dei defunti):\nA seguito della riforma liturgica il testo della sequenza \u00e8 stato ritoccato eliminando il nome di Maria; esso, tuttavia, \u00e8 ancora recitato secondo la lezione tradizionale nelle celebrazioni della Messa tridentina.\nLa stessa identificazione \u00e8 rifiutata dai protestanti. Anche gli ortodossi ritengono che Maria Maddalena, Maria di Betania e la peccatrice anonima del \"vangelo secondo Luca\" siano tre donne diverse.\n (Maria Valtorta, L'Evangelo come mi \u00e8 stato rivelato, cap. 98.4; J. F. Lav\u00e8re, \"L'enigma Valtorta,\" CEV, Isola del Liri 2012, vol. 1, pagg. 239-240). \nL'umanista e teologo Jacques Lef\u00e8vre d'\u00c9taples affront\u00f2 nel Cinquecento, tra il 1517 e il 1519, il problema dell'identificazione delle cosiddette tre Marie. Infatti, egli si era occupato proprio della figura della Maddalena, su incarico della madre di Francesco I, Re di Francia, Luisa di Savoia, che gli aveva commissionato un'agiografia della santa. Il teologo Lef\u00e8vre scrisse diversi opuscoli relativi al dibattito delle tre Marie, partendo dalla tradizione della Chiesa cristiana orientale, di culto greco e lontana da Roma dai tempi dello Scisma d'Oriente (1054). Il dibattito fece scalpore all'epoca e si diffuse anche in Italia, presso umanisti delle varie corti, come ad esempio a Mantova presso i Gonzaga grazie al precettore della marchesa Isabella d'Este, Mario Equicola. Tale dibattito si smorz\u00f2 a valle della protesta luterana e al periodo della Riforma fino a cadere nell'oblio.\nA causa di queste sovrapposizioni tra le varie figure dei Vangeli, Maria Maddalena divenne un simbolo di pentimento e divenne patrona di varie istituzioni che si occupavano della giovent\u00f9 femminile, come l'Ordine di Santa Maria Maddalena o le congregazioni delle maddalene di Luba\u0144 e Torino. Il suo nome fu anche usato per le Case Magdalene in Irlanda, conventi che ospitavano ragazze inviate dalle famiglie o dagli orfanotrofi: l'ultima Casa Magdalene in Irlanda \u00e8 stata chiusa nel 1996.\nIl biblista Gianfranco Ravasi ha sottolineato che l'identificazione di Maria Maddalena con Maria di Betania e con la peccatrice pentita \u00e8 frutto di equivoci.\nTuttavia l'identificazione di Maria Maddalena con la prostituta rimane ancora viva nella tradizione popolare. Come gi\u00e0 accennato, ad esempio, in vari film che narrano di Ges\u00f9, Maria Maddalena viene effettivamente identificata con una prostituta, come in Mel Gibson, \"La passione di Cristo,\" nel film ispirato al romanzo di Nikos Kazantzakis \"L'ultima tentazione di Cristo\" di Martin Scorsese e nel famoso musical \"Jesus Christ Superstar\", diretto da Norman Jewison, tratto dall'omonimo album musicale di Andrew Lloyd Webber.\nCulto.\nLegenda aurea.\nLazzaro, Maria Salome, Marta di Betania, Maria Jacob\u00e9 e Maria Maddalena, assieme alla serva Sara la Nera, vagarono in mare su una barca priva di remi. Dapprima giunsero nel territorio la Couronne, dove dopo lungo peregrinare trovarono finalmente un pozzo di acqua potabile: per tal motivo il luogo d'approdo \u00e8 chiamato ancora oggi Santo Terro, \"santa terra\"[2], dove vi \u00e8 una cappella dedicata alla Santa Croce, la chiesetta della Sainte-Croix, il famoso pozzo e la supposta impronta di un piede di Lazzaro. Due volte l'anno vi \u00e8 una processione alla cappella. Da qui, imbarcata l'acqua potabile necessaria, i santi personaggi avrebbero proseguito per la Camargue, per approdare a Saintes-Maries-de-la-Mer.\nDall'abitato di Saintes-Maries-de-la-Mer, mentre Maddalena si sarebbe diretta verso Saint-Maximin-la-Sainte-Baume, Lazzaro a Marsiglia, Marta a Tarascona, Maria Salom\u00e9, Maria Jacob\u00e9 e Sara si sarebbero stabilite vicino all'\"oppidum\" evangelizzando la regione. Una famosa versione di questa storia \u00e8 contenuta nella \"Legenda Aurea\" di Jacopo da Varazze (sec. XIII).\nNella Chiesa antica.\nIl culto pi\u00f9 antico rivolto a Maria Maddalena, risalente alla fine del IV secolo, \u00e8 quello che si svolgeva nei riti della Chiesa Orientale la seconda domenica dopo Pasqua, chiamata \"delle mirofore\". In quel giorno si commemoravano le donne che il giorno dopo la crocifissione e la morte di Ges\u00f9 si recarono al sepolcro con gli unguenti per imbalsamarlo. Tra le mirofore un ruolo importante l'aveva Maria Maddalena, l'unica che \u00e8 sempre citata in tutti e quattro i vangeli canonici. Il primo centro della venerazione della Maddalena fu Efeso, dove secondo una tradizione si sarebbe recata insieme a Maria madre di Ges\u00f9 e all'apostolo Giovanni e dove si diceva fosse pure la sua tomba, nell'ingresso della grotta dei Sette Dormienti; si sposta poi a Costantinopoli, dove all'epoca di Leone il Filosofo (nell'886) sarebbe stato trasferito il corpo, e si diffonde poi nella Chiesa Occidentale soprattutto dall'XI secolo.\nIn Occidente.\nLa diffusione del culto in Occidente avvenne soprattutto grazie all'Ordine dei Frati Predicatori, secondo la testimonianza di Umberto de Romans: \"Dopo che la Maddalena si \u00e8 data alla penitenza, \u00e8 stata resa dal Signore cos\u00ec grande per grazia, che dopo la Beata Vergine non si trova donna alla quale nel mondo non si renda maggior riverenza e non si dia maggior gloria in cielo\". I domenicani la considerano una delle loro patrone. Varie congregazioni di frati e di suore le attribuirono il titolo di \"apostola degli apostoli\", come viene celebrata nella liturgia bizantina, e paragonarono la missione di Maddalena, di annunciare la risurrezione, al loro ufficio apostolico.\nNel calendario romano generale la sua celebrazione \u00e8 fissata al 22 luglio, senza alcun cenno alla supposta identificazione con la peccatrice. La sua memoria \u00e8 stata elevata a festa da papa Francesco al 3 giugno 2016 per sottolineare il compito di evangelizzatrice degli apostoli della santa, il ruolo della donna nella Chiesa e l'azione della misericordia di Dio.\nUna tradizione riportata nella \"Legenda aurea\" racconta che la Maddalena con i fratelli e altri discepoli sia partita dalla Palestina per approdare a Saintes-Maries-de-la-Mer dopo un viaggio periglioso, nonostante la barca fosse ingovernabile; una variante della leggenda, attestata anche da un affresco di Giotto nella cappella della Maddalena della basilica inferiore di Assisi, vuole che l'approdo sia avvenuto a Marsiglia.\nIl culto di Maddalena si diffuse in Europa e i suoi devoti costruirono numerose chiese in suo onore: la pi\u00f9 nota \u00e8 quella gotica di Saint-Maximin-la-Sainte-Baume (1295), dove \u00e8 conservato quello che si dice sia il teschio della santa. Fu Carlo II d'Angi\u00f2 ad effettuare l\"inventio\" di tale reliquie nel 1279, convalidate da papa Bonifacio VIII nel 1295. \"Sainte Baume\" in antico provenzale significa \"santa grotta\": a Plan-d'Aups-Sainte-Baume, sotto la cima pi\u00f9 alta del massiccio montagnoso, c'\u00e8 una grotta dove la tradizione vuole che sia morta la Santa, oggi sede di una chiesa, che accoglie una fonte di acqua e un convento domenicano. In tale chiesa \u00e8 presente una reliquia della Maddalena. Il luogo, conosciuto nel Cinquecento come Nanse o Nanze (odierna Nans-les-Pins), era allora meta di frequenti pellegrinaggi da tutta Europa, soprattutto dalle corti italiane. Il cardinale Luigi d'Aragona ha lasciato un diario redatto dal chierico molfettese Antonio De Beatis con dettagli sui luoghi della Maddalena in Provenza, cos\u00ec come l'alvitano Mario Equicola nel suo \"Iter in Narbonensem Galliam\", che riporta il viaggio per un pellegrinaggio di Isabella d'Este, marchesa di Mantova.\nIn ogni modo, ben prima di Saint Maximin, il culto di Maria Maddalena si era formato presso l'abbazia borgognona di Vezelay, dove gi\u00e0 nel 1050 si diceva fosse conservato il corpo.\nIl culto della Maddalena, peraltro, non \u00e8 una prerogativa esclusiva della Francia, come dimostra l'esistenza di molti edifici a lei dedicati ad esempio in Italia (oltre un centinaio), tra cui le principali come la Chiesa di Santa Maria Maddalena in Campo Marzio in Roma, la chiesa parrocchiale dell'isola della Maddalena, la basilica di Santa Maria Maddalena Penitente in Casamicciola Terme (Ischia), unica chiesa in Italia che conserva il titolo di \"Maria Maddalena Penitente\", la chiesa arcipretale di Longare e quella di Laverda nel vicentino, la chiesa parrocchiale di Bordighera, il duomo di Desenzano, la Collegiata di Atrani (SA) dedicata alla Santa dal 1274, l'abbazia di Sant'Egidio del Monte Albino (abbazia di Santa Maria Maddalena in Armillis), la chiesa della Maddalena di Alba, la chiesa di Santa Maddalena a Bolzano, la chiesa madre di Ciminna (PA) e Sciacca (AG), quella parrocchiale di Uggiano la Chiesa (LE), Corbola (RO) e molti altri luoghi di culto.\nReliquie.\nCome santa cattolica, le reliquie di Maria Maddalena furono venerate a Saint-Maximin-la-Sainte-Baume, Provenza, attraendo una tale folla di pellegrini che venne eretta una grande basilica verso la met\u00e0 del XIII secolo, una delle pi\u00f9 famose chiese gotiche del sud della Francia. L\"inventio\" delle reliquie \u00e8 attribuita a Carlo II d'Angi\u00f2, detto \"lo zoppo\", fatta nel 1279. Le reliquie furono convalidate da papa Bonifacio VIII nel 1295 e custodite nella basilica di Saint-Maximin-la-Sainte-Baume. \nBench\u00e9 le sue ossa siano state disperse durante la Rivoluzione francese, si disse che la sua testa fosse rimasta nel suo sacrario in una caverna a La Sainte-Baume vicino a Marsiglia, dove la santa si sarebbe ritirata; si racconta anche di grandi miracoli e benedizioni ricevute da chi si recasse al sacrario per venerare Maddalena. Il piede della santa, custodito in un prezioso reliquiario dell'ambito di Benvenuto Cellini \u00e8 stato venerato per secoli a Roma in una cappella posta all'ingresso di Ponte Sant'Angelo ultima delle reliquie maggiori prima di giungere sulla tomba di San Pietro. Il piede \u00e8 oggi conservato nella Basilica di San Giovanni de' Fiorentini. Altre Reliquie consistenti in filamenti di capelli, stralci di camicie e piccoli resti ossei, sono custodite nella Collegiata di Atrani (SA). \nTradizione delle uova di Pasqua.\nDa secoli, \u00e8 costume di molti Cristiani ortodossi orientali terminare la celebrazione pasquale dipingendo uova e proclamando \"Cristo \u00e8 risorto!\". Le uova simboleggiano la nuova vita, e Cristo che risorge dalla morte. Da questo nacque la tradizione di colorare le uova di Pasqua.\nUna tradizione riguardante Maria Maddalena dice che dopo la morte di Ges\u00f9 Cristo, us\u00f2 la sua posizione per ottenere un invito a un banchetto dato dall'imperatore Tiberio. Quando lei lo incontr\u00f2, teneva un uovo puro nelle sue mani ed esclam\u00f2 \"Cristo \u00e8 risorto!\" Tiberio rise, e disse che la resurrezione di Ges\u00f9 Cristo dalla morte era probabile quanto l'uovo nella sua mano diventasse rosso mentre lo teneva. Secondo la leggenda, prima che finisse di parlare, l'uovo nella sua mano divent\u00f2 rosso e lei continu\u00f2 a proclamare il Vangelo in tutta la casa imperiale.\nNarrativa recente.\nAlla fine del ventesimo secolo, in seguito al successo del libro \"Il santo Graal\" di Baigent, Leigh e Lincoln, \u00e8 diventata famosa la chiesa di Santa Maria Maddalena di Rennes-le-Ch\u00e2teau nella regione dell'Aude.\nIl \"Vangelo di Maria\".\nUn'ulteriore attestazione di Maria di Magdala e del suo ruolo tra i primi cristiani \u00e8 fornito dal \"Vangelo di Maria\", uno scritto gnostico non incluso nel canone ortodosso, perduto e noto solo attraverso due frammenti in greco del III secolo e in una traduzione in lingua copta del V secolo. Anche se questi manoscritti furono scoperti e pubblicati tra la met\u00e0 del XIX secolo e il 1947, . Nel testo frammentario, i discepoli fanno domande al Signore risorto e ricevono risposta.\nPietro disse a Maria Maddalena:\nAllora racconta \u2014 alla richiesta di Pietro \u2014 di aver avuto una visione del Salvatore, e riporta il suo discorso con lui, che mostra influenze gnostiche.\nLa sua visione non fu creduta:\nKaren King ha osservato che \u00abil confronto di Maria con Pietro, uno scenario trovato anche nel \"vangelo apocrifo di Tommaso\", \"Pistis Sophia\", e nel \"vangelo apocrifo degli Egiziani\", riflette alcune delle tensioni nella Cristianit\u00e0 del II secolo. Pietro e Andrea rappresentano ortodosse posizioni che negano la validit\u00e0 della rivelazione esoterica e rigettano l'autorit\u00e0 delle donne a insegnare\u00bb.\nQuesti scritti sono inoltre in contrapposizione con l'affermazione di Ges\u00f9 riportata dal \"Vangelo secondo Giovanni\":\nMaria Maddalena nel Pistis Sophia.\nSecondo il \"Codex Askewianus\" (maggiormente noto come \"Pistis Sophia\"), dopo la resurrezione, Cristo, allo scopo di istruire gli apostoli sui misteri, si trattenne sulla terra per undici anni. Come altri vangeli gnostici dunque, esso contiene una supposta \"rivelazione segreta\" di Ges\u00f9 risorto ai discepoli riuniti in assemblea (incluse quattro donne: Maria Maddalena, Salome, la Madonna e Marta).\nDurante questi undici anni, indicato nel primo capitolo dell'opera, Ges\u00f9 avrebbe portato i suoi discepoli solo fino a un certo livello di conoscenza, per poi portarli, in seguito, a gradi di conoscenza superiori, descrivendo che la trasmissione di una conoscenza (gnosi) superiore richiese a Ges\u00f9 l'ascesa al cielo con la relativa trasfigurazione, cos\u00ec come viene descritta nei capitoli successivi.\n\u00abDetto questo ai suoi discepoli, soggiunse: - Chi ha orecchie da intendere, intenda! Udite queste parole del salvatore, Maria rimase un'ora (con gli occhi) fissi nell'aria; poi disse: - Signore, comandami di parlare apertamente. Ges\u00f9, misericordioso, rispose a Maria: - Tu beata, Maria. Ti render\u00f2 perfetta in tutti i misteri di quelli dell'alto. Parla apertamente tu il cui cuore \u00e8 rivolto al regno dei cieli pi\u00f9 di tutti i tuoi fratelli\u00bb (capitolo 17).\nQuesto passo del capitolo 17 mostra Maria Maddalena che si erge a protagonista all'interno dell'opera. All'interno del \"Pistis Sophia\", i discepoli interloquiscono con Cristo: la Madre di Ges\u00f9 interviene tre volte (capitoli 59, 61, 62), Salom\u00e8 altre tre volte (capitoli 54, 58 e 145) e Marta quattro (capitoli 38, 57, 73 e 80). Tuttavia, Maria Maddalena interviene, in contesti sempre molto importanti, sessantasette volte. Ges\u00f9 arriva a lodarla varie volte e lei arriva persino a intercedere presso di lui quando i discepoli non capiscono qualche passaggio (capitolo 94).\nAll'interno del \"Pistis Sophia\", Maria Maddalena simboleggia la Conoscenza (Gnosi), e rappresenta dunque l'incarnazione umana di Sophia, e come tale, la Sposa e la controparte femminile di Cristo. \nNel Vangelo apocrifo di Filippo, la Sophia viene identificata come la Maria Maddalena, tanto da aver fatto ipotizzare come, il Giovanni dell'Ultima cena di Leonardo, possa essere Maria Maddalena vista nel concetto gnostico di Sophia.\nIpotesi su Maria Maddalena.\nAutrice del Quarto Vangelo, il \"Vangelo secondo Giovanni\"?\nNel 1998, Ramon K. Jusino ha proposto una teoria senza precedenti secondo cui il \"discepolo amato\" del Vangelo di Giovanni \u00e8 Maria Maddalena. Jusino ha basato la sua argomentazione in gran parte sui libri gnostici di Nag Hammadi, rifiutando il punto di vista di Raymond E. Brown secondo cui questi libri erano sviluppi successivi, e sostenendo invece che il Vangelo esistente di Giovanni \u00e8 il risultato della modifica di un testo precedente che presentava Maria Maddalena come il discepolo amato. Tale opinione non ha avuto particolare successo tra gli studiosi, che continuano a considerare i vangeli gnostici come testi successivi e, pertanto, non affidabili.\nL'amicizia tra la Maddalena e Ges\u00f9.\nIl vangelo gnostico di Filippo dice che Ges\u00f9 baciava Maria Maddalena. Da questo particolare, alcuni racconti moderni a esso ispirati sottolineano l'intimit\u00e0 fra Ges\u00f9 e Maria Maddalena. Secondo le scuole gnostiche il bacio rituale non aveva un significato erotico, ma era espressione della comunione, della fratellanza e della certezza della redenzione degli eletti. La stessa espressione si ritrova nel Nuovo Testamento, nelle epistole di Paolo e di Pietro: \u00absalutatevi gli uni gli altri con un santo bacio\u00bb (Rm , 1P ).\nNei frammenti del testo apocrifo ritrovati fra i Codici di Nag Hammadi si legge che \u00abla compagna del Salvatore \u00e8 Maria Maddalena, Cristo la amava pi\u00f9 di tutti gli altri discepoli e soleva spesso darle dei baci\u00bb. La frase sarebbe comunque una ricostruzione perch\u00e9 nel manoscritto ci sarebbero in realt\u00e0 degli spazi vuoti, evidenziati di seguito con delle parentesi: La compagna del ( ) Maria Maddalena ( ) pi\u00f9 di ( ) discepoli ( ) baciarla ( ) sulla ( ).\nLa parola usata per \"compagna\" nel testo copto del vangelo di Filippo \u00e8 inoltre un prestito dall'originale greco \"koin\u00f4n\u00f3s\". Questo termine non significa \"sposa\" o \"amante\", bens\u00ec \"compagna\" ed \u00e8 comunemente usata per indicare rapporti di amicizia e fratellanza. Ma in quello stesso vangelo, che secondo gli studiosi non risale a prima della seconda met\u00e0 del II secolo, il bacio \u00e8 un segno rituale comune anche agli altri personaggi. Secondo gli gnostici inoltre Ges\u00f9 e Maria Maddalena erano le incarnazioni umane degli eoni Cristo e Sophia. Il passo non va dunque inteso come una prova storica del matrimonio tra Ges\u00f9 e la Maddalena, ma secondo le affermazioni gnostiche sull'incoronamento sulla terra del legame celeste degli eoni, dunque come allegoria.\nMaria Maddalena \u00e8 comunque rappresentata nei Vangeli canonici come un personaggio importante: la sua presenza alla Crocifissione la fa ritenere come una seguace che era stata molto vicina a Cristo e a sua madre Maria."}
{"id": "2612409", "revid": "124451530", "url": "https://it.wikipedia.org/wiki?curid=2612409", "title": "Theodore Whitmore", "text": "Carriera.\nGiocatore.\nClub.\nHa giocato nel campionato giamaicano e poi in quello sudafricano (nell'Ajax Cape Town), prima di approdare in Europa, dove \u00e8 rimasto per tre anni agli inglesi dell', uno agli scozzesi del e due ancora in Inghilterra al fino al 2006. Successivamente \u00e8 tornato in patria dove svolge il ruolo di giocatore-allenatore al .\nNazionale.\nDebutta nella nazionale giamaicana nel 1993, fa parte della storica spedizione ai Mondiali del 1998 in Francia dove segna una doppietta nella vittoria 2-1 contro il , unico calciatore giamaicano a riuscire nell'impresa e capocannoniere della Giamaica al Mondiale. Ha vestito la casacca della nazionale per 106 volte segnando 24 reti.\nAllenatore.\nDal 2006 \u00e8 allenatore-giocatore del Seba United.\nDal 2007 ha affiancato a questo ruolo anche una collaborazione nello staff tecnico della nazionale giamaicana, della quale \u00e8 stato commissario tecnico dal 2009 al 2013. Dopo aver guidato la nazionale Under-20 per il biennio 2014-2015, il 26 settembre 2016 torna alla guida della nazionale maggiore portandola alla conquista del secondo posto nella Gold Cup 2017 dopo aver sconfitto in semifinale la nazionale messicana ed essersi arresi in finale alla nazionale statunitense.. Il 9 dicembre 2021 la Federazione calcistica della Giamaica annuncia il suo esonero."}
{"id": "2612416", "revid": "282094", "url": "https://it.wikipedia.org/wiki?curid=2612416", "title": "Libera pensatrice", "text": ""}
{"id": "2612418", "revid": "1005847", "url": "https://it.wikipedia.org/wiki?curid=2612418", "title": "Toscana (transatlantico)", "text": "Il Toscana (gi\u00e0 Saarbr\u00fccken) \u00e8 stato un piroscafo misto italiano (in precedenza tedesco), utilizzato dalla Regia Marina come nave ospedale durante la seconda guerra mondiale. La nave \u00e8 famosa soprattutto per aver trasportato 16.800 esuli istriani che fuggivano da Pola a Venezia e quindi verso l'Italia a causa dell'annessione dell'Istria alla Iugoslavia.\nStoria.\nGli anni Venti e Trenta.\nCostruito a Brema tra il 1922 ed il 1923 per la grande compagnia di navigazione tedesca Norddeutscher Lloyd, la nave, un piroscafo misto da 9429 tonnellate di stazza lorda (successivamente incrementate a 9442 tsl) e 5487 tonnellate di stazza netta, aveva originariamente il nome \"Saarbr\u00fccken\". La nave poteva imbarcare in spazi non particolarmente ampi un totale di 198 passeggeri (capienza che poteva tuttavia essere incrementata di altri 142 posti), mentre nelle stive potevano essere caricate 9142 tonnellate di merci. Due macchine alternative a vapore della potenza di 4200 CV, alimentate da cinque caldaie a carbone, consentivano la non particolarmente elevata velocit\u00e0 di dodici nodi. Causa alcuni problemi nella stabilit\u00e0 trasversale, durante la costruzione allo scafo del piroscafo vennero aggiunte due controcarene, cosa piuttosto singolare per una nave mercantile. Per oltre un decennio il piroscafo venne quindi utilizzato come transatlantico sulle linee passeggeri verso l'Asia occidentale e nelle acque nordeuropee.\nNel 1935, durante i preparativi della guerra d'Etiopia, il governo italiano decise, per dotarsi di un adeguato numero di grandi unit\u00e0 passeggeri da adibire al trasporto delle truppe, di acquistare da compagnie straniere nove grosse navi passeggeri (con stazza lorda compresa tra le 9.000 e le 20.000 tsl) che vennero ribattezzate con nomi di regioni italiane: tra queste navi vi fu appunto la \"Saarbr\u00fccken\", che, comprata nell'agosto 1935, venne ribattezzata \"Toscana\" (le altre unit\u00e0 erano \"Calabria\" ex \"Werra\", \"Liguria\" ex \"Melita\", \"Lombardia\" ex \"Risolute\", \"Piemonte\" ex \"Minnedosa\", \"Sannio\" ex \"General Mitre\", \"Sardegna\" ex \"Sierra Ventana\", \"Sicilia\" ex \"Coblenz\" \u2013 gemella del \"Toscana\" \u2013 ed \"Umbria\" ex \"Bahia Blanca\"). Date in gestione alla societ\u00e0 Italia, che figurava anche come loro proprietaria (e successivamente, nel 1936, al Lloyd Triestino), le nove unit\u00e0 della serie \u00abRegioni\u00bb non vennero in realt\u00e0 mai impiegate per servizio passeggeri di linea, venendo invece sempre utilizzate per conto del governo, del Ministero delle colonie o della Regia Marina.\nAl pari delle altre unit\u00e0 della \u201cclasse\u201d Regioni, pertanto, il \"Toscana\" venne impiegato come trasporto truppe dapprima nella guerra d'Etiopia e poi nella guerra civile spagnola. Nel corso della guerra d'Etiopia il piroscafo effettu\u00f2 numerosi viaggi con partenza a Napoli ed arrivo nei porti dell'Eritrea e della Somalia via canale di Suez, trasportando ogni volta 1990 uomini. \nDopo un breve periodo di inattivit\u00e0 in attesa di un nuovo utilizzo, la nave, che nel gennaio 1937 era stata trasferita al Lloyd Triestino, venne nuovamente impiegata per il trasporto di truppe e lavoratori nei porti della Spagna in mano alle truppe nazionaliste, durante la guerra civile spagnola. Durante tale conflitto \u2013 nel corso del quale le navi italiane portarono in Spagna 80.000 uomini e 4.000 veicoli \u2013 i trasporti truppe viaggiavano solitamente in convogli scortati da unit\u00e0 della II Squadra Navale (incrociatori o cacciatorpediniere) sino a Malaga o Gibilterra, per proseguire alla volta di Cadice sotto la scorta di unit\u00e0 provenienti da Tangeri, Ceuta e Palma di Majorca. Un primo viaggio in Spagna del \"Toscana\", per trasporto di reparti del Corpo Truppe Volontarie, venne effettuato tra gennaio e febbraio 1937. Ne seguirono vari altri.\nData in gestione alla Flotta Lauro, incaricata del trasporto in Libia di 1720 famiglie per un totale di 20.000 coloni, nel novembre 1938, la nave venne impiegata per qualche mese nel trasporto di tali coloni verso la Libia, per essere nuovamente inviata in Spagna nel maggio 1939, rimpatriando 1900 militari italiani.\nLa seconda guerra mondiale ed il servizio come nave ospedale.\nAll'entrata dell'Italia nella seconda guerra mondiale, il 10 giugno 1940, il \"Toscana\" si trovava, insieme al similare \"Sicilia\", nel Dodecaneso, dove le due navi erano da poco giunte con a bordo alcune centinaia di militari di complemento. Nei successivi mesi le due navi rimasero sostanzialmente inattive in quelle isole, poi, nel dicembre 1940, lo Stato Maggiore della Regia Marina decise la loro trasformazione in nave ospedale, sia in virt\u00f9 delle loro grandi dimensioni e capienza, sia per salvarle dalla perdita in caso della caduta \u2013 allora ritenuta molto probabile, timore che permase sino alla caduta della Grecia nell'aprile 1941 \u2013 del Dodecaneso, in seguito al blocco navale oppure ad uno sbarco turco o britannico. La decisione venne comunicata alla sede della Croce Rossa Internazionale a Ginevra, e vennero inviati nel Dodecaneso i materiali sanitari ed il personale medico necessario ad armare le due navi, prima a mezzo aerei (sul finire del 1940) e poi, nel gennaio 1941, mediante la moderna motonave \"Vettor Pisani\". Requisita ufficialmente dalla Regia Marina il 1\u00ba febbraio 1941 (in tale data venne dichiarato il termine del noleggio), iscritta nel ruolo del naviglio ausiliario dello Stato e ridipinta secondo le norme stabilite dalla Convenzione di Ginevra per le navi ospedale (scafo e sovrastrutture bianche, fascia verde interrotta da croci rosse sullo scafo e croci rosse sui fumaioli), la \"Toscana\", dotata di adeguate attrezzature sanitarie ed imbarcato il personale medico, entr\u00f2 in servizio come nave ospedale dotata di 700 posti letto nel marzo 1941. Il 5 marzo 1941 l'unit\u00e0 lasci\u00f2 Lero con a bordo 73 tra feriti e malati provenienti da tutte le isole del Dodecaneso (secondo alcune fonti le autorit\u00e0 italiane del Dodecaneso, per garantire alla \"Toscana\" lo status di nave ospedale, concessero il viaggio gratuito a quei residenti nel Dodecaneso che decidessero tornare in Italia per riunirsi alle loro famiglie, purch\u00e9 questi si dichiarassero malati) ed anche nove crocerossine volontarie (anche se i loro diplomi professionali ed altri documenti non erano del tutto in regola, avendo seguito solo un breve corso). Durante l'attraversamento del canale di Cerigo la nave ospedale venne avvistata da un aereo inglese che richiese, a mezzo segnali ottici, il nome dell'unit\u00e0, cui dal \"Toscana\" venne risposto con lo stesso metodo. \nDopo aver attraversato senza incidenti il Mar Egeo la \"Toscana\" giunse a Taranto, da dove poi venne trasferita a Trieste per ultimare l'allestimento. Giunta nel capoluogo giuliano il 12 marzo, la nave vi rimase per i lavori fino al 25 maggio e quindi si trasfer\u00ec a Venezia per imbarcare le attrezzature sanitarie, divenendo infine operativa nel giugno 1941 (per altre fonti dal 16 dicembre 1941).\nNell'autunno 1941 (in questo periodo fu imbarcato sulla nave, in qualit\u00e0 di cappellano militare, il futuro cardinale Sergio Pignedoli) la \"Toscana\" venne bombardata da un aereo inglese. Qualche tempo dopo, sempre nell'autunno 1941, la nave ospedale prese a bordo a Tripoli, mentre era in corso un attacco aereo sulla citt\u00e0, 924 tra feriti, malati ed anche numerosi profughi civili: a bordo dell'unit\u00e0 nacque un bambino, che venne battezzato \"Toscano\" in ricordo del nome della nave.\nIl 22 dicembre 1941 la \"Toscana\" lasci\u00f2 Tripoli diretta in Italia, ma venne dirottata su Bengasi, dove arriv\u00f2 l'indomani, trattenendovisi per poche ore ed imbarcando pi\u00f9 di un migliaio tra feriti e profughi civili: questi ultimi \u2013 principalmente donne e bambini \u2013, avendo sperimentato la dura occupazione inglese della citt\u00e0 (6 febbraio-4 aprile 1941), avevano richiesto di rientrare in Italia, dato che, davanti alla nuova offensiva britannica, Bengasi (ormai abbandonata da tutte le truppe dell'Asse in ritirata tranne che da un piccolo reparto della Polizia dell'Africa Italiana) sarebbe nuovamente caduta di l\u00ec a due giorni (24-25 gennaio 1941).\nNell'agosto 1942 la nave ospedale comp\u00ec una missione a Tobruk, toccando altri tre porti della costa nordafricana.\nNella notte tra il 1\u00b0 ed il 2 ottobre 1942 la \"Toscana\", in navigazione correttamente illuminata, venne sottoposta a due attacchi con lancio di bombe da parte di due bombardieri britannici, senza tuttavia riportare alcun danno e recuperando anzi l'equipaggio (sei uomini) di uno degli aerei avversari, che aveva dovuto ammarare qualche minuto dopo l'attacco.\nA causa dell'intensa attivit\u00e0 le caldaie della nave ospedale si ridussero in cattive condizioni, giungendo a consumare giornalmente 60 tonnellate d'acqua per sviluppare una velocit\u00e0 massima di otto nodi: in seguito a tali problemi l'unit\u00e0 venne sottoposta, tra il novembre ed il dicembre 1942, ad approfonditi lavori di manutenzione alle caldaie.\nIl 2 dicembre 1942 la \"Toscana\", insieme alle piccole navi soccorso \"Capri\" e \"Laurana\", nonch\u00e9 a diversi cacciatorpediniere e torpediniere, venne inviata alla ricerca dei superstiti delle navi del convoglio \u00abH\u00bb, pressoch\u00e9 distrutto in uno scontro notturno contro una formazione navale inglese, nelle acque del banco di Skerki (costa tunisina). Complessivamente vennero tratti in salvo circa 1.100 naufraghi, un terzo del totale degli uomini imbarcati sulle navi del convoglio (tra i feriti ricoverati sulla \"Toscana\" vi fu il tenente di vascello Alfredo Zambrini del cacciatorpediniere \"da Recco\", gravemente ustionato e deceduto nell'ospedale di Torrebianca il successivo 14 dicembre, decorato con Medaglia d'oro al valor militare per il suo operato nel mantenere le comunicazioni a bordo del \"Da Recco\" incendiato nello scontro).\nDue giorni dopo, il 4 dicembre, la nave ospedale recuper\u00f2 in alto mare cinque avieri inglesi.\nIl 28 aprile 1943 la \"Toscana\" trasse in salvo 72 naufraghi tra membri dell'equipaggio (sette) del piroscafo italiano \"Teramo\", incendiato quello stesso giorno da motosiluranti britanniche ed aerei Kittyhawk durante la navigazione da Napoli a Tunisi carico di benzina (il relitto alla deriva si aren\u00f2 il 29 aprile a sud di Capo Bon, continuando a bruciare sino alla sera del 30), e dei motopescherecci requisiti \"TT 01\" e \"TT 03\", utilizzati come trasporti dalla Kriegsmarine ed anch'essi affondati. Quello stesso giorno la nave ospedale venne sorvolata per diverso tempo da un gruppo di velivoli statunitensi, che verso le sei di sera l'attaccarono al largo di Capo Cartagine, senza per\u00f2 riuscire a colpirla. Il 29 aprile la \"Toscana\", mentre rientrava dalla Tunisia con a bordo 938 tra feriti e malati, venne nuovamente attaccata con lancio di bombe e mitragliamento \u2013 nonostante la trasmissione di segnali radio di riconoscimento\u00a0\u2013 e fu stavolta colpita, con 15 feriti tra il personale medico e l'equipaggio, alcuni dei quali di notevole gravit\u00e0.\nNel luglio-agosto 1943 la nave prese parte alle operazioni di evacuazione sanitaria della Sicilia, dopo lo sbarco alleato. In luglio la \"Toscana\" e le navi ospedale \"Aquileia\" e \"Virgilio\" effettuarono cinque missioni, imbarcando circa 3400 tra feriti e malati gravi sia tedeschi che italiani, radunati sulle spiagge di Sant'Agata e Ganzirri (stretto di Messina), ed in agosto le stesse tre navi compirono altre tre missioni sino al giorno della caduta di Messina, il 17 agosto, recuperando altri 3000 infermi. La \"Toscana\" e l'\"Aquileia\" furono le ultime navi ospedale ad abbandonare le rive dello stretto di Messina, sotto continui attacchi aerei.\nAlla proclamazione dell'armistizio la \"Toscana\" si trovava a Gaeta (dove si era tenuta pronta a muovere dietro ordini superiori), da dove salp\u00f2 la sera del 9 settembre 1943, mentre le truppe tedesche occupavano la piazzaforte, riuscendo cos\u00ec ad evitare la cattura. \nBen accolta dalle truppe americane al suo arrivo a Palermo, la nave prosegu\u00ec per Malta, giungendovi il 14 settembre, mentre si faceva notte, ed imbarcando il giorno seguente i feriti e malati gravi prelevati dalle unit\u00e0 italiane radunate nei porti dell'isola e dalla nave soccorso \"Laurana\" (all'ormeggio a Marsa Scirocco), trattenuta dai britannici sin dalla sua cattura, avvenuta nel maggio 1943, ed a bordo della quale erano stati inizialmente sistemati gli infermi imbarcati sulle altre navi. Il 16 settembre la \"Toscana\" lasci\u00f2 Malta, giungendo a Taranto il 18 ottobre, dopo aver evitato senza danni un attacco aereo da parte di velivoli tedeschi.\nNell'autunno 1943 le autorit\u00e0 britanniche richiesero alla Regia Marina la \"Toscana\" e l'unica altra nave ospedale rimasta in efficienza, la \"Principessa Giovanna\", per utilizzo a favore delle proprie truppe, ma la Regia Marina rispose che a tale scopo le due unit\u00e0 avrebbero anche potuto continuare ad essere impiegate con bandiera ed equipaggio italiano, pur operando in base alle esigenze britanniche. Cos\u00ec avvenne e pertanto, tra il settembre ed il dicembre 1943, \"Principessa Giovanna\" e \"Toscana\" effettuarono in tutto sei missioni di trasporto di feriti e malati sia britannici (per i due terzi) che italiani (per il rimanente terzo).\nNel gennaio 1944 gli inglesi, intenzionati ad appropriarsi almeno temporaneamente delle proprie navi italiane, decisero d'iscrivere la \"Principessa Giovanna\" (\"Hospital Ship N. 58\") e la \"Toscana\" (\"Hospital Ship N. 59\") nelle liste delle proprie navi ospedale, dichiarando che la decisione fosse stata presa per proteggere le due unit\u00e0, in quanto la Germania riconosceva solo la Repubblica Sociale Italiana, e non il governo del Regno del Sud. Di fatto, tuttavia, la \"Toscana\" (a differenza della \"Principessa Giovanna\"), bench\u00e9 formalmente iscritta nei registri britannici come \"Hospital Ship N.59\", continu\u00f2 ad essere impiegata per conto del Comando navale italiano del Levante sino alla fine del 1945, quando venne derequisita. Altre fonti riportano invece una versione diversa: la nave, radiata a Taranto dai ruoli del Naviglio ausiliario dello Stato il 6 febbraio 1944, rimase in regime di requisizione della Regia Marina, per essere utilizzata come trasporto per conto degli Alleati, e fu sottoposta a lavori di sistemazione ad Haifa ed Alessandria d'Egitto, giungendo a Malta il 16 febbraio 1944, alzandovi bandiera britannica e svolgendo alcune missioni in Mediterraneo come nave ospedale. Il 16 febbraio 1945 la \"Toscana\" venne inviata a Yarrow e vi rimase per tre settimane, venendo sottoposta ad un turno di lavori. Per altra fonte, nel 1944 la nave venne requisita dagli Alleati e da questi adibita a compiti di trasporto, effettuando alcuni viaggi nel Mediterraneo sotto bandiera britannica e venendo sottoposta ad un turno di lavori in Inghilterra.\nNel corso della seconda guerra mondiale la \"Toscana\" aveva svolto complessivamente 54 missioni come nave ospedale, trasportando 4720 tra feriti e naufraghi e 28.684 ammalati.\nIl dopoguerra e l'esodo istriano.\nTornata a Napoli il 4 dicembre 1945 ed issata nuovamente la bandiera italiana, la nave venne utilizzata dal Co.Ge.Na. (Comitato ministeriale Gestione Navi) per conto del governo italiano, svolgendo collegamenti d'urgenza tra Napoli, Palermo e Cagliari. Restituita formalmente al Lloyd Triestino nell'ottobre 1946, la nave venne impiegata per il rimpatrio da Libia e Tunisia di profughi ed ex prigionieri. Nello stesso periodo la nave trasport\u00f2 anche da Napoli a Massaua, passando per il canale di Suez e Porto Said, ex coloni italiani che tornavano in Africa Orientale dopo esserne partiti nel 1942, a seguito dell'occupazione britannica. Ad inizio gennaio 1947 si decise di impiegare il \"Toscana\" per l'evacuazione dei profughi di Pola, intenzionati a lasciare la citt\u00e0 prima che questa venisse annessa alla Iugoslavia.\nGiunta a Pola al comando del capitano Caro agli inizi di febbraio, la nave imbarc\u00f2 1865 profughi e ripart\u00ec dal Molo Carboni del porto istriano il 2 febbraio 1947, alle 8.30, diretta a Venezia. Dopo aver sbarcato i profughi, la nave torn\u00f2 a Pola il 5 febbraio, imbarcando 2085 persone e ripartendo il 7 febbraio alla volta di Venezia. Il 9 febbraio il \"Toscana\" fece ritorno nel capoluogo istriano, dove prese a bordo 1550 persone (meno del previsto a causa del coprifuoco imposto in seguito all'assassinio, per protesta contro la cessione di Pola alla Iugoslavia, del brigadiere generale Robert W. De Winton, comandante il presidio britannico di Pola, avvenuto il 10 febbraio ad opera dell'insegnante nazionalista Maria Pasquinelli), salpando verso Venezia l'11 febbraio. Tornato a Pola il 14 febbraio, il piroscafo ne ripart\u00ec il 16 con 2300 profughi a bordo, per poi tornare il 18 portando, tra l'altro, il direttore del quotidiano veneziano \u00abIl Gazzettino\u00bb. La successiva partenza (per Ancona e non per Venezia) del \"Toscana\", che aveva imbarcato 2156 profughi (tra cui 16 malati, 50 lattanti e 120 bambini con meno di quattro anni, oltre a numerosi anziani) era prevista per il 19, ma causa il maltempo venne inizialmente rimandata al 20 e poi, persistendo le condizioni meteorologiche avverse, pot\u00e9 infine avvenire solo il 21 febbraio. Rientrata a Pola il 23 febbraio, la nave ripart\u00ec il 26 febbraio con il sesto carico di profughi istriani.\nIl 2 marzo il \"Toscana\" part\u00ec da Pola per Venezia con 1580 profughi in quello che avrebbe dovuto essere l'ultimo viaggio, ma il 4 marzo la nave torn\u00f2 di nuovo nel porto istriano. Il 7 marzo, con un giorno di ritardo a causa di problemi tecnici, il \"Toscana\" ripart\u00ec da Pola, portando a bordo, oltre a 1400 profughi, i resti di Nazario Sauro, di Giovanni Grion, della madre di quest'ultimo e di due delle vittime del sommergibile \"F 14\", affondato accidentalmente fuori Pola nell'agosto 1928, oltre a numerosi cimeli. Negli ultimi due viaggi la nave trasport\u00f2 soprattutto personale rimasto a Pola per le operazioni di evacuazione della citt\u00e0, che si presentava a bordo provvisto di documenti con apposito timbro di riconoscimento. Il 13 marzo il \"Toscana\" si present\u00f2 ancora una volta a Pola, con a bordo il capo della Pontificia Commissione di Assistenza, e ripart\u00ec il 14 marzo alla volta di Ancona, nuovamente carico di profughi. Il 17 marzo il \"Toscana\" fece ritorno a Pola per l'ultimo viaggio: la partenza era prevista per il 19, ma in realt\u00e0 la nave part\u00ec con un giorno di ritardo. Dopo aver ricevuto dal Comitato di Liberazione Nazionale e dal Comitato di Assistenza per l'Esodo una pergamena miniata in segno di riconoscenza, il \"Toscana\" lasci\u00f2 Pola per l'ultima volta il 20 marzo 1947.\nIn dieci viaggi (pi\u00f9 del numero inizialmente previsto), tra il 2 febbraio ed il 20 marzo 1947, il piroscafo aveva trasportato complessivamente 16.800 profughi istriani (per altra fonte 13.056). Per questa sua attivit\u00e0 fotografie del \"Toscana\" fotografato nel 1947 nel porto di Pola appaiono nella copertina del libro \u00ab\"L'Esodo\"\u00bb, di Arrigo Petacco (1999) e nel libro di Gianni Oliva \u00ab\"Profughi\"\u00bb (2005).\nTerminata quest'attivit\u00e0 il \"Toscana\" riprese il servizio di rimpatrio di profughi ed ex prigionieri dall'Africa settentrionale.\nIl ritorno al servizio civile e gli ultimi anni.\nRestituito infine alla navigazione mercantile, nell'estate 1947 il piroscafo sub\u00ec un turno di grandi lavori di rimodernamento eseguiti presso il Cantiere San Marco di Trieste: i bruciatori delle caldaie, alimentati a carbone, vennero convertiti alla nafta, venne sostituito il fumaiolo con uno pi\u00f9 basso e tozzo (la velocit\u00e0 tuttavia non mut\u00f2, restando di dodici nodi) e la stazza fu leggermente incrementata a 9584 tsl. Anche le sistemazioni passeggeri vennero ampliate, potendo alloggiare 826 persone.\nTornato in servizio di linea dopo opportune prove di collaudo, il piroscafo venne assegnato nel 1948 alle rotte oltre Suez: inizialmente, dal 7 febbraio 1948, al collegamento diretto da Trieste a Durban, e dal 19 ottobre 1948 venne invece destinato al trasporto di emigranti (tra cui numerosi giuliani ed istriani, esuli dalle loro terre annesse alla Iugoslavia, e, dal 1954, 20.000 triestini che avevano lasciato Trieste dopo la restituzione della citt\u00e0 all'Italia, in quanto senza lavoro) verso l'Australia e segnatamente a Perth, a disposizione del CIME (Comitato Intergovernativo per le Migrazioni Europee), partendo inizialmente da Napoli e successivamente da Trieste (capolinea). Il 14 settembre 1960 l'anziana nave lasci\u00f2 Trieste per l'ultimo viaggio di linea.\nDisarmato a Trieste sul finire del 1961, il \"Toscana\" venne infine demolito, sempre a Trieste, nel 1962."}
{"id": "2612424", "revid": "767487", "url": "https://it.wikipedia.org/wiki?curid=2612424", "title": "Cureggia", "text": "Cureggia \u00e8 un quartiere di 171 abitanti del comune svizzero di Lugano, nel Canton Ticino.\nGeografia fisica.\nConfina coi quartieri di Pregassona (a nord e a ovest), Viganello (a sud-ovest) e Br\u00e8-Aldesago (a sud e a est).\nStoria.\nAttestato per la prima volta nella forma \"Curezia\" nel 1329, quale possedimento della diocesi di Como, Cureggia nel 1454 \u00e8 citato in un atto di vendita di terreni alla comunanza di Sonvico; nel XV secolo dovette fornire di un soldato al ducato di Milano.\nL'isolamento del paese, raggiungibile solo attraverso un sentiero che risaliva da Pregassona, fu rotto soltanto nel 1956, quando venne costruita una strada che ne favor\u00ec lo sviluppo. Cureggia divenne residenza di personaggi celebri del cinema come Karlheinz B\u00f6hm, Sabina Bethmann e Arthur Maria Rabenalt.\nGi\u00e0 comune autonomo che si estendeva per 0,69\u00a0km\u00b2, nel 2004 \u00e8 stato accorpato a Lugano assieme agli altri comuni soppressi di Breganzona, Davesco-Soragno, Gandria, Pambio Noranco, Pazzallo, Pregassona e Viganello.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del quartiere."}
{"id": "2612427", "revid": "57342", "url": "https://it.wikipedia.org/wiki?curid=2612427", "title": "Germain Derycke", "text": "Professionista dal 1950 al 1961, vinse la Parigi-Roubaix 1953, la Freccia Vallone 1954, la Milano-Sanremo 1955, la Liegi-Bastogne-Liegi 1957 e il Giro delle Fiandre 1958.\nCarriera.\nGrande specialista delle corse di un giorno, al suo secondo anno da professionista giunse alle spalle di Ferdi K\u00fcbler nella Liegi-Bastogne-Liegi. Negli anni successivi vinse 4 delle 5 classiche monumento (non si impose solo nel Giro di Lombardia) ed entrando in un ristretto gruppo di corridori a riuscire in tale impresa (assieme a Louison Bobet, Fred De Bruyne, Hennie Kuiper e Sean Kelly).\nSal\u00ec due volte sul podio nel Campionato del mondo: fu secondo nel 1953 alle spalle di Fausto Coppi e terzo nel 1955 dietro Stan Ockers e Jean-Pierre Schmitz.\nMor\u00ec a soli 48 anni, nel 1978, prematuramente ed inaspettatamente a casa per la rottura dell'arteria."}
{"id": "2612431", "revid": "287204", "url": "https://it.wikipedia.org/wiki?curid=2612431", "title": "Acidi inorganici", "text": ""}
{"id": "2612432", "revid": "7077", "url": "https://it.wikipedia.org/wiki?curid=2612432", "title": "Acido minerale", "text": "Un acido minerale (o acido inorganico) \u00e8 un acido derivato da uno o pi\u00f9 composti inorganici. Un acido minerale non contiene nessun atomo di carbonio organico e rilascia sempre ioni idrogeno quando viene sciolto in acqua.\nCaratteristiche.\nGli acidi minerali comunemente usati sono acido solforico, acido cloridrico e acido nitrico. Gli acidi minerali includono una gamma ad ampio spettro di composti, da quelli molto forti (ad esempio l'acido solforico) a quelli molto deboli (ad esempio l'acido borico). Gli acidi minerali tendono ad essere molto solubili in acqua ed insolubili in solventi organici, quali benzene o acqua ragia.\nGli acidi minerali vengono usati in molti settori dell'industria chimica come materie prime, sia organici che inorganici. Una grande quantit\u00e0 di questi acidi, specialmente acido solforico, nitrico e cloridrico vengono prodotti per usi commerciali su larga scala.\nGli acidi minerali sono anche usati direttamente per le loro propriet\u00e0 corrosive. Ad esempio, una soluzione diluita di acido cloridrico viene utilizzata per rimuovere depositi salini dall'interno dei bollitori, prendendo per\u00f2 precauzioni per evitare la corrosione dello stesso da parte dell'acido."}
{"id": "2612433", "revid": "110157", "url": "https://it.wikipedia.org/wiki?curid=2612433", "title": "Almeida (Colombia)", "text": "Almeida \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Enrique Suarez nel 1906, mentre l'istituzione del comune \u00e8 del 4 luglio 1907."}
{"id": "2612438", "revid": "104485", "url": "https://it.wikipedia.org/wiki?curid=2612438", "title": "Acidi fosfonici", "text": ""}
{"id": "2612439", "revid": "290948", "url": "https://it.wikipedia.org/wiki?curid=2612439", "title": "Acidi solfinici", "text": ""}
{"id": "2612441", "revid": "119706513", "url": "https://it.wikipedia.org/wiki?curid=2612441", "title": "Davesco-Soragno", "text": "Davesco-Soragno \u00e8 un quartiere di 1\u00a0642 abitanti del comune svizzero di Lugano, nel Canton Ticino (distretto di Lugano).\nStoria.\nGi\u00e0 comune autonomo istituito nel 1801 per scorporo dal comune di Cadro e che si estendeva per 2,5\u00a0km\u00b2, nel 2004 \u00e8 stato accorpato a Lugano assieme agli altri comuni soppressi di Breganzona, Cureggia, Gandria, Pambio Noranco, Pazzallo, Pregassona e Viganello.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del quartiere. L'ufficio patriziale \u00e8 presieduto da Arnaldo Fassora ."}
{"id": "2612442", "revid": "547034", "url": "https://it.wikipedia.org/wiki?curid=2612442", "title": "Peter Kremer", "text": "Biografia.\n\u00c8 nato a Brilon-Wald; il padre \u00e8 ingegnere e la madre attrice. \nHa studiato recitazione alla Folkwangschule ad Essen ed ha lavorato su palcoscenici prestigiosi tra cui Francoforte, la Schauspielhaus di Zurigo, lo Schiller Theater di Berlino, il M\u00fcnchner Residenztheater e il Teatro della Ruhr.\nL'attore vive in uno dei piccoli pittoreschi borghi che si affacciano sul lago di Starnberg, in Baviera con la moglie Ulrike - una dottoressa specializzata in medicina cinese - e due figli: Frederic e Lucy.\nHelmut Ringelmann lo ha scelto dopo averlo visto recitare al Prinzregententheater di Monaco di Baviera. Peter Kremer non \u00e8 un fan del genere poliziesco e della serie \u00abDerrick\u00bb non ne ha viste pi\u00f9 di cinque o sei puntate.\nPer la Scuola di Cinema e Televisione di Monaco, ha girato nel 2004 \u00abWei\u00dfe Stille\u00bb. In questa pellicola ha interpretato il ruolo di un soldato durante la Seconda Guerra Mondiale. A 2000 metri, in una solitaria postazione tra il freddo e le nevi, quattro militi devono combattere, oltre che con le difficolt\u00e0 e le avversit\u00e0 esterne, anche con un mutamento interiore, soli con la paura e il silenzio."}
{"id": "2612450", "revid": "729019", "url": "https://it.wikipedia.org/wiki?curid=2612450", "title": "Anemia sideroblastica secondaria", "text": "L'anemia sideroblastica secondaria \u00e8 una forma di anemia sideroblastica e pu\u00f2 essere:\nSi ha ipocellularit\u00e0 per carente produzione di emoglobina nonostante le riserve di ferro siano adeguate; c'\u00e8 iperplasia dell'eritrone perch\u00e9 l'eritropoiesi \u00e8 inefficace e gli stimoli continui.\nSono presenti per\u00f2 nel midollo dei particolari precursori eritroidi detti sideroblasti caratterizzati dalla presenza al loro interno di mitocondri infarciti del ferro che non \u00e8 utilizzato per la sintesi dell'eme.\nTalvolta sono detti sideroblasti ad anello perch\u00e9 il ferro intracellulare \u00e8 cos\u00ec abbondante che i mitocondri si dispongono a circondare il nucleo; l'anemia che ne deriva \u00e8 quindi microcitica ipocromica."}
{"id": "2612454", "revid": "599013", "url": "https://it.wikipedia.org/wiki?curid=2612454", "title": "Claudio Lusuardi", "text": "Carriera.\nDopo alcune esperienze nelle gare di regolarit\u00e0, Lusuardi esord\u00ec nella velocit\u00e0 nel 1967, dopo essere stato assunto presso l'officina dell'ex pilota e costruttore Francesco Villa. Specialista delle piccole cilindrate, in modo particolare della 50, Lusuardi fece la sua prima comparsa nel Motomondiale al GP delle Nazioni 1972, dove termin\u00f2 al decimo posto la gara della 50 su una Villa. Nello stesso anno termin\u00f2 al quarto posto (a pari merito con Gilberto Parlotti e Otello Buscherini) il Campionato Italiano.\nSempre con una 50 costruita da Francesco Villa, Lusuardi termin\u00f2 al secondo posto l'Italiano 1973 e vinse il titolo nazionale nel 1974. La vittoria fu poi bissata nel 1975, anno in cui il centauro modenese termin\u00f2 al decimo posto il Mondiale con una Derbi. Dopo il biennio 1976-77, passato tra la Villa e la costruzione di una 50 con il proprio nome, Lusuardi pass\u00f2 alla Bultaco per la stagione '78, terminando il Mondiale in settima posizione grazie al 2\u00ba posto (dietro al compagno di Marca Tormo) in Cecoslovacchia.\nLusuardi rester\u00e0 in Bultaco sino al 1980, vincendo due titoli italiani (1979 e 1980), prima di ritornare alla corte di Francesco Villa, con cui avr\u00e0 i suoi migliori risultati nel Mondiale (3\u00ba nel 1982 e 1983) e un Campionato Italiano (1983), prima di ritirarsi a fine '83.\nDopo il ritiro, Lusuardi rest\u00f2 nell'ambiente motociclistico, dapprima costruendo una 80 che vinse il titolo italiano 1985 con Bruno Casanova, e poi come team-manager per la Cagiva nel campionato Sport Production,\ncon la quale vince il titolo nel 1994 avendo Valentino Rossi come pilota, in sella ad una Cagiva Mito 125.\nOra Lusuardi gestisce la concessionaria di motocicli Ducati di Modena, occupandosi prevalentemente di officina, riparazioni, e soprattutto, di preparazioni e assetti per moto da corsa."}
{"id": "2612461", "revid": "290309", "url": "https://it.wikipedia.org/wiki?curid=2612461", "title": "Gandria", "text": "Gandria \u00e8 un quartiere di 275 abitanti del comune svizzero di Lugano, nel Canton Ticino (distretto di Lugano).\nGeografia fisica.\nIl quartiere di Gandria \u00e8 con Caprino (frazione del quartiere di Castagnola-Cassarate-Ruvigliana) l'unica parte del comune di Lugano a sud del Lago di Lugano ed \u00e8 al confine con l'Italia; comprende il centro abitato omonimo sulla sponda nord del lago dove si trova la dogana di Gandria.\nStoria.\nGi\u00e0 comune autonomo che si estendeva per 2,45\u00a0km\u00b2, nel 2004 \u00e8 stato accorpato a Lugano assieme agli altri comuni soppressi di Breganzona, Cureggia, Davesco-Soragno, Pambio Noranco, Pazzallo, Pregassona e Viganello.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nEconomia.\nLocalit\u00e0 turistica, .\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del quartiere."}
{"id": "2612465", "revid": "124571710", "url": "https://it.wikipedia.org/wiki?curid=2612465", "title": "Giovan Battista Gelli", "text": "Biografia.\nFiglio di Carlo, un agiato mercante di vini originario del borgo di Peretola e trasferitosi a Firenze col fratello, nacque nel 1498 nella cura di San Paolo.\nEsercit\u00f2 per tutta la vita il mestiere di calzolaio e studi\u00f2 letteratura e filosofia da autodidatta. Si spos\u00f2 con Pantesilea, dalla quale ebbe due figlie, Alessandra e Marietta.\nDiscepolo di Antonio Francini e di Francesco Verini, a sua volta allievo di Marsilio Ficino e poeta di ispirazione savonaroliana, fu con molta probabilit\u00e0 vicino alla filosofia piagnona e partecip\u00f2, anche se in disparte, alle riunioni dell'Accademia Platonica, che si tenevano presso gli Orti Oricellari\nFedele a Cosimo I, ricopr\u00ec cariche pubbliche di scarso rilievo, dapprima in qualit\u00e0 di magistrato delle Arti minori, nel 1524, poi come membro del \"Collegio dei Dodici Buonomini\", organo consuntivo del governo mediceo, nel 1539.\nFu membro dell'Accademia degli Umidi dal 1540, ne approv\u00f2 la trasformazione in Accademia Fiorentina l'anno successivo e ne fu console nel primo semestre del 1548. Il 5 agosto 1541 vi tenne la sua prima lezione, commentando un passo sulla lingua di Adamo, tratto dal canto XXVI del \"Paradiso\" di Dante. Tenne saltuariamente lezioni su Dante e Petrarca presso l'Accademia fino al 1551.\nLe sue opere pi\u00f9 famose sono \"I capricci del bottaio\" (1546), ragionamenti fra un bottaio e la propria anima (inserito nel primo indice dei libri proibiti) e \"La Circe\" (1549), dialogo fra Ulisse e i propri compagni trasformati in animali. Tra le tesi sostenute nelle sue opere vi sono quelle della discendenza diretta da No\u00e8 dei fondatori di Firenze, dovuta probabilmente all'influenza sul Gelli degli \"Antiquitatum variarum volumina XVII\", un falso confezionato da Annio da Viterbo, e quella della superiorit\u00e0 della lingua fiorentina sulle altre.\nNel settembre 1553 fu nominato da Cosimo I lettore ordinario della \"Commedia\" presso l'Accademia Fiorentina e recit\u00f2, da qui fino all'anno della sua morte, nove letture dantesche, pubblicate con cadenza annuale, che ebbero grande influenza sugli interpreti di Dante durante tutto il Cinquecento fiorentino.\nMor\u00ec il 24 luglio 1563, nella sua casa di via dei Fossi, e venne sepolto nella tomba di famiglia in Santa Maria Novella."}
{"id": "2612467", "revid": "585241", "url": "https://it.wikipedia.org/wiki?curid=2612467", "title": "Prealpi ad est della Mura", "text": "Le Prealpi ad est della Mura (in tedesco: \"Randgebirge \u00f6stlich der Mur\") sono un gruppo di Prealpi che costituiscono l'estremit\u00e0 orientale delle Alpi Centro-orientali e si estendono a est del fiume Mura.\nIn particolare la classificazione dell'AVE individua queste prealpi come un gruppo alpino (gruppo 47). Corrispondono di fatto alle Prealpi centro-orientali di Stiria della classificazione SOIUSA (settore di sezione 20.B).\nCollocazione.\nSi trovano in Austria (Stiria e Bassa Austria), con una piccola propaggine in Ungheria (regione Transdanubio Occidentale).\nConfinano:\nClassificazione.\nL'AVE vede le Prealpi ad est della Mura come il gruppo n. 47 di 75 nelle Alpi Orientali.\nLa SOIUSA ingloba questo gruppo nelle Prealpi di Stiria. In tal modo esse coincidono abbastanza con le Prealpi centrali di Stiria e le Prealpi orientali di Stiria.\nSuddivisione.\nSecondo la SOIUSA si suddividono in due sottosezioni e sei supergruppi:"}
{"id": "2612474", "revid": "124767120", "url": "https://it.wikipedia.org/wiki?curid=2612474", "title": "Ekrem Da\u011f", "text": "Carriera.\nHa giocato nella prima divisione austriaca ed in quella turca.\nHa anche segnato un gol in Champions League contro il CSKA Mosca, partita poi persa dal Be\u015fikta\u015f 2-1.\nNazionale.\nTra il 2010 ed il 2011 ha giocato complessivamente 10 partite con la nazionale austriaca."}
{"id": "2612475", "revid": "1543377", "url": "https://it.wikipedia.org/wiki?curid=2612475", "title": "Lex Hortensia de nundinis", "text": "La Lex Hortensia de nundinis (287 a.C.) fu una legge promulgata a Roma ai tempi della Repubblica, dal dittatore Quinto Ortensio.\nLa legge stabiliva che le \"nundinae\", cio\u00e8 i giorni di mercato, erano \"dies fasti\", cio\u00e8 vi si potevano svolgere le azioni per la giustizia. La legge fu di grande aiuto per chi abitava fuori citt\u00e0, tipicamente agricoltori, che venendo in citt\u00e0 per commerciare prodotti, potevano al tempo stesso dare seguito ad eventuali azioni legali di loro interesse."}
{"id": "2612477", "revid": "110157", "url": "https://it.wikipedia.org/wiki?curid=2612477", "title": "Major League Baseball 1955", "text": "Prima dell'inizio della stagione 1955 della Major League Baseball (MLB) la squadra dei Philadelphia Athletics si trasfer\u00ec nella citt\u00e0 di Kansas City cambiando il proprio nome.\nL'All-Star Game si disput\u00f2 il 12 luglio al Milwaukee County Stadium e venne vinto dalla rappresentativa della National League per 6 a 5.\nLe World Series 1955 si conclusero il 4 ottobre incoronando campioni, per la prima volta nella loro storia, i Brooklyn Dodgers."}
{"id": "2612479", "revid": "599013", "url": "https://it.wikipedia.org/wiki?curid=2612479", "title": "Complessi parrocchiali della Bretagna", "text": "I cosiddetti enclos paroissiaux (sing. \"enclos paroissial\", lett. \u201crecinto parrocchiale\u201d) rappresentano una peculiarit\u00e0 dell'architettura e dell'arte cristiana della Bretagna (Francia nord-occidentale), soprattutto del Finist\u00e8re (Bretagna nord-occidentale) - ma non solo -, e, in particolare, della valle del fiume \u00c9lorn (in bretone: \"Elorn\"), nel tratto tra Brest e Morlaix (Finist\u00e8re meridionale: si tratta di complessi parrocchiali recintati, frutto dell'opera di vari artisti (famosi e non), realizzati in granito (specie in kersantite o \"pierre de kersanton\", lo scuro granito bretone) tra il XVI e il XVIII secolo attorno ad un cimitero e costituiti solitamente, oltre che dal recinto e dallo stesso cimitero, da un arco di trionfale (fr. \"porte triumphale\"), da una chiesa, da una cappella funeraria, da un ossario (fr. \"ossuaire\"; bretone \"kamel\") e da un calvario (fr. \"calvaire\"; bretone \"kalvar\")..\nPrendono il nome dall\u2019\"enclos\", ovvero dal recinto in pietra che circonda il complesso e che serviva per separare lo spazio sacro dall'esterno, vale a dire lo spazio profano o non sacro.\nComplessi religiosi di questo tipo sono molto numerosi in Bretagna: ne esistono una settantina soltanto nella Bassa Bretagna.\nTra i complessi parrocchiali bretoni pi\u00f9 famosi, figurano quelli di Guimiliau, di Lampaul-Guimiliau e di Saint Th\u00e9gonnec nel Finist\u00e8re settentrionale, di Pleyben nel Finist\u00e8re meridionale e di Gu\u00e9henno nel Morbihan. Alcuni sono andati in gran parte perduti, come il complesso parrocchiale di Plougastel-Daoulas, di cui rimane solo il monumentale calvario.\nOrigini.\nNei complessi parrocchiali bretoni sono presenti elementi riconducibili forse alla religione celtica, in particolare alle concezioni sulla morte (in lingua bretone: \"ankou\"), che\u00a0\u2013 presso i Celti \u2013 non era vista come un inferno terribile, ma come un qualcosa strettamente legato alla resurrezione, paragonato al sole che sorge e tramonta e, che quindi non va \u201cnascosta\u201d, ma resa il pi\u00f9 possibile \u201cfamiliare\u201d.\nStoria.\nIl fiorire di questo tipo di architettura si deve al fervore religioso della gente e alle missioni evangelizzatrici.\n\u00c8 collegato inoltre all'ascesa dei commerci marittimi e dell'industria del lino tra il XVI e il XVII secolo: i commercianti di questi settori fornivano infatti i fondi necessari per la realizzazione dei complessi parrocchiali.\nAccadeva cos\u00ec che in Bretagna \u2013 formata a quei tempi da pochi centri urbani e molti villaggi rurali \u2013 le varie parrocchie rivaleggiassero addirittura tra loro per vedere chi costruiva il complesso pi\u00f9 bello.\nPer la realizzazione di queste opere architettoniche veniva cos\u00ec commissionato il lavoro di artisti (famosi e non) di vario genere, come scultori, pittori, vetrai, ebanisti, ecc.\nElementi costitutivi di un \"enclos paroissial\".\nArco trionfale.\nAl complesso parrocchiale i fedeli accedevano dall'arco trionfale (\"porte triumphale\"), che simboleggiava l'ingresso dei giusti nel regno dei cieli, oltre che un ponte tra vivi e morti e doveva garantire ai defunti la protezione dai demoni.\nChiesa.\nLa chiesa di un complesso parrocchiale bretone si caratterizza di solito per la presenza di raffigurazioni di santi locali e di scene della loro vita.\nCalvario.\nUna delle parti artisticamente pi\u00f9 rilevanti all'interno del recinto parrocchiale \u00e8 solitamente il calvario: si tratta della raffigurazione (quasi un \u201cracconto\u201d) in pietra della Passione di Cristo, scolpita su un basamento in granito da artisti celebri od anonimi in occasione di calamit\u00e0 o pestilenze e che in Bretagna \u2013 dove quest'arte \u00e8 databile tra la met\u00e0 del XV e il XVII secolo \u2013 risulta spesso molto elaborata, con l'aggiunta di altri elementi (altri episodi del Nuovo Testamento, episodi dell'Antico Testamento, ecc.) e/o figure (come figure di santi o come gli Apostoli, la Vergine Maria, la morte con la falce, chiamata in bretone Ankou, ecc.), queste ultime spesso \u201cvestite\u201d con gli abiti dell'epoca in cui sono state scolpite.\nIl calvario aveva una funzione \u201cdidattica\u201d e serviva per \u201celevare\u201d a Dio l'anima dei credenti\nSi ipotizza che questo tipo di scultura possa ricondursi alle croci che i primi Celti di religione cristiana solevano porre in cima ai menhir.\nIl calvario bretone pi\u00f9 antico \u00e8 quello di Trono\u00ebn, che risale al 1450 \u2013 1470 e che si trova nel territorio comunale di Saint-Jean-de-Trolimon a nord-est di Pointe de la Torche, nel Finist\u00e8re meridionale.\nUno dei pi\u00f9 complessi \u00e8 invece quello di Guimiliau (1581 \u2013 1588), con ca. 200 figure.\nOssario o cappella funeraria.\nVicino all'ingresso della chiesa si trova poi l'ossario o cappella funeraria, dove venivano trasferite le ossa dei morti dal cimitero: era considerato un ponte tra i vivi e i morti.\nLa cappella funeraria serviva come deposito per le ossa dei morti, nel caso in cui in chiesa \u2013 dove i morti venivano originariamente sepolti\u00a0\u2013 non vi fosse pi\u00f9 spazio.\nElenco di complessi parrocchiali della Bretagna.\nDiamo qui di seguito un elenco parziale degli \"enclos paroissiaux\" della Bretagna:"}
{"id": "2612487", "revid": "767487", "url": "https://it.wikipedia.org/wiki?curid=2612487", "title": "Miguel de Andr\u00e9s", "text": "Carriera.\nClub.\nCresciuto nella cantera dell'Athletic Bilbao, viene mandato un paio d'anni nella squadra riserve, con cui ottiene una promozione in Segunda Divisi\u00f3n B. Nel 1978-1979 viene mandato in prestito al Castellon nella Segunda Divisi\u00f3n spagnola, per fare rientro al club basco l'anno successivo.\nDopo la prima partita, giocata ancora con il Bilbao Athletic, il 9 settembre 1979 debutta con la prima squadra nella Liga durante Salamanca-Athletic (2-1).\nNegli anni seguenti diventa un punto fisso del centrocampo dei \"rojiblancos\" collezionando, in nove stagioni, 268 presenze (198 in campionato) e 12 gol, e vincendo due campionati, una Coppa del Re e una Supercoppa di Spagna.\nConclude la carriera al termine della stagione 1987-1988, rimanendo comunque in societ\u00e0 in veste di osservatore.\nNazionale.\nIl suo debutto con la Nazionale di calcio della Spagna avviene il 18 gennaio 1984, nell'amichevole persa dagli iberici contro l'Nazionale di calcio dell'Ungheria per 1-0.\nLa successiva presenza \u00e8 anche l'ultima, e risale a Spagna-Nazionale di calcio della Danimarca 2-1 dell'11 aprile 1984."}
{"id": "2612488", "revid": "371529", "url": "https://it.wikipedia.org/wiki?curid=2612488", "title": "Venus in Furs (brano musicale)", "text": "Venus in Furs \u00e8 un brano musicale del gruppo rock d'avanguardia The Velvet Underground, scritto da Lou Reed e originariamente pubblicato sul loro album di debutto del 1967 \"The Velvet Underground &amp; Nico\". La canzone trae ispirazione dal romanzo \"Venere in pelliccia\" scritto da Leopold von Sacher-Masoch. Il testo allude al sadomasochismo, al bondage e alla dominazione sessuale.\nIl brano.\nRegistrazione.\n\"Venus in Furs\" fu una delle prime tre canzoni registrate ai T.T.G. Studios, Hollywood, per essere incluse nell'album \"The Velvet Underground &amp; Nico\" (gli altri due brani furono \"Heroin\" e \"I'm Waiting for the Man\"). La musica contiene il suono cacofonico e ipnotico della viola elettrica di John Cale e della \"Ostrich guitar\" di Reed, una chitarra con tutte le corde accordate sulla stessa nota.\nLa canzone era la preferita di Sterling Morrison, il quale affermava spesso che in questo brano, come in nessun altro, avevano raggiunto il suono che la band aveva in mente.\nContenuti.\nLa canzone, la cui composizione risale al 1965, \u00e8 la prima descrizione esplicita di un rapporto sadomasochistico padrone-servo mai apparsa in un brano di musica rock. Lou Reed si ritaglia il ruolo di spettatore che incita l'azione tra i due amanti, identificandosi prima con la dominatrice e poi con il suo fedele \"schiavo\". L'ossessiva cadenza musicale evoca un clima morboso e perverso che ben si adatta alla scena descritta. Non manca per\u00f2 una nota malinconica nel finale, il gioco d'amore non \u00e8 erotismo spensierato, ma un disperato tentativo di fuggire dalla monotonia dell'ordinario, da un'angosciata esistenza incanalata nei dettami di una vita borghese: \"\u00abI am tired, I am weary / I could sleep for a thousand years / A thousand dreams that would awake me / Different colours made of tears\u00bb\" (\"Sono stanco, sono esausto / Potrei dormire per un migliaio di anni / Un migliaio sono i sogni che potrebbero svegliarmi / Colori differenti, fatti di lacrime\"). Solo attraverso il sogno \u00e8 possibile evadere dal quotidiano, provando nuove sensazioni attraverso il dolore.\nIl brano era un appuntamento fisso durante gli show dell'Exploding Plastic Inevitable, dove veniva eseguita dal gruppo mentre i ballerini Gerard Malanga e Mary Woronov, entrambi muniti di fruste, interpretavano i personaggi del testo.\nCover.\nLou Reed ha registrato parecchie versioni della canzone durante la sua carriera solista e anche John Cale l'ha spesso eseguita con la sua band. Inoltre, i seguenti artisti hanno dato la loro versione del brano."}
{"id": "2612491", "revid": "416175", "url": "https://it.wikipedia.org/wiki?curid=2612491", "title": "Episodi di Melrose Place (sesta stagione)", "text": "La sesta stagione venne trasmessa per la prima volta negli Stati Uniti dall'8 settembre 1997 al 30 marzo 1998 sul canale FOX.\nDoug Savant lascia definitivamente la serie dopo il primo episodio; ha interpretato per cinque anni il ruolo di Matt Fielding.\nAlyssa Milano viene aggiunta al cast regolare sempre nel ruolo di Jennifer Mancini.\nLinden Ashby viene aggiunto al cast regolare nel ruolo del dott. Brett Cooper.\nJamie Luner viene aggiunta al cast regolare a partire dal quarto episodio nel ruolo di Lexi Sterling.\nDavid Charvet esce definitivamente di scena dopo il diciassettesimo episodio; ha interpretato il ruolo di Craig Field per circa un anno.\nUn nuovo giorno.\nTrama.\nCraig accusa Samantha dell'incidente che ha causato la morte di Sydney e del padre di lei. Brett Cooper, un medico e vecchia conoscenza di Kimberly, arriva da Ohio e incomincia a lavorare nell'\u00e9quipe di Michael; visita la tomba di Kimberly e giura vendetta contro Michael. Taylor dice a Peter di essere incinta e lui finge di chiederle di sposarlo; in realt\u00e0 la umilia sull'altare davanti a tutti. Dopo il fallimento della D&amp;D, Amanda rifiuta un lavoro a New York che aveva fortemente richiesto e torna a Los Angeles perch\u00e9 adesso sta con Kyle. Megan va a stare da Jennifer dopo aver scoperto che Michael l'ha usata per i suoi piani contro Peter. Matt riceve un'offerta a San Francisco e si trasferisce con Chelsea.\nInganno mortale.\nTrama.\nCooper va a stare nell'appartamento di Matt e incomincia a indagare sulle storie di ognuno, in particolare di Michael e Kimberly. Megan \u00e8 costantemente in mezzo al conflitto tra Peter e Michael. Taylor va a stare nell'appartamento di Jake e vede una possibilit\u00e0 di tornare con Kyle quando gli rivela che il bambino che aspetta \u00e8 suo e che Peter \u00e8 sterile, chiedendo a quest'ultimo di reggere il gioco; inoltre chiede a Michael di aiutarla a trovare dello sperma alla banca del seme. Jennifer cerca di sedurre Craig e capisce che Cooper nasconde qualcosa. Samantha cerca di riappacificarsi con Craig, ma lui la caccia e decide di ucciderla. Inoltre, a livello professionale Craig continua a essere deludente; Billy chiede in segreto ad Amanda di rilevare l'azienda ed estromettere Craig.\nAssoluta sincerit\u00e0.\nTrama.\nLa non gravidanza di Taylor rischia di essere scoperta, per cui chiede a Michael di metterla incinta, mentre Megan, che non sospetta niente, cerca di andare in terapia insieme con suo marito. Cooper si presenta a Michael e Peter come loro nuovo collega e si trova immischiato nella loro faida. Craig scopre della nuova azienda di Amanda e Billy volta ad allontanarlo da Samantha. Amanda rifiuta l'offerta di finanziamento di Peter e contatta Eric Baines.\nPrestazioni particolari.\nTrama.\nSamantha confessa a Billy di aver inavvertitamente rivelato il progetto suo e di Amanda di aprire una nuova agenzia, mentre Craig viene sconfitto dal finanziatore di Amanda, Eric Baines. Jennifer offre aiuto e sostegno a Craig. Michael va a un convegno a Santa Barbara e sia Taylor sia Megan lo raggiungono a sua insaputa. L'ex moglie di Cooper Alexandria \"Lexi\" Sterling, arriva a Los Angeles in cerca di lui per mettere le mani su quello che non le spetta dal divorzio e invece incontra Peter al convegno e tra i due scoppia la scontilla. Cooper comunica alla madre di Kimberly di essere a Los Angeles, di essere collega di Michael e di essere pronto a vendicare sua figlia.\nUn disperato addio.\nTrama.\nIl padre di Sydney arriva a Los Angeles per dare un assegno a Craig, ma lo trova con Jennifer. La nuova azienda, l'Amanda Woodward Advertising, apre con lei a capo e Eric come finanziatore. Billy va nel Maryland per convincere Samantha a tornare a Los Angeles, ma sua madre, androgina e iperprotettiva, minaccia di ucciderlo. Mentre Peter e Lexi continuano a vedersi di nascosto, lei gli rivela di voler appropriarsi di tutti i beni di Cooper e vendicarsi di averla lasciata. Taylor continua ad andare a letto con Michael e Megan li scopre; poi trova conforto in Eric.\nAlla fine del tunnel.\nTrama.\nPeter apprende da Lexi che Cooper \u00e8 colui che ha curato quando and\u00f2 in coma Kimberly e che ritiene Michael responsabile. Jennifer disapprova i piani di Craig per il suo guadagno inaspettato quando decide di investire i soldi in una crociera sull'oceano. Michael, che \u00e8 andato in terapia, cerca di far capire a Megan ma \u00e8 ancora in bal\u00eca dell'avidit\u00e0 quando ruba un'idea di Cooper circa un nuovo guanto chirurgico e Megan accetta di uscire con Eric. Billy torna a Los Angeles e incomincia a intervistare artisti grafici per la ditta A.W.A. e Samantha ottiene il lavoro dopo essere tornata sui suoi passi ed essere tornata da Billy. La questione della gravidanza di Taylor si risolve quando, dopo un disperato tentativo di avvinghiarsi a Kyle, cade dalle scale del Jazz Club e dice di aver perso il bambino, con l'appoggio di Michael.\nSegreti.\nTrama.\nDopo che Lexi si appropria di tutto il patrimonio di Cooper, lui se la prende con Michael per aver raccontato a Lexi dei suoi beni nascosti e poi si allea con la madre di Kimberly per vendicarsi. Ma il colpevole \u00e8 Peter che vuole che Lexi rimanga in citt\u00e0. Nel frattempo, Craig va contro Michael su come mettere sul mercato il nuovo strumento chirurgico, in quanto Michael vuole venderlo subito a una casa farmaceutica. Ma l'ennesima azione disonesta da parte di Jennifer obbliga Michael a cancellare i suoi piani. Dopo essersi licenziata dal Burns-Mancini, Megan chiede a Eric di essere il suo mentore. Taylor incomincia a giocare su Amanda e Kyle usando i suoi sospetti per metterli l'uno contro l'altro, e Kyle sospetta che Eric abbia causato tutti i suoi problemi finanziari al Jazz Club dopo aver appreso che lui aveva perso anche il ristorante di Boston.\nUno sparo nel buio.\nTrama.\nDopo aver dichiarato pubblicamente l'amore per Lexi, Peter la fa trasferire da lui. Jennifer aiuta Craig a vendere \"il guanto\", sperando di trane dei vantaggi. Dopo l'ennesimo rifiuto da parte di Amanda, Eric si impadronisce del Jazz Club, del ristorante di Kyle e delle propriet\u00e0 di Amanda, ricattandola di lasciare stare in cambio di una notte di sesso. Michael scopre che Cooper appartiene al passato di Kimberly e dopo essersi scontrati, lo fa arrestare. Samantha e Billy incominciano a riscontrare problemi finanziari organizzando il matrimonio.\nVendetta.\nTrama.\nMegan pedina Cooper, uscito di prigione, e scopre che \u00e8 stata la madre di Kimberly ad aver cercato di uccidere Michael, la quale ci riprova in ospedale ma accidentalmente pugnala la stessa Megan. Uno sfogo di Kyle contro Eric gli fa prolungare la scadenza per la chiusura del Jazz Club facendo una proposta indecente ad Amanda. Dopo che apprende da Taylor delle avance fatte ad Amanda, Kyle va da Eric in Hotel e minaccia di buttarlo gi\u00f9 dalla finestra. Connie, una vecchia amica di Samantha, arriva in citt\u00e0 per farle da damigella d'onore, la quale nasconde qualcosa. Craig va con Billy all'addio al celibato e poi passa la notte con un'altra donna. Lexi entra in debito con Cooper dopo aver mostrato la sua dipendenza da tranquillanti.\nComa profondo.\nTrama.\nMentre Megan \u00e8 in coma, Cooper veglia su di lei, e Michael, geloso, tenta di fermare le visite dopo aver avuto un d\u00e9j\u00e0 vu. Kyle rifiuta per l'ennesima volta Taylor che cerca di riconciliarsi son lui; Eric mantiene la promessa fatta ad Amanda restituendole l'agenzia; lei scopre che i clienti stanno tornando e cerca di salvare il suo rapporto con Kyle. Peter incomincia a sospettare qualcosa su Lexi quando nota il suo comportamento strano. Il giorno del matrimonio di Samantha e Billy, lei involontariamente offende la madre di Billy rifiutandosi di indossare una spilla.\nIl locale di Kyle.\nTrama.\nBilly e Samantha vanno in luna di miele alle Hawaii, mentre Connie trova un lavoro temporaneo all'Amanda Woodward Advertising e decide di trattenersi a Los Angeles per un po'. Lexi decide di incominciare a lavorare come interior designer, e Peter infine si confronta con lei riguardo alla sua dipendenza da tranquillanti, che lei continua a negare. Michael si prende cura di Megan, una volta dimessa. Taylor complotta con successo per far cedere le sue quote del Jazz Club a Kyle, il quale si sente in colpa per la notte passata con Taylor. Michael spinge Craig e Jennifer a fare una cena di riconciliazione in modo da salvare la loro azienda, mentre Cooper pianifica un nuovo complotto per distruggere la carriera di Michael intraprendendo un'azione legale contro la sua ditta.\nUn tonfo nella notte.\nTrama.\nDopo aver portato Lexi a casa, Peter torna sulla scena dell'incidente e incontra Bob, l'uomo che Lexi ha investito, ferito a una gamba; Peter lo porta in ospedale e cerca di proteggere Lexi pagandogli le spese e cambiando colore alla macchina. Cooper prova a Craig che Michael gli ha rubato l'idea del guanto e Craig testimonia contro di lui; Jennifer, che crede a Michael, mette una videocamera di sorveglianza nel suo appartamento per scoprire dove Cooper tiene le prove e mentre lui corteggia Megan, Jennifer ruba le prove. Connie trova un lavoro full-time all'A.W.A. come assistente di Billy, questo al rientro da un viaggio di lavoro di Samantha. Amanda \u00e8 riluttante a cedere le sue quote del Jazz Club a Kyle, mentre Taylor continua, senza successo, a voler riavere Kyle. Alla fine, quando Jennifer si intrufola nell'ufficio di Cooper per rubare le prove, sente Peter e Lexi parlare dell'incidente.\nIl Natale della discordia.\nTrama.\nCooper si intromette in segreto quando il corteggiare Megan da parte di Michael con numerosi regali la rende riluttante al divorzio. Jennifer gli fa inoltre perdere la causa contro Michael ricattando Lexi: deve rinunciare agli alimenti di Cooper pena la resa pubblica dell'incidente, ma questo porta Lexi quasi a un'overdose di sonniferi. Il cantante Jon Secada arriva in citt\u00e0 e aiuta i suoi vecchi amici Kyle e Taylor facendo un concerto la vigilia di Natale. Connie continua a creare problemi tra Samantha e Billy; Samantha non crede a Billy quando gli dice che Connie ci ha provato con lui, che Connie ammette perch\u00e9 vuole che Samantha rimanga sola come lei. Amanda cerca di riconciliarsi con Kyle, ancora geloso e sospettoso.\nDisperse.\nTrama.\nDopo aver nascosto i ricavi del concerto del Jazz Club, Taylor porta Kyle a Las Vegas per sperare di guadagnare al casin\u00f2 e dopo aver vinto tanto, fanno sesso. Nonostante il parere contrario di Peter, Lexi si prende cura di Bob, piombato a casa loro, trovandogli un lavoro come suo segretario. Nel frattempo, Cooper progetta un nuovo piano per distruggere la carriera di Michael mettendolo contro la dottoressa Ilene Shulman. Mentre Samantha e Amanda sono via per lavoro, Connie ne approfitta per fare un passo avanti verso Billy il quale, una sera ubriaco, la bacia. Connie racconta tutto a Samantha; Billy apprende le sue reali intenzioni, cos\u00ec come Charlie, la sua ex amante, una donna. L'elicottero sul quale viaggiano Amanda e Samantha precipita; il pilota muore e le due ragazze si ritrovano da sole e ferite in una foresta della California del Nord.\nL'incidente.\nTrama.\nBilly e Kyle fanno pressione sulla squadra soccorsi per ritrovare Amanda e Samantha. Dopo essere state salvate, Amanda risulta avere la schiena rotta e potrebbe restare paralizzata. Connie confessa la verit\u00e0 a Samantha e se ne va dalla citt\u00e0. Bob si trasferisce nella nuova casa, ma si accende un'ossessione per Lexi e incomincia a spiarla. Kyle forza Taylor a tenere la loro scappatella per loro, ma l'ossessiva Taylor non \u00e8 incline a lasciarsi scappare Kyle. Dopo essere riuscito a far rimuovere Michael dalla carica di primario, Cooper mette in testa a Peter che Michael non sia un bravo medico e che dovrebbe essere licenziato. Dopo aver visto Megan e Cooper a letto insieme, un frustrato Michael incontra Amber, una spogliarellista , dopo averla salvata da un rapinatore. Intanto Craig dice Jennifer che non la vuole pi\u00f9.\nIncubi per Kyle.\nTrama.\nCooper e Megan decidono di incominciare a corteggiarsi a vicenda e Michael fa lo stesso con Amber. Dopo aver capito che \u00e8 stata solo Lexi a investirlo, Bob ricatta Peter dicendogli di rompere con lei, ma sono proprio Peter e Lexi a prendersi la rivincita su di lui, facendogli credere di aver rotto e sistemando le cose alla polizia. Intanto, Kyle incomincia ad avere degli incubi riguardo alla Guerra del Golfo, quando una certa Christine mor\u00ec in un'esplosione di mine. Amanda decide di cambiare il centro di riabilitazione optando per uno pi\u00f9 distante, ma Kyle riesce a farla ragionare e le chiede di sposarlo. Taylor continua ad assillare Kyle e a intromettersi nel suo rapporto con Amanda. Thomas Sterling, il padre di Lexi, arriva in citt\u00e0.\nColpo di grazia.\nTrama.\nIl padre di Lexi esprime apertamente il suo disappunto sulla sua relazione con Peter e le trova un lavoro come dirigente pur di allontanarla. Craig incomincia a intraprendere azioni illegali circa l'azienda del guanto; quando Jennifer lo scopre lui la minaccia, ma lei racconta comunque tutto a Cooper e Craig viene licenziato. Dopo aver cercato di uccidere Jennifer, Craig le ruba la macchina e poi in un posto deserto si spara. Kyle annuncia il suo fidanzamento con Amanda e Taylor va a Dallas per incontrare Nick e avere informazioni sulla misteriosa Christine. Scopre cos\u00ec che Christine \u00e8 viva ma sfigurata dopo un'esplosione, ma Kyle sa che \u00e8 morta. Cooper prosegue con i suoi piani per distruggere Michael facendo ubriacare Amber a un ricevimento e facendo cos\u00ec fare una brutta figura a lui. Michael la caccia di casa e lei per vendicarsi gli ruba in casa. Mentre Amanda incomincia piano piano ad avere sensibilit\u00e0 alle gambe, Samantha e Billy assoldano Jeff Baylor, un campione di baseball per lavorare all'A.W.A.\nRitorno dal passato.\nTrama.\nMia, la mamma di Michael e Jennifer arriva in citt\u00e0 per conoscere Craig, con il quale Jennifer aveva detto di essersi fidanzata, ma quando apprende del suicidio di Craig, chiede a Billy di fingere di essere il suo fidanzato e i due arrivano anche a baciarsi. Michael va in cerca di Amber dopo essere stato derubato e quando arriva allo strip club, scopre che ha lasciato la citt\u00e0 dopo aver derubato pi\u00f9 persone. Frustrato, fa a pugni con il direttore e viene arrestato e la madre deve pagare la cauzione. Taylor gioca il suo asso nella manica raccontando ad Amanda la verit\u00e0 su Christine, mentre Kyle invece cerca di dimenticare, ma quando scopre anche lui che Christine \u00e8 ancora viva, va a trovarla. Samantha deve occuparsi da sola del contratto con Jeff Baylor e Billy ne \u00e8 geloso in quanto si sente messo in secondo piano. Di fatto Jeff bacia Samantha. Lexi e Cooper cercano di andare avanti quando il padre di lei li fa soci della sua nuova azienda.\nUltimo treno per Baghdad (1).\nTrama.\nKyle e Amanda incontrano Christine a Santa Fe, nel New Mexico. Inizialmente la ragazza manda via Kyle ma poi arriva a Los Angeles e Amanda, per gentilezza la invita al matrimonio. Il padre di Lexi muore di infarto durante una dura discussione con Peter, il quale stava registrando la conversazione per provare a Lexi le minacce del padre; Megan ascolta per caso la registrazione. Jennifer continua a chiedere a Billy di fingere di essere il suo fidanzato per far colpo sulla madre. Quando Mia alla fine scopre la verit\u00e0, contrariamente alle aspettative, la prende molto bene.\nUltimo treno per Baghdad (2).\nTrama.\nChristine si riavvicina a Kyle ma esprime tutta la sua frustrazione riguardo al suo matrimonio; poi gli lascia un messaggio nella quale manifesta la volonta di suicidarsi e questo fa ritardare il matrimonio. Megan fa ascoltare la registrazione a Lexi, la quale accusa Peter della morte del padre e si rifugia da Cooper. Seguendo il consiglio di Jennifer, Samantha non si chiude a Jeff, il quale la porta a cena fuori. Michael chiede un finanziamento a sua madre dopo che un suo paziente, membro di una gang di nome Spider, gli parla dell'apertura di una clinica pubblica nel quartiere Centro-Sud, ma questa risulta essere una copertura per la Spider che usa la clinica come facciata per la propria guerra tra gang.\nL'eredit\u00e0.\nTrama.\nLexi va a stare da Cooper nel suo appartamento a Melrose e continua a incolpare Peter della morte del padre, nonostante la prova che il Sig. Sterling non stesse prendendo le medicine per la pressione alta. Durante la lettura del testamento, Cooper scopre che se riuscir\u00e0 a sposare Lexi entro un anno, erediter\u00e0 10 milioni di dollari. Nel frattempo Peter visita la nuova clinica di Michael e viene minacciato da Spider e la sua gang. Billy, sempre pi\u00f9 geloso di Samantha e Jeff, cade tra le braccia di Jennifer e Samantha va a letto con Jeff. Mentre Amanda \u00e8 via per lavoro a New York, Kyle cerca di aiutare Christine a riprendersi, ma lei \u00e8 d'accordo con Nick, il quale arriva a Los Angeles e complotta con Taylor per far s\u00ec che Christine rimanga in citt\u00e0. Il loro piano \u00e8 far lasciare Kyle e Amanda. Michael pensa di recuperare il rapporto con Megan.\nImprevisto mortale.\nTrama.\nPeter inconsapevolmente si ritrova in mezzo al piano per dividere Amanda e Kyle quando Christine, fingendo istinti suicidi, si fa ricoverare in psichiatria. Ma quando Amanda e Kyle annunciano il loro imminente matrimonio, Taylor costringe Christine a scrivere una lettera a Kyle nella quale scrive che hanno avuto una storia e che lo ama, ma Amanda non ci crede. Christine alla fine si ribella e vuole andare da Kyle per dirgli la verit\u00e0, ossia che lei non \u00e8 Christine ma una sosia, ma nel tentativo di fermarla, Nick e Taylor senza volerlo la uccidono. Intanto, Michael si ritrova in un guaio: Spider, ferito da un colpo di pistola dalla polizia, in punto di morte consegna una chiave di un armadietto della lavanderia a Michael contenente milioni di soldi. Quando lui ne offre una parte a Megan, lei lo persuade a darlo in beneficenza. Dopo la notte passata con Jeff, Samantha se ne pente, ma lui, innamorato, non si arrende e Jennifer ne approfitta per avvicinarsi di pi\u00f9 a Billy.\nSensi di colpa.\nTrama.\nNick e Taylor mettono il cadavere di Christine su un binario per simulare un suicidio; poi fanno arrivare la notizia a Kyle e Amanda e questo rovina la loro luna di miele e il loro matrimonio. Taylor prova dei sensi di colpa e Nick devide di chiuderle la bocca, ma Michael irrompe al ristorante quando lui \u00e8 sul punto di ucciderla e lei gli chiede di fingere la sua morte per allontanare Nick. Samantha parte in segreto per un weekend romantico con Jeff a San Diego e Billy va a un gal\u00e0 con Jennifer. Cooper, una sera che \u00e8 ubriaco, racconta a Peter delle volont\u00e0 del Sig. Sterling e Peter usa questo a suo vantaggio per riconquistare Lexi.\nSogni d'amore.\nTrama.\nSia Samantha sia Billy si sentono in colpa per la notte passata rispettivamente con Jeff e Jennifer, ma Jeff fa pressioni su Samantha affinch\u00e9 lasci Billy e Jennifer fa la stessa cosa. Amanda continua a sentirsi colpevole per la morte di Christine e rifiuta di coinciliarsi con Kyle, attaccando chiunque. Peter sorprende Lexi mostrandole un nuovo appartamento per vivere assieme, ma Lexi non lo gradisce perch\u00e9 le sembra un piano per tenerla a s\u00e9. Cooper dice a Megan di aver preso in considerazione un'offerta di lavoro a Philadelphia. Michael continua a tenere nascosta Taylor a casa sua dicendole di negare ogni coinvolgimento con Christine, soprattutto dopo che Kyle riceve le condoglianze da parte di Nick sulla morte di Taylor che lo porta a incominciare a investigare su chi fosse davvero Christine.\nGravidanza inattesa.\nTrama.\nMichael considera l'idea di dichiarare fallita la sua clinica, ma l'intervento di Megan gli fa cambiare idea. Rory Blake, un vecchio amico di Lexi, cerca di attirare l'attenzione di Amanda, mentre Peter osserva da lontano. Jeff chiede a Samantha di ioncontrare la sua famiglia durante un picnic, mentre Billy continua a vedere Jennifer di nascosto, cosa che Samantha scopre nel momento in cui decide di stare con Billy. Michael cerca di sabotare i piani di Cooper e Megan qjuando incontra il Dr. Larner, colui che ha offerto a Cooper il lavoro a Philadelphia, e gli racconta del loto passato. Kyle continua a investigare sulla morte di Christine arrivando a Dallas e cos\u00ec scopre della visita di Taylor a Nick, ma Kyle decide di farsi confessare tutto da Taylor fingendo di corteggiarla. Infine Taylor scopre di essere incinta ed \u00e8 convinta che il padre sia Micheal.\nUna proposta imbarazzante.\nTrama.\nDopo aver saputo da Samantha vuole tornare con Billy definitivamente, Jennifer cerca di rimettere insieme Samantha e Jeff. Taylor insist nel voler fare un test di paternit\u00e0 per scoprire l'identit\u00e0 del padre, mentre Kyle corrompe Michael per fare il test e tenere segreto il risultato. Michael scopre di essere lui il padre. Cooper decide di accettare l'offerta di lavoro a Philadelphia, contro il parere di Peter. Amanda continua la sua discesa nelle perversioni e cerca conforto in Rory, il quale le offre una losca impresa lavorativa. Lexi va da Amanda per una campagna pubblicitaria della sua azienda.\nIl Professor Sesso.\nTrama.\nCooper e Megan vanno a Philadelphia e il Dr. Larner fa pressioni a Megan per assicurare il futuro di Cooper in cambio di favori sessuali. Tornata a Los Angeles, Amanda sorprende Billy e Jennifer flirtando in bagno e accenna a Billy della storia che Samantha ha avuto con Jeff. Quando Billy scopre tutto, aggredisce Jeff. Mentre Lexi continua cercare una buona campagna pubblicitaria, Amanda assume Rory nella sua agenzia e chiede il divorzio a Kyle per iniziare una nuova vita come un viaggio ai Caraibi, ma Rory, che si rivela essere un pericoloso cercatore d'oro, pianifica di derubare Amanda e approfittare del suo crollo psicologico. Nel frattempo, Peter va farsi una vacanza in montagna per rilassarsi e Michael lo raggiunge per chiedergli di ridargli il lavoro e alla fine si perdono nel bosco. Taylor dice a Kyle che il figlio \u00e8 suo; Kyle finge di crederle sperando che gli riveli quello che sa. "}
{"id": "2612493", "revid": "599013", "url": "https://it.wikipedia.org/wiki?curid=2612493", "title": "Andreas H\u00f6lzl", "text": ""}
{"id": "2612495", "revid": "1924342", "url": "https://it.wikipedia.org/wiki?curid=2612495", "title": "Gump", "text": "Gump \u00e8 un singolo di \"Weird Al\" Yankovic estratto dall'album \"Bad Hair Day\" ed \u00e8 la parodia di \"Lump\" dei The Presidents of the United States of America.\nSignificato.\nLa canzone \u00e8 una satira del famoso film \"Forrest Gump\".\nTracce.\nCD single\nCassette single\nIl video.\nIl video \u00e8 la parodia della scena iniziale del film \"Forrest Gump\" e mostra Weird Al, Steve Jay e Jon Schwartz che suonano e interpretano i tre componenti dei The Presidents of the United States of America, mentre Forrest Gump (nel video interpretato da Andy Comeau) viene spesso malmenato dalle persone a cui cerca di far assaggiare i suoi cioccolatini."}
{"id": "2612499", "revid": "27368469", "url": "https://it.wikipedia.org/wiki?curid=2612499", "title": "Corone ceche", "text": ""}
{"id": "2612505", "revid": "27368567", "url": "https://it.wikipedia.org/wiki?curid=2612505", "title": "Ancient Regime", "text": ""}
{"id": "2612512", "revid": "326822", "url": "https://it.wikipedia.org/wiki?curid=2612512", "title": "Ape Mag\u00e0", "text": ""}
{"id": "2612518", "revid": "1602064", "url": "https://it.wikipedia.org/wiki?curid=2612518", "title": "Granito di San Fedelino", "text": "Il Granito di San Fedelino \u00e8 un corpo intrusivo Terziario affiorante nelle Alpi Centrali.\nOrigini del nome.\nIl nome deriva dalla chiesetta di San Fedelino di Novate Mezzola, situata poco lontano dalla prima cava di estrazione della pietra. La cava fu aperta sul finire del XVIII secolo da alcuni tagliapietra originari della Val d'Intelvi (i cosiddetti \"Picapr\u00e9a\") ma attivi tra la Valchiavenna e la Valtellina.\nDescrizione e genesi.\nSi tratta di Graniti poveri componenti femici intrusi in forma di grandi filoni o piccoli ammassi al limite tra falda Adula e Zona Bellinzona-Dascio.\nIl Granito di S. Fedelino contiene frequenti inclusi di rocce incassanti e tra questi anche inclusi della tonalite orientata del Masino-Bregaglia (il cosiddetto Serizzo).\nL'et\u00e0 di intrusione \u00e8 stata datata radiometricamente in 25 Ma, successiva quindi all'intrusione del pi\u00f9 imponente complesso intrusivo Masino-Bregaglia.\nImpiego.\nEstratta nelle cave di Novate Mezzola, questa tipologia di granito \u00e8 utilizzata come campione di riferimento per il calcolo del coefficiente relativo di abrasione al tribometro dei materiali lapidei da pavimentazione, a cui viene assegnato valore pari a 1.\nOltre che in opere di edilizia popolare, il granito di san Fedelino fu in passato utilizzato come materiale per lastricati stradali: lastre di pietra dura, masselli e cordoni per marciapiedi. Esempi di applicazione del materiale si possono trovare nel selciato di strade milanesi come Via Broletto, oltre che in altre citt\u00e0 come Sondrio, Como, Lecco, Pavia, Bologna e Verona."}
{"id": "2612522", "revid": "36426", "url": "https://it.wikipedia.org/wiki?curid=2612522", "title": "Museo della centuriazione (Cesena)", "text": "Il Museo della centuriazione, per esteso Museo della centuriazione e della trasformazione del territorio, \u00e8 un museo dedicato alla Centuriazione romana sito a San Giorgio di Cesena.\nStoria e descrizione.\nLa centuriazione romana \u00e8 un'originale organizzazione del territorio che risponde a funzioni produttive, ma anche a una visione della vita e del cosmo di respiro religioso.\nNel cesenate, tra la citt\u00e0 e il mare, \u00e8 stata conservata fino a oggi pur nelle mutate condizioni tecniche e umane. \nPer valorizzare questa particolarit\u00e0 territoriale e organizzare percorsi di visita tra il fiume Savio, il fiume Pisciatello-Rubicone ed il mare tra Cervia e Cesenatico \u00e8 nata l'Associazione Terre Centuriate Cesenati. L'associazione \u00e8 stata presieduta da Giancarlo Brighi fino al 2016, l'attuale presidente \u00e8 Michele Ceccaroni.\n\u00c8 stata quindi allestita una mostra permanente con sede provvisoria in una sala del quartiere Cervese Nord a San Giorgio, in via Fratelli Latini 24, nell'edificio della biblioteca. \nUn elemento di grande interesse \u00e8 rappresentato dal percorso di visita al territorio centuriato che si snoda tra paesini, pievi e coltivazioni.\nUna serie di utili cartelli esplicativi permette di apprezzare e conoscere meglio la storia della centuriazione cesenate e dei luoghi attraversati. L'inizio del percorso \u00e8 disposto di fianco alla stazione derroviaria.\nIl progetto.\nAl fine di non disperdere un patrimonio storico cos\u00ec importante, ma allo stesso tempo altrettanto poco visibile (la centuriazione \u00e8 documentata dalla divisione ortogonale dei campi orditi da fossati e strade che pu\u00f2 essere meglio apprezzata dall'alto) il progetto definitivo prevede di destinare una centuria a museo all'aperto, con una casa colonica in via Pozzo a Bagnile che dovrebbe ospitare strumenti di lavoro e oggetti di uso antichi e moderni e soprattutto con un'area trattata con metodi e colture di altre epoche storiche."}
{"id": "2612525", "revid": "599013", "url": "https://it.wikipedia.org/wiki?curid=2612525", "title": "Samir Muratovi\u0107", "text": ""}
{"id": "2612526", "revid": "729019", "url": "https://it.wikipedia.org/wiki?curid=2612526", "title": "Mart\u00edn Schusterman", "text": "Biografia.\nSchusterman crebbe al San Isidro Club, nel quale vinse, dopo l'esordio in prima squadra (1998), tre campionati provinciali dell'Uni\u00f3n de Rugby de Buenos Aires; nel 2003 colse l'occasione di passare professionista e si trasfer\u00ec in Inghilterra al Plymouth Albions, in cui milit\u00f2 tre stagioni, per poi passare al .\nEsordiente in Nazionale argentina relativamente tardi, a 28 anni nel 2003, vinse con essa il Sudamericano di quell'anno e quattro anni dopo fu chiamato a prendere parte alla in Francia in cui i \"Pumas\" si classificarono terzi assoluti; durante il torneo Schusterman divenne padre e, alla fine della stagione 2007-08, decise di tornare in Argentina con la compagna e la figlia, per giocare da dilettante nel suo club d'origine, il San Isidro, e portare avanti la sua professione nel mondo del multimediale.\nCon il San Isidro ha vinto il Nacional de Clubes nel 2008."}
{"id": "2612531", "revid": "76963", "url": "https://it.wikipedia.org/wiki?curid=2612531", "title": "Steven Wright", "text": "Famoso in patria per i suoi monologhi costruiti su brevi battute dal taglio surreale, narrativamente quasi sempre slegate l'una dall'altra e recitate con tono inespressivo, Wright \u00e8 considerato tra i maggiori comici anglofoni di sempre.\nBiografia e carriera.\nSteven Wright \u00e8 nato a Cambridge, Massachusetts, da Dolly ed Alexander Wright che lo crebbero nella vicina Burlington. Laureatosi nel 1978 all'Emerson College di Boston, inizi\u00f2 ad esibirsi come stand-up comedian nel 1979 nei club della citt\u00e0.\nNel 1982 appare per la prima volta al \"The Tonight Show\" impressionando tanto positivamente il conduttore Johnny Carson da convincerlo ad ospitare di nuovo Wright nello show a meno di una settimana di distanza.\nDopo la consacrazione al \"Tonight Show\", Wright inizia ad esibirsi in giro per l'America con il suo spettacolo. Nel 1985 pubblica un album dal titolo \"I Have a Pony\" grazie al quale riceve una nomination ai Grammy Award nella categoria Miglior Album Comico.\nNel 1988 Wright scrive e recita nel cortometraggio \"The Appointments of Dennis Jennings\" diretto dall'amico e regista Dean Parisot, lavoro che valse ai due il Premio Oscar al miglior cortometraggio. Durante il rituale discorso di ringraziamenti al ritiro del premio Wright si limit\u00f2 a guardare verso lo scrittore Mike Armstrong (coautore della sceneggiatura) e dire \"Immagino sia stata una buona idea tagliare quei venti minuti in pi\u00f9. Grazie\".\nNel 2007 pubblica un DVD, \"When the Leaves Blow Away\" e nuovo CD, \"I Still Have a Pony\", che gli vale la seconda nomination ai Grammy.\nNel corso degli anni Wright ha recitato in diversi camei e ruoli minori di film di successo come \"Assassini nati - Natural Born Killers\" e \"Le iene\"."}
{"id": "2612533", "revid": "1005847", "url": "https://it.wikipedia.org/wiki?curid=2612533", "title": "Corte d'appello del Minnesota", "text": "La Corte d'appello del Minnesota (in inglese \"Minnesota Court of Appeals\") \u00e8 la corte d'appello dello stato del Minnesota. Essa ha iniziato ad operare il 1\u00ba novembre 1983. \u00c8 ospitata nel Minnesota Judicial Center di St. Paul.\nCompetenza.\nLa Corte d'appello si occupa della maggior parte degli appelli, provenienti dalle corti di Stato, e di molte decisioni delle agenzie e dei governi locali. Gli unici appelli che fanno eccezione sono quelli riguardanti le elezioni contestate, casi di omicidio di primo grado, appelli riguardanti le tasse e quelli della Corte d'appello dei compensi dei lavoratori. Questi appelli vanno direttamente alla Corte suprema del Minnesota.\nCirca il 5% delle decisioni della Corte d'appello ottengono un'ulteriore revisione da parte della Corte suprema.\nProcedura.\nSecondo la legge dello Stato del Minnesota, la Corte d'appello deve emettere una decisione almeno 90 giorni dopo l'argomentazione orale. Tale termine \u00e8 il pi\u00f9 breve imposto su qualsiasi tribunale d'appello della nazione. Il giudice deve velocizzare le decisioni sui casi di affidamento dei minori, sulla salute mentale e altre questioni in cui le parti richiedano l'accelerazione della risposta."}
{"id": "2612535", "revid": "27369030", "url": "https://it.wikipedia.org/wiki?curid=2612535", "title": "Tetragonale", "text": ""}
{"id": "2612540", "revid": "1870773", "url": "https://it.wikipedia.org/wiki?curid=2612540", "title": "Utah Jazz 1979-1980", "text": "La stagione 1979-80 degli Utah Jazz fu la 6\u00aa nella NBA per la franchigia.\nGli Utah Jazz arrivarono quinti nella \"Midwest Division\" della \"Western Conference\" con un record di 24-58, non qualificandosi per i play-off."}
{"id": "2612544", "revid": "337866", "url": "https://it.wikipedia.org/wiki?curid=2612544", "title": "Green Hogs Reggio Emilia", "text": ""}
{"id": "2612547", "revid": "1048993", "url": "https://it.wikipedia.org/wiki?curid=2612547", "title": "Giancarlo Scarchilli", "text": "Biografia.\nGiancarlo Scarchilli ha vissuto a Londra dal 1974 al 1976. In quel periodo intensifica la scrittura di racconti e poesie. Rientrato in Italia, diventa collaboratore di Sergio Citti e Vittorio Gassman. In qualit\u00e0 di collaboratore alla regia e/o alla sceneggiatura prende parte a \"Due pezzi di pane\" (1978), \"Il minestrone\" (1980), \"Di padre in figlio\" (1982), \"Sogni e bisogni\" (1985), \"Gassman Story\" (1986).\nHa contribuito, come autore, alla prima parte dello spettacolo teatrale \"Fa male il teatro\", per la regia di Vittorio Gassman, insieme a Alberto Bevilacqua, Vincenzo Cerami, Roberto Lerici, Ettore Scola, Lina Wertm\u00fcller, Bernardino Zapponi, Cesare Zavattini.\nNello stesso periodo realizza, da regista, documentari e pubblicit\u00e0 per marchi internazionali quali Chiquita, BNL, David Zard e altri.\nRealizza anche le riprese dei seminari svolti nella Bottega Teatrale di Firenze da Vittorio Gassman, Anthony Quinn, Ettore Scola.\nNegli anni novanta affianca all'attivit\u00e0 di sceneggiatore quella di regista. Esordisce al cinema con \"Mi fai un favore\" (1997), con Ornella Muti, Alessandro Gassmann, Claudio Bigagli. Prosegue con \"I fobici\" (1999), con Sabrina Ferilli, Rodolfo Lagan\u00e0, Luca Laurenti, Daniele Liotti, Gianmarco Tognazzi, \"Scrivilo sui muri\" (2007) con Cristiana Capotondi, Primo Reggiani, Ludovico Fremont, Anna Galiena.\nNel 2010 dirige il film documentario \"Vittorio racconta Gassman, una vita da mattatore\", presentato alla 67\u00aa Mostra dell'Arte Cinematografica di Venezia il giorno dell'inaugurazione. Premio Nastro d'Argento 2011. Nel 2013 dirige il film documentario \"Essere Riccardo... e gli altri\", con Alessandro Gassmann, presentato al Torino Film Festival."}
{"id": "2612550", "revid": "287204", "url": "https://it.wikipedia.org/wiki?curid=2612550", "title": "New Orleans Jazz 1978-1979", "text": "La stagione 1978-79 dei New Orleans Jazz fu la 5\u00aa nella NBA per la franchigia.\nI New Orleans Jazz arrivarono sesti nella \"Central Division\" della \"Eastern Conference\" con un record di 26-56, non qualificandosi per i play-off."}
{"id": "2612551", "revid": "767487", "url": "https://it.wikipedia.org/wiki?curid=2612551", "title": "Serkan \u00c7al\u0131k", "text": ""}
{"id": "2612557", "revid": "4175", "url": "https://it.wikipedia.org/wiki?curid=2612557", "title": "Associazione dei Comitati Olimpici Nazionali d'Africa", "text": "L'Associazione dei Comitati Olimpici Nazionali d'Africa (ACONA), nota anche come \"Association of National Olympic Committees of Africa\" (\"ANOCA\") in inglese o \"Association des Comit\u00e9s Nationaux Olympiques d'Afrique\" in francese, \u00e8 un'associazione internazionale sportiva, fondata il 28 giugno 1981 a Lom\u00e9, capitale del Togo.\nRiunisce i 53 Comitati olimpici nazionali africani riconosciuti dal Comitato Olimpico Internazionale.\nLa sua sede \u00e8 ad Abuja (Nigeria).\nMembri.\nNella seguente tabella sono riportati i comitati facenti parte dell'organizzazione con l'anno della fondazione e l'anno di riconoscimento ufficiale da parte del CIO nel caso in cui non corrisponda con il primo."}
{"id": "2612559", "revid": "219355", "url": "https://it.wikipedia.org/wiki?curid=2612559", "title": "Secondo postulato di Bohr", "text": ""}
{"id": "2612567", "revid": "838137", "url": "https://it.wikipedia.org/wiki?curid=2612567", "title": "Subkhiddin Mohd Salleh", "text": "Carriera.\nRiceve la nomina dalla FIFA il 1\u00ba gennaio 2000 e dirige il suo primo match internazionale l'anno successivo: Iraq-Nepal 4-2, valido per le qualificazioni asiatiche ai mondiali di Giappone e Corea 2002.\nNel 2004 \u00e8 chiamato a dirigere alcune partite alle Olimpiadi di Atene. Sempre nello stesso anno dirige in Coppa d'Asia.\nNella sua lunga esperienza da internazionale ha avuto modo di arbitrare anche ai Mondiali Under-17 del 2005, ai Mondiali Under-20 2007 e Mondiali Under-20 2009. In quest'ultimo torneo dirige tre gare: due della fase a gironi e un ottavo di finale.\nHa diretto inoltre molte gare di qualificazione ai mondiali del 2006 e 2010. In un primo momento figurava tra i preselezionati per la rassegna iridata tedesca, ma poi \u00e8 stato scartato in un taglio successivo.\nNel 2006 ha diretto una partita anche in occasione del Mondiale per club FIFA in Giappone.\nLa FIFA lo ha selezionato per i mondiali in Sudafrica del 2010, dove svolge, per\u00f2, solo le funzioni di IV Ufficiale di gara.\nNel gennaio 2011 \u00e8 tra gli arbitri selezionati dall'AFC per la Coppa delle nazioni asiatiche in Qatar. Nell'occasione l'arbitro malese dirige tre partite della fase a gironi ed un quarto di finale.\nIn carriera vanta anche la direzione in due finali di AFC Champions League (nel 2007 e nel 2008).\nTerminata la carriera per raggiunti limiti d'et\u00e0, dal 1\u00ba gennaio 2012 entra a far parte della Commissione Arbitrale FIFA e si occuper\u00e0 di sviluppo e formazione degli arbitri."}
{"id": "2612568", "revid": "287204", "url": "https://it.wikipedia.org/wiki?curid=2612568", "title": "Veles (gladiatore)", "text": "Il veles (pl. velites) era una delle classi gladiatorie (\"armaturae\") che combattevano all'interno delle arene. Non si hanno raffigurazioni di questo gladiatore, la sua attestazione \u00e8 piuttosto rara, e se ne ha menzione solo in Isidoro di Siviglia e in alcune iscrizioni che riportano l'abbreviazione VEL. \nArmatura ed armamento.\nIl \"veles\" era un gladiatore dall'armatura leggera, quindi nel combattimento aveva il vantaggio dell'agilit\u00e0 e della velocit\u00e0. Combatteva a piedi ed era armato con una lancia, l'\"hasta amentata\" e con un gladio, mentre non disponeva n\u00e9 di elmo, n\u00e9 di scudo. Il nome e la classe sono mutuati dal mondo militare, da quei soldati romani dall'armatura leggera o assente, i \"velites\", e si suppone che il loro modo di combattere corrisponda a quello di questi soldati.\nAvversario.\nQuesta classe gladiatoria combatteva spesso contro gladiatori della stessa classe o,in altri casi, in incontri in cui si battevano gruppi di gladiatori simili, che in questo caso prendevano il nome di \"catervarii\".. Si suppone che i \"velites\" partecipassero alla \"prolusio\", la fase che precedeva il ludo gladiatorio vero e proprio, con combattimenti incruenti di carattere militare, come quelli dei \"sagittarii\" o degli \"equites\"."}
{"id": "2612573", "revid": "116565217", "url": "https://it.wikipedia.org/wiki?curid=2612573", "title": "Ordine delle Tre stelle", "text": "L'Ordine delle Tre stelle (in lettone: \"Triju zvaig\u017e\u0146u ordenis\") \u00e8 un ordine cavalleresco di merito conferito dalla Repubblica di Lettonia. Esso venne fondato nel 1924 in ricordo della fondazione dello Stato. Il suo motto \u00e8 \"Per aspera ad astra\" ed \u00e8 articolato in cinque gradi e tre medaglie d'onore.\nClassi.\nL'Ordine dispone delle seguenti classi di benemerenza:"}
{"id": "2612574", "revid": "179980", "url": "https://it.wikipedia.org/wiki?curid=2612574", "title": "M\u00e1rcio Nobre", "text": ""}
{"id": "2612575", "revid": "287204", "url": "https://it.wikipedia.org/wiki?curid=2612575", "title": "Classe Albany", "text": "La classe Albany era una classe di tre incrociatori pesanti della United States Navy, due della classe Baltimore e uno della classe Oregon City, riconvertiti in incrociatori lanciamissili. Della struttura originale venne mantenuto lo scafo, mentre vennero rimossi tutti i sistemi d'arma e la sovrastruttura originale che venne ricostruita in alluminio per risparmiare peso.\nL'unit\u00e0 capoclasse USS \"Albany\" (CA-123), della classe Oregon City, venne riconvertito nel cantiere navale di Boston a partire dal gennaio 1959, rientrando in servizio con la sigla CG-10 il 3 novembre 1962.\nL'incrociatore USS \"Chicago\" (CA-136), della classe Baltimore, venne riconvertito a San Francisco a partire dal luglio 1959, rientrando in servizio con la sigla CG-11 il 2 maggio 1964. Lavori di riconversione erano previsti per l'incrociatore USS \"Fall River\" (CA-131) che avrebbe dovuto avere la sigla CG-12, ma al suo posto venne riconvertito l'incrociatore USS \"Columbus\" (CA-74), i cui lavori vennero effettuati nel complesso del Puget Sound Naval Shipyard a partire da settembre 1959, rientrando in servizio con la sigla CG-12 il 1\u00ba dicembre 1962. Lavori di riconversione erano previsti anche per gli incrociatori USS \"Rochester\" (CA-124) e USS \"Bremerton\" (CA-130) che avrebbero dovuto avere le sigle CG-13 e CG-14, ma questi lavori non vennero effettuati a causa dei costi elevati di riconversione."}
{"id": "2612581", "revid": "767487", "url": "https://it.wikipedia.org/wiki?curid=2612581", "title": "The Night Santa Went Crazy", "text": "The Night Santa Went Crazy \u00e8 un singolo di \"Weird Al\" Yankovic estratto dall'album \"Bad Hair Day\" ed \u00e8 la parodia di stile dei Soul Asylum.\nSignificato.\nLa canzone parla di Babbo Natale che, armato di carabina e vestito con abiti militari, uccide tutti gli elfi e le renne, ma alla fine viene arrestato dall'FBI.\nIl video.\nNon \u00e8 mai stato fatto nessun video di questa canzone."}
{"id": "2612583", "revid": "228587", "url": "https://it.wikipedia.org/wiki?curid=2612583", "title": "Riserva naturale di Tuscania", "text": "La riserva naturale di Tuscania \u00e8 un'area naturale protetta situata nel comune di Tuscania, in provincia di Viterbo. La riserva occupa una superficie di 1.901 ettari ed \u00e8 stata istituita nel 1997.\nTerritorio.\nLa riserva si sviluppa su un'area collinare a vocazione agricola, tra i 224 m s.l.m. di San Savino, a nord, e i 30-40 m s.l.m. del fiume Marta, che taglia in due la riserva. Il territorio \u00e8 quello caratteristico della Maremma laziale, della Maremma litoranea e dell'Etruria viterbese. Pi\u00f9 del 60% del territorio \u00e8 coltivato e scandito da oliveti e terreni atti alla semina. La ricca area archeologica di Tuscania \u00e8 interna alla riserva.\nSIC.\nAll'interno della Riserva sono stati individuati ben due siti di interesse comunitario:\nComuni.\nTuscania\nFauna.\nIttiofauna.\nNel fiume Marta, oltre a specie comuni come il cavedano, troviamo: la lampreda di ruscello, l'cheppia, il barbo e il ghiozzo di ruscello, la rovella, il vairone. Queste specie sono considerate di interesse comunitario e per questo \u00e8 stata voluta la tutela dell'alto corso del Marta.\nAvifauna.\nNei pressi del fiume sono presenti il pendolino europeo (\"Remiz pendolinus\"), il martin pescatore (\"Alcedo atthis\") e l'usignolo di fiume (\"Cettia cetti\"), mentre nelle zone pi\u00f9 agricole che si incontrano verso valle si trovano l'allodola (\"Alauda arvensis\"), l'allocco (\"Strix aluco\"), l'albanella minore (\"Circus pygarcus\"), la quaglia (\"Coturnix coturnix\"), la ghiandaia marina (\"Coracias garrulus\"), il rigogolo (\"Rigogolus canorus\"), la calandra (\"Melanocorypha calandra\"), la cappellaccia (\"Galerida cristata\").\nTra i rapaci ricordiamo il lodolaio (\"Falco subbuteo\"), il gheppio (\"Falco tinnunculus\") e lo sparviero (\"Accipiter nisus\").\nFlora.\nLungo l'alto corso del fiume si sviluppa la flora igrofila e ripariale: sono presenti il pioppo, l'ontano, il salice e ampie zone a canneto. Presso alcune sorgenti si trova la rara felce detta capel Venere (\"Adiantum capillus-veneris\") e il sambuco.\nLungo il basso corso, e quindi scendendo di quota, troviamo cerri, lecci, lentischi, carpini, roverelle, aceri, frassini e cornioli.\nLa sughereta \u00e8 tutelata come SIC."}
{"id": "2612584", "revid": "287204", "url": "https://it.wikipedia.org/wiki?curid=2612584", "title": "New Orleans Jazz 1977-1978", "text": "La stagione 1977-78 dei New Orleans Jazz fu la 4\u00aa nella NBA per la franchigia.\nI New Orleans Jazz arrivarono quinti nella \"Central Division\" della \"Eastern Conference\" con un record di 39-43, non qualificandosi per i play-off."}
{"id": "2612593", "revid": "1649409", "url": "https://it.wikipedia.org/wiki?curid=2612593", "title": "Rose Tremain", "text": "Biografia.\nRosemary Jane Thomson frequenta la Crofton Grange School dal 1954 al 1961, la Sorbona dal 1961 al 1962 e si laurea nel 1965 all'University of East Anglia, dove insegna scrittura creativa dal 1988 al 1995.\nOggi vive nel Norfolk e a Londra insieme al biografo Richard Holmes. I suoi libri, acclamati da pubblico e critica e tradotti in molte lingue, hanno ottenuto numerosi riconoscimenti.\nCon le sue opere letterarie ha vinto svariati premi: \"L'angelo della musica\" (\"Music and Silence\") (1999) ha vinto il premio Whitebread, \"Sacred Country\" (1992) ha vinto il James Tait Black Memorial Prize e il Prix Femina, \"The Road Home\" (pubblicato come \"In cerca di una vita\" da Marco Tropea Editore, 2008) ha vinto l'Orange Prize.\nVita privata.\nRose Tremain ha sposato nel 1971 Jon Tremain, da cui ha avuto una figlia, Eleanor, nata nel 1972, diventata attrice. Il matrimonio \u00e8 durato cinque anni. Nel 1982 si \u00e8 sposata con il regista teatrale Jonathan Dudley. Il secondo matrimonio \u00e8 durato nove anni. Dal 1992 \u00e8 sposata con il letterato Richard Holmes.\nAdattamenti cinematografici.\nDal romanzo \"Il favorito\" (\"Restoration\") (1989) \u00e8 stato tratto nel 1995 il film \"Restoration - Il peccato e il castigo\", diretto da diretto da Michael Hoffman.\nDal racconto \"Moth\" \u00e8 stato tratto nel 2009 il film \"Ricky - Una storia d'amore e libert\u00e0\", diretto da Fran\u00e7ois Ozon."}
{"id": "2612594", "revid": "103969209", "url": "https://it.wikipedia.org/wiki?curid=2612594", "title": "Veles", "text": ""}
{"id": "2612601", "revid": "69794", "url": "https://it.wikipedia.org/wiki?curid=2612601", "title": "Giuseppe Biancheri", "text": "Biografia.\nNato nel 1821 a Ventimiglia da Andrea, di famiglia borghese, e da Caterina Isnardi di Loano (SV), studia nel Principato di Monaco. Terminati gli studi s'iscrive alla facolt\u00e0 di giurisprudenza dell'Universit\u00e0 di Torino, dove si laurea nel 1846. Nel 1853 si candid\u00f2 nel collegio di Sanremo e fu eletto deputato. \nNel Parlamento subalbino sostenne Urbano Rattazzi, si oppose a Cavour e si oppose alla Guerra di Crimea, ma non alla cessione di Nizza alla Francia, infatti propose solo rettifiche al confine. Inoltre propose la costruzione di una ferrovia tra Ventimiglia e Cuneo, inizialmente proposta attraverso la valle Argentina, Biancheri propose il passaggio attraverso la val Roia e progett\u00f2 il tratto da Ventimiglia a Breil-sur-Roya (Breglio) dell'odierna linea del Tenda.\nNel 1864 fu scelto come componente della commissione d'inchiesta sulle Ferrovie Meridionali Sarde.\nEsponente della Destra storica fu deputato nella V, VI e VII legislatura del Regno di Sardegna. Fu poi eletto ininterrottamente alla Camera dei deputati del Regno d'Italia. Nel 1867, nel II governo Ricasoli, fu ministro della Marina. \u00c8 stato per dieci mandati Presidente della Camera dei Deputati del Regno d'Italia tra 1870 e 1907, e precisamente: 1870-76, 1884-92, 1894-95, 1898 (tra gennaio e luglio), 1902-04 e infine tra 1906 e 1907, quando ebbe a successore il radicale Marcora. Fu un fiero difensore delle prerogative parlamentari. Biancheri ha presieduto l'aula di Montecitorio per il periodo pi\u00f9 lungo della storia d'Italia, un totale di diciotto anni. Mor\u00ec a Torino nel 1908 a 86 anni. \nA Giuseppe Biancheri \u00e8 stata dedicata una scuola media a Ventimiglia, una via a Genova nel quartiere di Sestri Ponente e la piazza principale di Breil-sur-Roya. Anche la piazza di Limonetto (CN) gli \u00e8 dedicata."}
{"id": "2612608", "revid": "126322", "url": "https://it.wikipedia.org/wiki?curid=2612608", "title": "Elettaria cardamomum", "text": ""}
{"id": "2612613", "revid": "22356", "url": "https://it.wikipedia.org/wiki?curid=2612613", "title": "Anficionidi", "text": ""}
{"id": "2612614", "revid": "1516566", "url": "https://it.wikipedia.org/wiki?curid=2612614", "title": "Anguilla (araldica)", "text": "In araldica l'anguilla \u00e8 rappresentata ondeggiante, sia in fascia che in palo. Ha quasi sempre il valore di arma parlante.\nPu\u00f2 rappresentare la \"sedizione\", perch\u00e9 \"nel prendersi quella da\u2019 pescatori, l\u2019acqua s\u2019intorbida\".\nL'anguilla pi\u00f9 famosa \u00e8 quella che compare nello stemma della famiglia Orsini, in cui compare per la loro signoria sulla citt\u00e0 di Anguillara. Altre varianti dello stemma Orsini compaiono oggi come stemmi di localit\u00e0 che furono sotto la loro signoria, come Formello."}
{"id": "2612615", "revid": "1784938", "url": "https://it.wikipedia.org/wiki?curid=2612615", "title": "Orleanismo", "text": "L'orleanismo \u00e8 una corrente politica francese del XIX secolo che designava i sostenitori della Casa d'Orl\u00e9ans e della monarchia di luglio, improntata su costituzionalismo e liberalismo moderato. Dal XX secolo il termine indica, sia pure impropriamente, i sostenitori dei diritti della Casa d'Orl\u00e9ans sul trono di Francia.\nL'orleanismo sotto l'Antico regime.\nNonostante la parola \"orleanismo\" sia stata coniata nel 1830, per alcuni storici esso poggia le sue fondamenta nelle relazioni tra i duchi d'Orl\u00e9ans, \"primi principi del Sangue\", e l'alta aristocrazia durante il periodo della Reggenza (1715-1723). \nInfatti, dopo la morte di Luigi XIV, seguita dall'instaurazione dalla reggenza di Filippo d'Orl\u00e9ans, si form\u00f2 attorno al duca d'Orl\u00e9ans un circolo di aristocratici che contrastavano l'assolutismo.\nDurante la rivoluzione del 1789, alcuni esponenti moderati, tra cui Mirabeau, Siey\u00e8s, Choderlos de Laclos, suggerirono al duca d'Orl\u00e9ans, \"Philippe \u00c9galit\u00e9\", di prendere il potere in modo da raggiungere un compromesso tra l'Antico Regime e le idee rivoluzionarie.\nL'orleanismo al potere.\nL'orleanismo designa in primo luogo il movimento di adesione a Luigi Filippo I d'Orl\u00e9ans e alla sua linea dinastica.\nEsso corrisponde ad una visione politica che fa proprio il portato della rivoluzione francese, ma inquadra l'esercizio delle libert\u00e0 e incanala le spinte sociali nell'ambito di una monarchia costituzionale.\nDopo il 1830, gli orleanisti si oppongono ai legittimisti, per i quali la rivoluzione del 1789 ha rotto il plurisecolare ordine monarchico. \nSecondo la classificazione di Ren\u00e9 R\u00e9mond, l'orleanismo \u00e8 all'origine della seconda corrente di destra francese, mentre il bonapartismo ne \u00e8 la terza.\nCome corrente politica, l'orleanismo concepisce una monarchia laicizzata, non pi\u00f9 di diritto divino, e che trova la sua origine nella volont\u00e0 popolare. Il giuramento sulla Carta costituzionale prende il posto delle liturgie religiose. La monarchia si poggia sul parlamento bicamerale.\nCon la repressione delle rivolte operaie, come quella di Lione del 1831, e la difesa degli interessi della grande borghesia, l'orleanismo oscilla dal moderatismo al conservatorismo.\nLuigi Filippo represse duramente l'insurrezione repubblicana di Parigi del giugno 1832 ma fu deposto dall rivoluzione del 1848.\nL'orleanismo sotto la Terza repubblica.\nNei primi anni della Terza repubblica francese gli orleanisti giocarono un ruolo politico rilevante. Sostennero dapprima Adolphe Thiers, quindi il maresciallo Patrice de Mac-Mahon come capo dello Stato. Contrariamente ai legittimisti, che sostenevano i diritti del conte di Chambord, gli orleanisti si mantennero fedeli al conte di Parigi (o duca d'Orl\u00e8ans, secondo la titolatura tradizionale), fino a raggiungere l'accordo con i primi basato sul fatto che il conte di Chambord non aveva discendenza maschile e conseguentemente i diritti sarebbero passati al duca d'Orl\u00e9ans.\nCiononostante, una parte degli orleanisti ader\u00ec progressivamente alle istituzioni repubblicane, aggiungendosi alle file dei repubblicani moderati.\nIl ricongiungimento di orleanisti e legittimisti (\"unionismo\") nella persona del conte di Parigi (Luigi Filippo II o Filippo VII), alla morte del conte di Chambord (1883), port\u00f2 alla trasformazione del significato originario del termine \"orleanismo\", andando spesso ad indicare la semplice lealt\u00e0 dinastica alla Casa d'Orl\u00e9ans, indipendentemente dalle convinzioni sulla forma di monarchia.\nL'orleanismo sotto la Quinta repubblica.\nSecondo lo storico e politologo Ren\u00e9 R\u00e9mond, Val\u00e9ry Giscard d'Estaing si ricollocherebbe nella tradizione orleanista, secondo la citata classificazione delle tre destre francesi, mentre i gollisti possono essere collocati nei bonapartisti..\nIn generale, Ren\u00e9 R\u00e9mond sostiene che la destra liberale \u00e8 l'erede ideologica dell'orleanismo.\nIl principale partito monarchico orleanista \u00e8 invece l'Action fran\u00e7aise, gruppo di estrema destra che supporta la monarchia costituzionale tradizionale, con a capo il pretendente al trono della famiglia Orl\u00e9ans."}
{"id": "2612618", "revid": "729019", "url": "https://it.wikipedia.org/wiki?curid=2612618", "title": "JDAM", "text": "I Joint Direct Attack Munition (JDAM) sono sistemi in grado di trasformare bombe a caduta libera in bombe guidate. Le bombe equipaggiate con il JDAM diventano infatti armi guidate ognitempo grazie a un sistema di guida inerziale accoppiato a un ricevitore Global Positioning System (GPS), in grado di operare nel raggio di dal punto di partenza. Il nome \"joint\" (congiunto in inglese) deriva dal fatto che lo sviluppo del sistema di guida \u00e8 stato sviluppato unitamente dalla United States Air Force e dalla United States Navy. I JDAM sono stati ideati come miglioramento rispetto alle teste di guida per le bombe a guida laser o a guida infrarossa, che possono fornire scarse prestazioni di precisione in presenza di cattivo tempo, sebbene alcuni sistemi di guida laser vengono aggiunti ai kit JDAM.\nLe munizioni risultanti sono pi\u00f9 economiche rispetto alle bombe LGB a guida laser, in quanto il kit JDAM costa circa 20\u00a0000 dollari contro i 100\u00a0000 delle LGB. Il kit JDAM consiste di una sezione montata sulla coda della bomba con superfici di controllo aerodinamico e una sezione contenente il sistema di guida inerziale e GPS.\nSviluppo.\nLa campagna aerea dell'Operazione Desert Storm mise in luce i limiti della capacit\u00e0 di combattimento aria-terra dell'USAF: la limitata visibilit\u00e0 sul campo di battaglia causata da fumo, nebbia, sabbia e copertura nuvolosa, degradava la precisione sia delle bombe guidate sia di quelle a caduta libera. Il progetto di sviluppo per il JDAM inizi\u00f2 nel 1992 e nel 1997 fu consegnato il primo kit. Durante i test furono sganciate oltre 450 JDAM, ottenendo una precisione del 95% e una probabilit\u00e0 di errore circolare di circa 10 m."}
{"id": "2612619", "revid": "228587", "url": "https://it.wikipedia.org/wiki?curid=2612619", "title": "Cheryl (personaggio)", "text": "Cheryl Paola Mabel, solitamente chiamata con il solo nome Cheryl, \u00e8 un personaggio protagonista della sitcom \"La vita secondo Jim\". \u00c8 interpretata da Courtney Thorne-Smith.\nDescrizione.\nCheryl \u00e8 la moglie di Jim, oltre che la sorella maggiore di Dana ed Andy. Sposata con Jim da 15 anni, \u00e8 laureata in amministrazione aziendale, ma ha scelto di rinunciare alla carriera lavorativa per fare la casalinga e crescere i loro tre figli Ruby, Gracie e Kyle (cui si aggiungeranno, anni dopo, i gemelli Gordon e Jonathan), che le danno parecchio da fare. Cheryl \u00e8 una persona sensibile, gentile, dolce, leale, di buon cuore, matura, intelligente, coerente ed onesta, in pratica l'esatto opposto di suo marito Jim; svariate volte tenta di cambiare il carattere del marito. Questo aspetto della vita di Cheryl viene trattato con maggior rilievo nell'episodio \"Il bastone\" della quinta stagione, cercando di farlo rinunciare a pigrizia e maschilismo, purtroppo per lei senza alcun risultato.\nAlla luce dei fatti, per\u00f2, Cheryl ama Jim cos\u00ec com'\u00e8, poich\u00e9 \u00e8 innamorata proprio di una personalit\u00e0 cos\u00ec diversa dalla sua e perch\u00e9 nutre sempre la segreta speranza, un giorno, di poterlo cambiare in meglio. Nonostante Jim la faccia spesso spazientire, Cheryl non abbandona mai il marito, anzi spesso \u00e8 lei stessa a tirarlo fuori dai guai: in questi casi Cheryl perdona sempre Jim, rimproverandolo e sperando che il marito abbia imparato la lezione.\nNonostante l'impegno quotidiano come moglie e madre, passa ancora molto tempo con la sorella Dana e il fratello Andy, i quali frequentano molto spesso casa sua. Nello specifico, \u00e8 particolarmente in sintonia con la sorella Dana, con la quale ha un rapporto molto affiatato e alla quale si appoggia ogni volta che Jim combina qualche guaio. Ha un ottimo rapporto anche con Andy, pur se periodicamente incrinato quando il fratello si rende complice dei misfatti del marito.\nCheryl sembra essere la \"voce della ragione\" della sua famiglia, responsabile e matura, a differenza di Jim, incivile e testardo. In realt\u00e0, sovente commette errori quanto il marito, e soprattutto non \u00e8 meno testarda e ambiziosa di lui quando vuole raggiungere i suoi obiettivi. Questo aspetto della vita di Cheryl viene trattato con maggior rilievo nell'episodio \"Un Jim felice\" dell'ottava stagione. Un'altra differenza tra Jim e Cheryl \u00e8 che al marito non interessa cosa pensano gli altri di lui, mentre per Cheryl questo \u00e8 un aspetto quasi fondamentale delle sue relazioni sociali. Questo aspetto della vita di Cheryl viene trattato con maggior rilievo nell'episodio \"Cheryl cantante\" della terza stagione. \u00c8 quasi ossessionata dall'idea di dover piacere a qualsiasi persona conosca; questa sua mania per la perfezione \u00e8 dovuta al tentativo di colmare le sue numerose insicurezze. Questo aspetto della vita di Cheryl viene trattato con maggior rilievo nell'episodio \"La vita \u00e8 lunga\" della terza stagione.\nNella settima stagione, da quando rimane incinta dei due gemelli, il suo vero comportamento viene a galla, dimostrandosi essere stata nel passato, ed essendolo ancora, bugiarda, falsa, doppiogiochista, imbrogliona e pelandrona. In giovent\u00f9 si scopre essere stata una ragazza \"facile\", che \u00e8 stata con molti sportivi della sua scuola (preferiva in particolare fidanzarsi con i giocatori della squadra di basket della scuola).\nFamiglia.\nIl padre di Cheryl \u00e8 morto investito da un autobus quando lei era poco pi\u00f9 che adulta, da poco sposata con Jim. Questo triste evento l'ha costretta a maturare molto in fretta, per prendersi cura della madre e dei fratelli; pi\u00f9 volte, nel corso della serie, Cheryl ricorda con grande tristezza e malinconia la figura paterna. La madre Maggie \u00e8 invece ancora viva, e tra lei e Jim c'\u00e8 un bel rapporto, anche se ogni tanto Jim non la vorrebbe per lungo tempo ospite a casa loro perch\u00e9 non ama la sudditanza di Cheryl nei suoi confronti. Ha una cugina, Mindy, snob, egocentrica e presuntuosa, per questo mal sopportata anche da Andy e Dana, con cui entra in competizione nell'episodio \"Cheryl cantante\" della terza stagione.\nPassioni.\nCheryl odia tutte le passioni di Jim: non sopporta la sua ossessione per lo sport, non tollera il suo uso smodato di alcolici e sigari, e non ama molto neanche la sua passione per la musica blues, dato che, a causa di ci\u00f2, periodicamente si ritrova il garage di casa occupato dai membri della band del marito.\nDi contro, anche lei ama coltivare delle passioni nel tempo libero, ma pi\u00f9 tranquille e pacate; periodicamente cerca di coinvolgere in esse anche suo marito Jim, nella speranza di potervisi dedicare insieme, ma sempre con esiti negativi. Tra gli impegni volontari di Cheryl c'\u00e8 la parrocchia, dove si rende utile organizzando soprattutto aste di beneficenza e raccolte di fondi, e anche il \"club del libro\", a cui partecipa insieme alle sue amiche. Occasionalmente prende parte attivamente anche all'organizzazione di manifestazioni nelle scuole dei figli, ed inoltre, per rilassarsi, ama frequentare corsi di yoga.\nCheryl \u00e8 un'eccelsa giocatrice di biliardo, dovuto al fatto che venne regalato a lei e Dana quando erano piccole e quindi ci ha giocato molte volte."}
{"id": "2612622", "revid": "599013", "url": "https://it.wikipedia.org/wiki?curid=2612622", "title": "Josef Kadraba", "text": ""}
{"id": "2612624", "revid": "124827167", "url": "https://it.wikipedia.org/wiki?curid=2612624", "title": "Limite di Roche", "text": "Il limite di Roche \u00e8 la distanza minima dal centro di un corpo celeste al di sotto della quale un secondo corpo celeste minore che vi orbita attorno e che si mantenga coeso solo grazie alla propria forza di gravit\u00e0, si frammenta per effetto delle forze di marea, cio\u00e8 per la distorsione indotta dalla differenza di forza di gravit\u00e0 che agisce sulla parte del corpo celeste minore pi\u00f9 vicina al corpo celeste maggiore, rispetto a quella pi\u00f9 lontana.\nNel caso in cui i due corpi abbiano la medesima densit\u00e0, questo limite vale circa 2,44 volte il raggio del pianeta o della stella ; tale valore aumenta o diminuisce in base al rapporto della densit\u00e0 media dei due corpi: aumenta se la densit\u00e0 media del corpo minore \u00e8 minore di quella del corpo principale, diminuisce se la densit\u00e0 media del corpo minore \u00e8 maggiore di quella del corpo principale.\n\u00c8 possibile che all'interno di tale limite esistano dei satelliti di dimensioni sufficientemente piccole purch\u00e9 la forza di coesione interna del materiale di cui sono costituiti ne impedisca la frammentazione: in altri termini, un corpo solido pu\u00f2 restare integro al di sotto del limite di Roche se le forze gravitazionali non superano le forze di coesione (che hanno origine elettromagnetica).\nValore.\nUna soluzione approssimata del limite di Roche (formula_1) per un corpo solido \u00e8 data dalla seguente equazione:\nformula_2\ndove formula_3 e formula_4 sono rispettivamente la densit\u00e0 del pianeta e del satellite e formula_5 \u00e8 raggio del pianeta.\nA parit\u00e0 di densit\u00e0 media il limite di Roche per la Terra \u00e8 di circa 15.560\u00a0km .\nPianeti con anelli.\nQuando un pianeta nelle fasi appena successive alla formazione \u00e8 avvolto da un disco di frammenti, la materia oltre il limite di Roche pu\u00f2 aggregarsi formando uno o pi\u00f9 satelliti, mentre all'interno di tale limite le forze di marea impediscono la formazione di satelliti sufficientemente grossi.\nQuesto si \u00e8 verificato nel sistema solare nei quattro pianeti che presentano gli anelli (Giove, Saturno, Urano e Nettuno). Per ciascuno di essi, gli anelli si trovano internamente al valore del limite di Roche calcolato per ogni pianeta:\nPer quanto riguarda ad esempio Saturno, fu \u00c9douard Albert Roche, studiando nel 1850 gli anelli di Saturno, a verificare che il limite di Roche (di poco superiore ai 2,44 raggi planetari a motivo delle differenze di densit\u00e0 tra il pianeta e gli anelli) si posizionava leggermente al di fuori dell'anello pi\u00f9 esterno, dentro il quale effettivamente non esistevano corpi di rilevanza, in quanto si sarebbero disgregati. Come ulteriore conferma, le riprese del Programma Voyager mostrarono che gli anelli non sono solidi, ma composti da cristalli di ghiaccio, in quanto trovandosi all'interno del limite devono avere scarsa consistenza.\nLe spaccature possono testimoniare la presenza di un satellite sottoposto alle forze di marea, o probabilmente materiale che non \u00e8 riuscito a condensare nelle lune a causa delle stesse forze.\n\u00c8 anche vero che il valore del limite si sposta lievemente se la densit\u00e0 dei due corpi \u00e8 diversa; ad esempio se la densit\u00e0 del pianeta \u00e8 maggiore di quella del satellite il valore stesso \u00e8 un po' superiore a 2,44, come infatti avviene nel caso di Saturno.\nSe consideriamo ora due stelle molto vicine, tali da formare un sistema binario che cosa avviene? Il problema lo risolse Lagrange.\nEntro piccole distanze dal centro di ogni stella ciascuna mantiene la propria sfera di azione, rappresentata da forme sferiche (superfici equipotenziali); ma a distanze maggiori le superfici stesse cominciano a deformarsi e quando entrano in contatto assumono una struttura ad otto. Pi\u00f9 in l\u00e0 ancora le stelle agiscono come se fossero una sola. Questa forma ad otto prende il nome di \"superficie limite di Roche\", ed \u00e8 caratterizzata da due lobi ed un punto di intersezione detto L1.\nSe ogni componente della binaria \u00e8 all'interno del proprio lobo non avviene nulla, ma quando per cause fisiche una si espande perch\u00e9 diventa una gigante o supergigante e va oltre il punto di contatto L1, si avr\u00e0 un travasamento di materia tra la stella che aumenta il proprio volume e l'altra. Accade il contrario se la componente di minor massa successivamente diviene la stella dominante."}
{"id": "2612626", "revid": "1431409", "url": "https://it.wikipedia.org/wiki?curid=2612626", "title": "Clifton Collins Jr.", "text": "Biografia.\nNato in California, debutta nel 1991 nel film \"Grand Canyon - Il cuore della citt\u00e0\"; in seguito recita nei film \"2013 - La fortezza\" e \"Nella giungla di cemento\", facendosi accreditare come Clifton Gonzalez-Gonzalez in onore di suo nonno, l'attore messicano Pedro Gonzalez-Gonzalez, noto per le sue partecipazioni ai film western con John Wayne.\nNel 1995 partecipa al film \"Dollari sporchi\", mentre nel 2000 recita in \"Tigerland\" di Joel Schumacher e \"Traffic\" di Steven Soderbergh. Inoltre ha lavorato nei film \"Il castello\", \"Le regole dell'attrazione\" e \"Nella mente del serial killer\". Nel 1996 recita in due episodi della quarta stagione del famoso telefilm \"Walker Texas Ranger\", ossia nei due episodi de \"La frontiera dell'inferno\", dove interpreta un giovane messicano che vuole andare in America.\nAssieme all'attore Samuel L. Jackson e ai rapper Ice-T, MC Eiht, The Game e Young Maylay, presta la voce per il videogioco ', dove interpreta Cesar Vialpando; inoltre produce ed interpreta due film indipendenti, \"Tom 51\" e ' e ricopre il ruolo dell'omicida Perry Smith in \"Truman Capote - A sangue freddo\". Dopo aver recitato in un piccolo ruolo in \"Babel\" di Alejandro Gonz\u00e1lez I\u00f1\u00e1rritu, ottiene il ruolo del Generale Ayer in \"Star Trek\" di J. J. Abrams.\nDoppiatori italiani.\nNelle versioni in italiano delle opere in cui ha recitato, Clifton Collins Jr. \u00e8 stato doppiato da:"}
{"id": "2612627", "revid": "767487", "url": "https://it.wikipedia.org/wiki?curid=2612627", "title": "Piccolo grande eroe", "text": "Piccolo grande eroe \u00e8 un film di animazione del 2006, diretto da Colin Brady, Christopher Reeve e Dan St. Pierre, l'ultimo film che coinvolge i coniugi Reeve (Christopher e Dana) prima della loro morte, avvenute rispettivamente nel 2004 e nel 2006.\nIl film \u00e8 prodotto dalla 20th Century Fox e dalla Starz ed \u00e8 stato realizzato da un progetto dello stesso Reeve e di sua moglie Dana, venendo distribuito nelle sale statunitensi il 15 settembre 2006 e in quelle italiane il 12 settembre 2008.\nTrama.\nSiamo negli Stati Uniti nel 1932, il baseball \u00e8 lo sport pi\u00f9 popolare e Babe Ruth la sua stella indiscussa. Babe \u00e8 l'eroe del ragazzino Yankee Irving, e quando la sua mazza viene rubata, la colpa viene data proprio al padre di Yankee."}
{"id": "2612628", "revid": "177744", "url": "https://it.wikipedia.org/wiki?curid=2612628", "title": "\u0130vriz \u00c7ay\u0131", "text": "Il fiume d'\u0130vriz (\"\u0130vriz \u00c7ay\u0131\") \u00e8 un fiume turco tagliato dalla diga di \u0130vriz. Si trova nella provincia di Konya. Questo fiume endoreico passa vicino a Ere\u011fli prima di perdersi nelle pianure a nord della citt\u00e0 verso i 1000\u00a0m di altitudine."}
{"id": "2612632", "revid": "767487", "url": "https://it.wikipedia.org/wiki?curid=2612632", "title": "Saint-Cassien (Is\u00e8re)", "text": "Saint-Cassien \u00e8 un comune francese di 1.115 abitanti situato nel dipartimento dell'Is\u00e8re della regione dell'Alvernia-Rodano-Alpi."}
{"id": "2612634", "revid": "111694400", "url": "https://it.wikipedia.org/wiki?curid=2612634", "title": "Bobcats Parma", "text": "I Bobcats Parma sono una squadra di football americano di Parma. Fondati nel 2004, dopo lo scioglimento della NFL Italia hanno aderito alla Federazione Italiana Football.\nNel 2009 hanno preso parte alla Golden League della FIF; nel 2012 passano dalla FIF alla FIDAF.\nDopo lo scioglimento del roster alla fine del 2012, nel 2014 i Bobcats rinascono grazie all'aiuto dello storico head coach Gabriele Picelli e dell'offensive coordinator Lorenzo Cardani. Nello stesso anno la squadra viene iscritta alla IAAFL, prendendo parte alla Winter League F5 raggiungendo il secondo posto e all'Italy 9 Championship 2015.\nNel 2015 rinnovano l'iscrizione alla IAAFL, conquistando il titolo di Campioni d'Inverno 7vs7 vincendo in finale contro l'Academy Milano.\nRoster.\nEcco la rosa dei Bobcats Parma aggiornata al 2016:\nDefensive end\nNoseguard\nLinebacker\nCorner back\nStrong safety\nCenter\nTight end\nRunning Back\nWide Receiver\nOffensive Guard\nQuarterback\nBobcats con Azzurri d'Italia.\nNel settembre 2015 i due runningback Alessio Eletto e Alessio Zullo hanno fatto parte della rappresentativa italiana della IAAFL: Azzurri d'Italia.\nNella rappresentativa italiana i due giocatori dei Bobcats hanno affrontato un test match contro il Team Morocco, con Eletto che chiude la partita con un touchdown e una trasformazione da due, mentre Zullo un touchdown e due trasformazioni da due."}
{"id": "2612635", "revid": "339392", "url": "https://it.wikipedia.org/wiki?curid=2612635", "title": "De diversis artibus", "text": ""}
{"id": "2612640", "revid": "110157", "url": "https://it.wikipedia.org/wiki?curid=2612640", "title": "Comitato Olimpico Arubano", "text": "Il Comitato Olimpico Arubano (noto anche come \"Comit\u00e9 Ol\u00edmpico Arubano\" in papiamento) \u00e8 un'organizzazione sportiva arubana, nata il 1985 a Oranjestad, Aruba.\nRappresenta questa nazione presso il Comitato Olimpico Internazionale (CIO) dal 1986 ed ha lo scopo di curare l'organizzazione ed il potenziamento dello sport ad Aruba e, in particolare, la preparazione degli atleti arubani, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Roy Mezas, mentre la carica di segretario generale \u00e8 occupata da Nicole Hoevertsz."}
{"id": "2612641", "revid": "439868", "url": "https://it.wikipedia.org/wiki?curid=2612641", "title": "Migliaro", "text": "Migliaro (\"Al Mj\u00e0r\" in dialetto ferrarese) \u00e8 stato un comune italiano di 2.334 abitanti della provincia di Ferrara. Dal 1\u00ba gennaio 2014 \u00e8 confluito nel nuovo comune di Fiscaglia, del quale funge da sede del Consiglio municipale.\nLuoghi d'interesse.\nIn via Vittorio Emanuele III era presente fino al 1886 una delizia appartenuta agli Estensi, poi demolita da Giuseppe Pavanelli; di tale struttura rimane una lapide posta al di sopra della porta d'ingresso della casa di propriet\u00e0 privata che sorge al suo posto.\nTra i Borghi, il pi\u00f9 famoso \u00e8 quello di Borgo Cascina, situato all'esterno del centro cittadino.\nEventi.\n1\u00ba maggio - Primo Maggio solidale con il raduno di trattori e mezzi agricoli nella piazza comunale\nGiugno - Fiera di Sant'Antonio (Migliaro) e Festa del Borgo (Borgo Cascina)\nInfrastrutture e trasporti.\nLa localit\u00e0 \u00e8 situata sulla strada provinciale 68 ed \u00e8 servita da una stazione ferroviaria sulla linea ferrovia Ferrara-Codigoro. Fra il 1901 e il 1931 Migliaro era servita da un analogo impianto posto sulla tranvia Ferrara-Codigoro.\nAmministrazione.\nIl 6 ottobre 2013 si \u00e8 svolto un referendum consultivo sulla proposta di fondere o meno i tre comuni di Migliaro, Migliarino e Massa Fiscaglia, i cittadini dei tre comuni hanno votato a maggioranza per il s\u00ec alla fusione.\nGemellaggi.\nMigliaro nel 1998 si gemell\u00f2 con Tr\u00e9veneuc, situato nel dipartimento della C\u00f4tes-d'Armor nella regione della Bretagna."}
{"id": "2612642", "revid": "287204", "url": "https://it.wikipedia.org/wiki?curid=2612642", "title": "Torsken", "text": "Torsken \u00e8 un ex comune norvegese della contea di Troms. Dal 1\u00ba gennaio 2020 \u00e8 diventato parte del neo-istituito comune di Senja."}
{"id": "2612643", "revid": "1543377", "url": "https://it.wikipedia.org/wiki?curid=2612643", "title": "Indiana", "text": "L'Indiana (in lingua inglese , ) \u00e8 uno Stato federato degli Stati Uniti d'America, nella regione del Midwest; fu il 19\u00ba stato a entrare a far parte degli Stati Uniti, l'11 dicembre 1816. Si posiziona al 38\u00ba posto per estensione e al 17\u00b0 per numero di abitanti tra gli stati che compongono gli Stati Uniti. La capitale, e la citt\u00e0 maggiormente abitata, \u00e8 Indianapolis; confina con il Lago Michigan a nord-ovest, con lo stato del Michigan a nord, con l'Ohio a est, con il Kentucky a sud e a sud-est e con l'Illinois a ovest.\nPrima di divenire uno stato dell'Unione, era abitato da numerose trib\u00f9 di nativi americani, presenti sul territorio dell'Indiana da migliaia di anni. Fin dalla sua fondazione, le aree di insediamento hanno rispecchiato la segmentazione culturale presente nell'est degli Stati Uniti: la porzione pi\u00f9 a nord fu luogo di insediamento di persone provenienti dal New England e da New York, l'Indiana centrale venne occupato da chi si era spostato dal vicino Ohio mentre a sud si insediarono genti dagli stati del sud, come Kentucky e Tennessee.\nL'economia \u00e8 piuttosto diversificata, con una produzione lorda di 366.71 miliardi di dollari nel 2018. L'Indiana ha ampie aree metropolitane con pi\u00f9 di 100 000 abitanti e numerosi piccoli centri industriali e paesi rurali. Lo stato ospita alcune squadre sportive come gli Indianapolis Colts della NFL e gli Indiana Pacers della NBA.\nGli abitanti dell'Indiana vengono chiamati \"hoosiers\".\nStoria.\nIl territorio, abitato da popolazioni algonchine, fu esplorato dai francesi che vi costruirono diversi centri commerciali fortificati. Nel 1763 venne ceduto agli inglesi e successivamente, nel 1783, agli Stati Uniti.\nCostituito in territorio, venne rivendicato dai vari stati limitrofi insieme al resto del territorio posto a ovest dell'Ohio (1787-1800). Divenuto territorio autonomo, entr\u00f2 come 19 stato nell'Unione il 2 dicembre 1816.\nOrigini del nome.\nIl nome dello Stato significa la \u201cTerra degli Indiani\u201d, dalle trib\u00f9 indigene che ci abitavano quando arrivarono i colonizzatori. Pi\u00f9 tardi si decise di chiamare la terra in onore dei vecchi possessori, e la chiamarono \u201cla terra degli Indiani\u201d, Indiana.\nEconomia.\nL'Indiana \u00e8 uno degli Stati appartenenti alla cosiddetta \"Corn Belt\", la \"cintura del mais\": insieme a Illinois e Iowa contribuisce in modo determinante al primato maidicolo mondiale degli Usa.\nOltre al mais, i suoi agricoltori coltivano la soia, e allevano grandi quantit\u00e0 di bovini, suini e pollame.\nL'agricoltura del \"Corn Belt\" \u00e8 molto evoluta sul piano commerciale: gli agricoltori lavorano fissando sempre l'attenzione alla borsa di Chicago.\nSociet\u00e0.\nEvoluzione demografica.\nNel 2005 la popolazione dell'Indiana era cos\u00ec divisa:\nCitt\u00e0.\nLa citt\u00e0 pi\u00f9 popolosa \u00e8 la capitale Indianapolis, la cui area metropolitana, di circa 2.000.000 di abitanti, \u00e8 la terza di tutto il Midwest dopo quelle di Chicago e Detroit.\nDa una stima del 2018 queste sono le prime 10 citt\u00e0 per numero di abitanti:\nGiustizia.\nLo Stato dell'Indiana mantiene la pena di morte che viene eseguita esclusivamente tramite l'iniezione letale.\nSport.\nNell'Indiana si svolge la famosa corsa automotobilistica Indianapolis 500 (la 500 miglia di Indianapolis); il circuito di questa citt\u00e0 \u00e8 stato anche una delle tappe del mondiale F1. Le franchigie dell'Indiana che partecipano al \"Big Four\" (le quattro grandi leghe sportive professionistiche americane) sono:\nInfrastrutture e trasporti.\nNel periodo tra le due guerre mondiali nello Stato fu attiva la Indiana Railroad, compagnia ferroviaria attiva nei collegamenti tranviari interurbani."}
{"id": "2612644", "revid": "3732", "url": "https://it.wikipedia.org/wiki?curid=2612644", "title": "Atletica leggera ai Giochi della XVIII Olimpiade - 10000 metri piani", "text": "La competizione dei 10000 metri piani maschili di atletica leggera ai Giochi della XVIII Olimpiade si \u00e8 disputata il giorno 14 ottobre 1964 allo Stadio Nazionale di Tokyo.\nRisultati.\nFinale.\nStadio Nazionale, mercoled\u00ec 14 ottobre.\nFinale diretta con 38 partenti. \nLa gara \u00e8 senza esclusione di colpi, le gomitate sono senza risparmio. Nella seconda parte della gara si forma un gruppetto di quattro atleti: Mamo Wolde (Etiopia), Ron Clarke (Australia), Mohamed Gammoudi (Tunisia) e Billy Mills (Stati Uniti). All'inizio dell'ultimo giro Clarke prende il comando della gara. Ma \u00e8 Gammoudi a lanciare la volata, sul rettilineo opposto a quello d'arrivo. Il tunisino acquisisce qualche metro di vantaggio su Clarke e Mills, mentre Wolde rimane indietro. Sul rettifilo finale Gammoudi resiste al ritorno di Clarke. Billy Mills, terzo, recupera in pochi metri il distacco dal neozelandese e si lancia all'inseguimento del tunisino. Nella tiratissima volata finale, sia Mills e Gammoudi vanno sotto il record olimpico; vince l'americano di soli 4 decimi.\nIl campione olimpico P\u00ebtr Bolotnikov conduce una gara anonima e si classifica 25\u00ba. Gammoudi avr\u00e0 pi\u00f9 fortuna a Citt\u00e0 del Messico nei 5000 metri."}
{"id": "2612646", "revid": "200568", "url": "https://it.wikipedia.org/wiki?curid=2612646", "title": "Pinus", "text": "Pino (Pinus ) \u00e8 il nome comune di un genere di alberi e arbusti sempreverdi, appartenente alla famiglia Pinaceae. A questo genere appartengono circa 120 specie.\nTassonomia.\nIl genere \"Pinus\" comprende circa 120 specie, raggruppate in 3 sottogeneri:\nOgni sottogenere viene ulteriormente suddiviso in varie sezioni e sottosezioni.\nMorfologia.\nGli aghi (cio\u00e8 le foglie del pino) sono riuniti in gruppi di 2, 3 o 5 che nelle piante adulte non sono inserite direttamente nel ramo (contrariamente agli abeti) ma su corti rametti detti brachiblasti. Sono delle specie sempreverdi.\nDurante lo sviluppo di una pianta di pino si possono osservare 3 tipi di foglie:\nLe specie del genere \"Pinus\" sono monoiche: \ni microsporofilli sono riuniti in coni maschili che portano da 2 a 20 sacche polliniche, i coni femminili portano macrosporofilli con squame copritrici sterili e squame ovulifere (fertili) ognuna con 2 ovuli. Dopo la fecondazione i coni femminili lignificano trasformandosi in pigne, portanti i semi.\nIn Italia sono presenti il pino silvestre,\nil pino cembro e il pino mugo nelle zone alpine; lo stesso pino mugo, il pino nero e il pino loricato in talune ristrette aree appenniniche; il pino marittimo, il pino domestico e il pino d'Aleppo nella zona mediterranea.\nAssieme agli abeti caratterizzano i boschi di alta montagna italiani.\nSi possono identificare i diversi pini in base ad alcune caratteristiche\nfacilmente individuabili:\nInoltre, gli unici pini dalle dimensioni di un cespuglio, che cresce nelle alte quote: pino mugo e pinus pumilio."}
{"id": "2612654", "revid": "729019", "url": "https://it.wikipedia.org/wiki?curid=2612654", "title": "Hern\u00e1n Senillosa", "text": "Biografia.\nTutta la carriera sportiva di Hern\u00e1n Senillosa si \u00e8 svolta nel club argentino Hind\u00fa, con il quale il giocatore si \u00e8 aggiudicato cinque campionati provinciali dell'Uni\u00f3n de Rugby de Buenos Aires e tre Nacional de Clubes.\nL'unica parentesi professionistica fu dal 2004 al 2006 nel campionato francese, nelle file del Montferrand (oggi Clermont-Auvergne).\nSenillosa esord\u00ec in Nazionale argentina nel corso del Sudamericano 2002, poi vinto, e prese parte alla in Australia; vinse altri tre titoli di campione del Sudamerica poi fu convocato all'ultim'ora per la come sostituto del titolare Mart\u00edn Gait\u00e1n, costretto a rinunciare all'impegno a causa di una malformazione cardiaca che gli fece terminare la carriera; disput\u00f2 sei incontri in tale manifestazione, nella quale i \"Pumas\" si piazzarono terzi assoluti; tornato in Argentina alla fine della competizione, si laure\u00f2 campione provinciale e miglior giocatore del campionato 2007 dell'URBA.\nIl 4 novembre 2010 sub\u00ec una squalifica di un anno a causa di insulti rivolti all'arbitro della semifinale del torneo URBA perso contro il La Plata; a seguito della decisione il giocatore espresse i suoi dubbi sull'eventualit\u00e0 di tornare a giocare una volta scontata la squalifica, che lo ha lasciato fuori dal campo per tutto il 2011."}
{"id": "2612659", "revid": "121475194", "url": "https://it.wikipedia.org/wiki?curid=2612659", "title": "Tennis da spiaggia", "text": "Il tennis da spiaggia \u00e8 uno sport ideato e sviluppatosi in Italia, derivato dal gioco dei racchettoni, a sua volta derivato da tambeach.\nStoria.\nIl tennis da spiaggia (in inglese beach tennis) fu inizialmente praticato nel 1976 al Bagno Aragosta al Lido degli Estensi quando 4 bagnanti appassionati di tennis Mauro Andreoli, Alberto Novi, Vittorio Camerani e Filippo Hanau tutti di Ferrara, stanchi di spallettare sulla spiaggia ebbero l'idea di usare i campi da beach volley per giocare a racchettoni; inizialmente si giocava con la rete da pallavolo e in singolo. Con il tempo poi si abbass\u00f2 la rete a 1,70 m, per rendere il gioco meno difficile e pi\u00f9 spettacolare.\nIl tennis da spiaggia fu a lungo considerato solamente un gioco per turisti e in quanto tale privo di regole particolari, finch\u00e9 nel 1996 il dott. Giandomenico Bellettini fiss\u00f2 le regole odierne del tennis da spiaggia. Nell'estate del 1999, ai Giochi del Mare, svoltisi sulla spiaggia della Playa di Catania, si disput\u00f2 un torneo che richiam\u00f2 sulle tribune oltre 2.500 spettatori. .\nVariet\u00e0 di gioco.\nVariet\u00e0 con racchetta solida.\nSulle spiagge italiane sin dai primi anni del Novecento si giocava con il tamburello. Dopo la seconda guerra mondiale, \u00e8 iniziata la pratica di un gioco con racchetta con il piatto in legno o plastica al posto delle corde, simile a quella da \"paddle tennis\"; attualmente i materiali pi\u00f9 usati nella costruzione delle racchette sono la vetroresina, il carbonio, la grafite e il kevlar. Oltre ai primi giocatori italiani, anche israeliani e brasiliani furono tra i pionieri di questo sport: in Israele \u00e8 chiamato \"matkot\", considerato sport nazionale, mentre in Brasile ne esiste una variante denominata \"frescobol\".\nI primi tornei di tennis da spiaggia con le regole attuali, ma con punteggio pallavolistico, sono stati giocati sulle spiagge ravennati a forte tradizione pallavolistica nel 1978.\nSenza dubbio il tennis da spiaggia \u00e8 lo sport estivo largamente predominante nella Riviera romagnola, dove si calcola che esista circa il 50% dei campi da gioco della penisola. \u00c8 comunque molto diffuso anche in Marche, Lazio, Toscana, Puglia, Abruzzo.\nIl tennis da spiaggia \u00e8 considerato dal CONI sport agonistico dal 2011.\nNel 2010 sono stati organizzati i Mondiali presso il Foro Italico di Roma in concomitanza con gli Internazionali d'Italia. Inoltre si \u00e8 dato inizio all'iter che ha come obiettivo il riconoscimento del tennis da spiaggia come sport olimpico a partire, almeno in forma dimostrativa, da Londra 2012.\nFacile da giocare per tutti, il tennis da spiaggia diventa estremamente difficile e spettacolare a mano a mano che cresce il livello dei giocatori. Per emergere nel \"beach tennis\" occorre un buon rapporto con l'attrezzo, riflessi e velocit\u00e0 sulla sabbia. L'equilibrio fra queste doti porta a far emergere giocatori con caratteristiche fisiche che privilegiano la reattivit\u00e0 a discapito della pura potenza.\nVariet\u00e0 con racchetta incordata.\nIl tennis da spiaggia praticato in USA e altri Paesi, con un regolare circuito nord americano di tornei professionali organizzato nei primi anni di questo secolo, ha le seguenti caratteristiche essenziali: le racchette sono le stesse del tennis e il campo \u00e8 diviso da una riga longitudinale che delimita la zona di servizio.\nRegole di gioco.\nIl gioco si pratica su un campo di sabbia lungo 16\u00a0m e largo 8\u00a0m per il doppio, lungo 16\u00a0m e largo 4,5\u00a0m per il singolo. L'altezza dal suolo della rete divisoria \u00e8 1,80\u00a0m al centro.\nLa racchetta \u00e8 lunga massimo 50\u00a0cm e il suo piatto \u00e8 largo massimo 38\u00a0cm con uno spessore massimo di 3,5\u00a0cm, la sua superficie deve essere liscia anche se sono consentiti \"fori\" per alleggerire l'attrezzo e ridurne l'attrito con l'aria. La palla \u00e8 molto simile a quella da tennis ma leggermente depressurizzata.\nI giocatori devono battere e ribattere la palla sempre al volo. La successione del punteggio di un gioco \u00e8: 15-30-40-vittoria senza i vantaggi. Non esiste la seconda palla di servizio, per cui l'errore in battuta concede un 15, cos\u00ec come il fallo di piede. Relativamente all'importanza o alla specialit\u00e0 un incontro consiste in set di 6 giochi con tie-break oppure al meglio di 3 set, oppure si pu\u00f2 disputare un unico set al meglio di 9 giochi, se si decide di fare set ai 6 giochi si procede al \u201dtie break\u201d.\n\u00c8 pratica comune l'auto-arbitraggio ossia ogni squadra arbitra il suo campo anche in tornei di alto livello a esclusione alcune volte delle finali o partite di una particolare importanza.\nI giocatori non possono toccare la rete n\u00e9 con il corpo e neanche con la racchetta, inoltre non si pu\u00f2 passare sotto la rete con il piede e la racchetta non pu\u00f2 superare la rete. Questa viene chiamata invasione con il conseguente punto per la squadra avversaria; recentemente si \u00e8 aggiunta la \"regola dei tre metri\" ossia quando si riceve bisogna stare oltre i tre metri dalla rete."}
{"id": "2612660", "revid": "767487", "url": "https://it.wikipedia.org/wiki?curid=2612660", "title": "Poirot e il caso Amanda", "text": "Poirot e il caso Amanda (\"The Alphabet Murders\") \u00e8 un film del 1965 diretto da Frank Tashlin. \u00c8 un film di genere giallo unito con la commedia, come tipico nei film diretti di Tashlin, e liberamente tratto dal romanzo di Agatha Christie \"La serie infernale\".\nTrama.\nA Londra un assassino sceglie le sue vittime in ordine alfabetico. La bella Amanda si accusa e avverte Hercule Poirot.\nProduzione.\nIl film si basa sul romanzo \"La serie infernale\" (\"The ABC Murders\") di Agatha Christie, pubblicato per la prima volta nel 1936. All'epoca della realizzazione del film i cinema della ABC rappresentavano una catena importante in Gran Bretagna. Il titolo venne cos\u00ec cambiato per evitare qualsiasi controversia, tra cui anche il potenziale rifiuto di proiettare il film.\nLa prima bozza della sceneggiatura risaliva a molti anni prima la realizzazione del film, frutto di una collaborazione tra l'attore Zero Mostel (che avrebbe dovuto interpretare Poirot) e il regista inglese Seth Holt.\nGli sceneggiatori ufficiali di questo film, David Pursall e Jack Seddon, erano molto infastiditi dall'ampia riscrittura della loro sceneggiatura del regista Frank Tashlin e dell'attore Robert Morley; il regista incoraggi\u00f2 anche Tony Randall a partecipare al film, ove appare anche Anita Ekberg, in uno dei suoi rari film americani successivi alla grande popolarit\u00e0 ottenuta con \"La dolce vita\" (1960) di Federico Fellini.\nRimane tuttora l'unico film in cui compaiono insieme sia Hercule Poirot che Jane Marple, ovvero l'anziana attrice Margaret Rutherford, che insieme al marito e collega Stringer Davis appare in una scena molto breve proprio accanto a Randall: un dichiarato omaggio del regista americano alla fortunata serie di produzione britannica interpretata dalla Rutherford dal 1961 al 1964.\nFu l'ultimo film di Austin Trevor, uno dei primi Poirot (nel film \"Black Coffee\", 1931); in seguito si dedicher\u00e0 solo alla televisione (morir\u00e0 il 21 gennaio 1978).\nDistribuzione.\nSebbene ebbe l'approvazione dalla BBFC nel marzo 1965, il film venne distribuito nelle sale cinematografiche britanniche dalla Metro Goldwyn Mayer soltanto il 15 luglio 1966."}
{"id": "2612661", "revid": "92723", "url": "https://it.wikipedia.org/wiki?curid=2612661", "title": "Yodel", "text": ""}
{"id": "2612662", "revid": "762947", "url": "https://it.wikipedia.org/wiki?curid=2612662", "title": "Stefano Poda", "text": "Opere principali.\nDal 1994 ha realizzato pi\u00f9 di 100 spettacoli in tutto il mondo, fra i quali numerose coproduzioni presso le maggiori case d'opera internazionali. \nIl suo \"Faust\" al Teatro Regio di Torino nel 2015, coproduzione con la Israeli Opera di Tel Aviv e l\u2019Opera de Lausanne (Unitel Classica, DVD, BLU-RAY C Major), \u00e8 stato trasmesso nei cinema di tutto il mondo. Cos\u00ec come \"Turandot\" nel 2018 (DVD Unitel Classica / C Major, streaming di Operavision), o \"Tha\u00efs\" di Massenet nel 2008 al Teatro Regio di Torino (DVD e Blu-ray RAI / Arthaus Musik).\nTra i titoli pi\u00f9 rappresentativi: Nabucco per l'apertura della stagione 2020 del Teatro Col\u00f3n a Buenos Aires; la nuova produzione di \"Tosca\" (2020) al Teatro Bolshoi di Mosca; \"Rom\u00e9o et Juliette\" (2018) all'NCPA di Pechino; \"Boris Godunov\" (2017) e \"Andrea Ch\u00e9nier\" (2015) alla KNO National Opera of Korea (2017); \"Fosca\" di Carlos Gomes e una versione coreografia del \"Titan\" di Mahler, al Theatro Municipal de S\u00e3o Paulo (2016); \"Elisir d'amore\" alla Op\u00e9ra National du Rhin de Strasbourg (2016); \"Otello\" di Verdi all'Opera Nazionale di Budapest (2015); \"Tristan und Isolde\" diretto da Zubin Mehta per l'inaugurazione della 77\u00aa edizione del Maggio Musicale Fiorentino Festival; \"Ariodante\" (2016), \"Lucia de Lammermoor\" (2017, trasmessa da ARTE TV); Les contes d'Hoffmann (2019) in coproduzione con Israeli Opera e l'Op\u00e9ra Royal de Wallonie (Belgio).\nGli \u00e8 stato conferito a Parigi il prestigioso Premio Claude Rostand della Associazione della critica francese per Ariane et Barbe-bleue di Paul Dukas, migliore produzione del 2019, realizzata al Teatro Capitole di Tolosa. Nel 2019 \u00e8 invitato speciale alla Quadriennale di Praga 2019, 14\u00aa edizione del pi\u00f9 grande festival internazionale riservato alla scenografia ed al teatro. "}
{"id": "2612663", "revid": "729019", "url": "https://it.wikipedia.org/wiki?curid=2612663", "title": "Solothurn S-18/1000", "text": "Il Solothurn S-18/1000 era un fucile anticarro svizzero da 20 mm utilizzato durante la Seconda guerra mondiale.\nStoria.\nEra una variante del precedente Solothurn S-18/100 con alcune modifiche volte ad ottenere una maggiore celerit\u00e0 di tiro, cos\u00ec come una cartuccia di misura superiore (20 \u00d7 138 mm B). Tuttavia l'uso di munizioni pi\u00f9 potenti generava un rinculo eccessivo e le sue dimensioni ed il suo peso ne rendevano difficile la mobilit\u00e0. Da questo modello fu tratto infine il Solothurn S-18/1100, automatico.\nL'azienda svizzera Solothurn era di propriet\u00e0 della tedesca Rheinmetall-Borsig che vi produceva le armi che, secondo il Trattato di Versailles, non potevano essere prodotte in Germania.\nNel 1940-1941, l'esercito statunitense prese in considerazione l'adozione del fucile che fu, quindi, testato, nella primavera del 1941. Dal confronto col fucile automatico calibro .90 T4 emerse che il Solothurn, malgrado fosse meno potente, era tuttavia meno complicato e ingombrante e, perci\u00f2, pi\u00f9 adatto per l'uso da parte dell'esercito. Si decise quindi di acquistarne 50 pezzi per poi proseguirne la produzione negli Stati Uniti. Tuttavia, i tempi dell'accordo si allungarono al punto a portare alla rinuncia statunitense all'acquisto delle armi..\nL'arma fu adottata dal Regio Esercito nel 1940 con un primo lotto di S-18/1000 conosciuti come Carabina \"S\" e ridenominati nel 1942 Fucile anticarro \"S\", mentre per i tedeschi era conosciuto come 2 cm Pak. L'arma ebbe notevole diffusione, distribuita in 6 pezzi per battaglione, soprattutto nel teatro nordafricano, dove fu installato anche sulle camionette Fiat-SPA AS42 \"Sahariana\" ed addirittura come armamento principale su alcuni carri leggeri L3/33. Dopo l'8 settembre 1943, venne impiegato anche dall'Esercito Nazionale Repubblicano della RSI.\nTecnica.\nIl Soluthurn S-18/1000 \u00e8 un fucile semiautomatico in configurazione bullpup, servito da due uomini, il tiratore ed il caricatore. L'arma \u00e8 camerata per la munizione 20 \u00d7 138 mm B, la stessa delle mitragliere Breda 20/65 Mod. 1935 e Scotti-Isotta Fraschini 20/77 Mod. 1941. In particolare il fucile impiega una \"Cartoccio granata perforante da 20 modello 35, con tracciatore\" ed una \"Cartuccia da esercitazione\". L'azione \u00e8 a corto rinculo, con l'otturatore vincolato alla canna tramite un anello rotante, che in posizione di chiusura impegna con delle alette sul profilo interno le apposite scanalature sulla parte anteriore dell'otturatore; al momento dello sparo, canna ed otturatore rinculano solidali prima che l'anello, costretta a ruotare, svincoli l'otturatore; mentre il rinculo della canna viene arrestato dalla molla di recupero, che la riporta in avanti, l'otturatore rimane libero di rinculare, estrae ed espelle il bossolo spento e, per effetto della molla, torna in chiusura camerando una cartuccia carica, sfilata da un caricatore a serbatoio inserito sul lato sinistro del castello. La canna dispone di un freno di bocca a cinque luci per smorzare il potente rinculo ed \u00e8 rapidamente sostituibile. Il sistema di scatto \u00e8 a grilletto e l'arma viene imbracciata come un normale fucile. Anteriormente poggia su un robusto bipiede regolabile, mentre posteriormente su un piedino pieghevole incernierato sotto al calcio. L'arma dispone di mire metalliche con alzo regolabile da 100 a 1500 metri e in scostamento fino a 25\u00b0con scatti di 5\u00b0, mentre \u00e8 installabile un mirino telescopico a 2,5 ingrandimenti.\nPer la movimentazione dell'arma si ricorre ad un carrello con due ruote pneumatiche da 400 mm di diametro e 800 mm di carreggiata, che trasporta anche due cassette di munizioni da 20 kg e 30 caricatori l'una. Tale carrello, con le sue due code divaricate, pu\u00f2 servire anche direttamente da cavalletto per il tiro, con altezza al ginocchiello regolabile da 320 a 660 mm e settore di tiro di 50\u00b0. Per il trasporto a spalla l'arma viene scomposta in due carichi: la canna, pesante 20,5 kg, ed il castello pesante 30,2 kg con il bipiede da 4 kg. Il carrello di trasporto a vuoto pesa invece 30 kg, che salgono, con l'arma e le due cassette di munizioni, a ben 127 kg."}
{"id": "2612671", "revid": "729019", "url": "https://it.wikipedia.org/wiki?curid=2612671", "title": "Stazione di Latiano", "text": "La stazione di Latiano \u00e8 la stazione ferroviaria dell'omonimo comune.\nStoria.\nLa stazione di Latiano entr\u00f2 in servizio il 6 gennaio 1886 all'apertura del tronco da Taranto a Latiano della linea Taranto-Brindisi.\nStrutture e impianti.\nLa stazione \u00e8 servita da treni regionali svolti da Trenitalia nell'ambito del contratto di servizio stipulato con la Regione Puglia."}
{"id": "2612672", "revid": "1401415", "url": "https://it.wikipedia.org/wiki?curid=2612672", "title": "Apparizioni di Me\u0111ugorje", "text": "Le apparizioni di Me\u0111ugorje sono visioni della Vergine che sei veggenti riferiscono di ricevere dal 24 giugno 1981. Tali visioni sarebbero iniziate a Me\u0111ugorje (Bosnia-Erzegovina) quando il villaggio apparteneva alla Repubblica di Jugoslavia e proseguirebbero ancora presso i veggenti.\nStoria.\nLe prime apparizioni.\nNel pomeriggio del 24 giugno 1981 Ivanka Ivankovi\u0107, allora quindicenne, e Mirjana Dragi\u010devi\u0107, sedicenne, stanno passeggiando ai piedi della collina del Podbrdo quando, alle quattro del pomeriggio, avrebbero intravisto una figura femminile su una piccola nube. Spaventate, le due ragazze fuggono e ritornano in paese. Poco dopo, verso le 18:30, decidono di tornare sulla collina accompagnate da Vicka Ivankovi\u0107, cugina di Ivanka. Le tre ragazze avrebbero visto di nuovo la figura femminile con un bambino in braccio e l'avrebbero identificata sin da subito con la Madonna.\nIl giorno dopo le ragazze salgono nuovamente sulla collina accompagnate da Marja Pavlovi\u0107, cugina di Mirjana, da Jakov \u010colo di 10 anni e da Ivan Dragi\u010devi\u0107 di 16. La Madonna sarebbe apparsa di nuovo all'intero gruppo e avrebbe avuto un breve dialogo con Ivanka in merito alla madre, scomparsa pochi mesi prima.\nIl 26 giugno il gruppo sale di nuovo sulla collina e avrebbe avuto di nuovo un breve dialogo con la Vergine. La Madonna invita i veggenti a pregare per la pace.\nLa notizia delle apparizioni inizia a diffondersi tra gli abitanti del luogo, suscitando l'irritazione della polizia jugoslava. Il 27 giugno ai ragazzi viene proposto di sottoporsi ad un esame psichiatrico ma si rifiutano.\nAl tramonto avrebbero avuto un nuovo dialogo con la Madonna. Sul luogo preciso delle apparizioni la gente del paese pone una pietra segnata da una croce bianca.\nIl 28 giugno si contano almeno diecimila persone che assistono all'apparizione serale della Vergine.\nIl 29 giugno i veggenti sono nuovamente prelevati dalla polizia jugoslava e condotti per esami all'ospedale psichiatrico di Mostar. La perizia conferma la loro sanit\u00e0 mentale e vengono rilasciati in serata; tornati sulla collina assistono a una nuova apparizione.\nIl 30 giugno due collaboratrici dei servizi segreti convincono i ragazzi ad allontanarsi da Me\u0111ugorje, mentre la collina viene chiusa dalla polizia. In serata, all'ora dell'apparizione, i veggenti sono su un'automobile fra Ljubu\u0161ki e \u010citluk e vedono la Vergine venire loro incontro sulla strada. In questa circostanza la Madonna avrebbe detto che sarebbe apparsa per soli altri tre giorni.. Dubbi sono stati sollevati sulla veridicit\u00e0 dell'intervento effettivo dei servizi segreti nella vicenda: i ragazzi furono accompagnati da due assistenti sociali Mica Ivankovi\u0107, cugina di Vicka e Ivanka, e Ljubica Vasilj-Gluvi\u0107. La sera stessa, parlando con padre Jozo in una conversazione registrata, affermarono di aver scelto liberamente di andare in gita a Cerna, nota localit\u00e0 turistica della Bosnia, senza subire alcun tipo di pressione.\nIl 1 luglio i veggenti sono nuovamente portati via dalla polizia. L'apparizione avviene sul furgone della polizia dove sono tenuti prigionieri.\nIl 2 luglio, per sfuggire alla polizia, i ragazzi si nascondono nella canonica dei francescani e qui vedono una nuova apparizione della Madonna.\nA met\u00e0 luglio la notizia delle presunte apparizioni appare su un giornale cattolico di Zagabria, dando cos\u00ec rilevanza internazionale ai fatti. Iniziano ad avvicinarsi a Me\u0111ugorje anche i primi pellegrini dall'estero. Le autorit\u00e0 jugoslave ordinano nuovamente la chiusura del Podbrdo, mentre il 12 agosto viene arrestato padre Jozo Zovko, capo della comunit\u00e0 francescana di Me\u0111ugorje, ritenuto dalla polizia il reale mandante delle apparizioni. Padre Jozo verr\u00e0 condannato a otto anni per il reato di \"attentato alla sicurezza e all'unit\u00e0 della patria\".\nIntanto Me\u0111ugorje viene visitata da un numero sempre crescente di visitatori, curiosi e pellegrini che affermano di vedere segni e figure luminose nel cielo. Diciassette mesi dopo l'inizio delle visioni, padre Jozo viene rilasciato e le autorit\u00e0 decidono di non ostacolare pi\u00f9 il flusso dei pellegrini o le attivit\u00e0 dei veggenti.\nI dieci segreti.\nFra il 1984 e il 1985 la Madonna avrebbe rivelato ai veggenti dieci segreti che, similmente a quelli di F\u00e1tima, conterebbero rivelazioni su avvenimenti futuri. Il 25 giugno 1985 la veggente Mirjana ha affermato di aver ricevuto dalla Madonna una pergamena contenente i dieci segreti. Questa pergamena, a detta della veggente, sarebbe fatta di uno speciale materiale sulla quale ognuno legge una cosa diversa, a eccezione di tre veggenti che vi leggono i segreti. I veggenti si sono rifiutati di far compiere analisi scientifiche sulla pergamena. \nI dieci segreti, sempre secondo quanto affermato dai veggenti, saranno resi noti al mondo intero tre giorni prima che accadano dal francescano padre Petar Ljubi\u010di\u0107 che sar\u00e0 informato dieci giorni prima dalla stessa Mirjana. Uno dei segreti sar\u00e0 un segno permanente e visibile sulla collina delle apparizioni.\nI messaggi al mondo.\nA partire dal 1\u00ba marzo 1984 i veggenti hanno iniziato a diffondere messaggi per l'umanit\u00e0 da parte della Vergine Maria. Infatti in quella data la Madonna apparve alla veggente Marja affidando a lei e alla parrocchia di Me\u0111ugorje questo compito. Inizialmente i messaggi venivano rivelati ogni gioved\u00ec, poi a partire dal 1987 ogni 25 del mese. \nLa dichiarazione di Zara.\nNel corso degli anni Ottanta Me\u0111ugorje acquista sempre pi\u00f9 notoriet\u00e0 internazionale. Pavao \u017dani\u0107, il vescovo di Mostar nella cui giurisdizione rientra anche la localit\u00e0 delle apparizioni, sin da subito si mostra scettico sul fenomeno. Nel 1984 la commissione diocesana d'inchiesta emette un giudizio negativo sulle apparizioni.\nNel 1991 i vescovi della Jugoslavia, allora una nazione ancora unita, approvano la cosiddetta \"\"dichiarazione di Zara\", dal nome della citt\u00e0 dalmata dove si sono riuniti. Essi affermano che \"sulla base delle indagini finora condotte non \u00e8 possibile affermare si tratti di apparizioni o fenomeni sovrannaturali\"\". Questa dichiarazione, unico pronunciamento ufficiale della Chiesa, \u00e8 stata giudicata diversamente: per i sostenitori della veridicit\u00e0 delle apparizioni si tratta di un giudizio sospensivo, per i critici \u00e8 invece una bocciatura netta.\nRichieste della Madonna di Me\u0111ugorje.\nSecondo i veggenti nelle presunte apparizioni i fedeli sarebbero invitati alla conversione, alla preghiera e alla pace. Il messaggio principale \u00e8 la pace (nel suo significato pi\u00f9 ampio: con Dio, con gli uomini e anche interiore) e i veggenti affermano che la Madonna avrebbe indicato loro che si pu\u00f2 raggiungere attraverso cinque strumenti (\"le cinque pietre\" paragonate ai ciottoli scelti da Davide, armato solo di fionda e bastone, per abbattere Golia):\nSecondo i messaggi diffusi dai veggenti, se rispettati i cinque precetti appena indicati la Madonna avrebbe promesso la sua intercessione favorendo anche la conversione personale. Secondo loro \u00e8 preferibile pure dedicare un posto della casa, una sorta di altarino, alla Madonna.\nIl giudizio della Chiesa cattolica.\nL'unica posizione ufficiale della Chiesa rimane la \"dichiarazione di Zara\" del 1991. Ancora nel 2007 il cardinale Segretario di Stato Tarcisio Bertone affermava: \"Tutto \u00e8 rinviato alla dichiarazione di Zara del 1991, che lascia la porta aperta a future indagini\".\nNegli anni successivi, a seguito di una richiesta di chiarimenti inviata da Gilbert Aubry vescovo di Saint-Denis-de-La R\u00e9union, la Congregazione per la Dottrina della Fede attraverso una lettera firmata dall'allora segretario Tarcisio Bertone ha dichiarato che \u00abdopo la divisione della Jugoslavia in diverse nazioni indipendenti, spetterebbe ora ai membri della Conferenza episcopale della Bosnia-Erzegovina riprendere eventualmente in esame la questione ed emettere, se il caso lo richiede, nuove dichiarazioni\u00bb concludendo che \u00abi pellegrinaggi a Me\u0111ugorje che si svolgono in maniera privata, sono permessi a condizione che non siano considerati come un'autenticazione degli avvenimenti in corso e che richiedono ancora un esame da parte della Chiesa\u00bb.\nTra i prelati che si sono espressi nettamente contro l'autenticit\u00e0 delle apparizioni vi fu l'allora vescovo di Mostar-Duvno (la diocesi che ha competenza sulla parrocchia di Me\u0111ugorje) Pavao \u017dani\u0107; opinione mantenuta anche dal successore Ratko Peri\u0107.\nIl 17 marzo 2010 la Santa Sede ha istituito, presso la Congregazione per la Dottrina della Fede, una speciale commissione internazionale di inchiesta e di studio sulle apparizioni della Madonna di Me\u0111ugorje, presieduta dal cardinale Camillo Ruini e composta da una ventina di membri tra cardinali, vescovi, periti ed esperti. Questa commissione ha lavorato in maniera riservata e ha sottoposto nel febbraio 2014 le sue conclusioni alla Congregazione stessa, competente ora ad adottare le decisioni del caso. I punti essenziali di questa relazione, secretata per anni, sono stati resi noti il 15 maggio 2017 da Papa Francesco rispondendo alla domanda di un giornalista. Il testo integrale della relazione \u00e8 stato pubblicato nel 2020, in due diversi libri, dai vaticanisti Saverio Gaeta e David Murgia. Nel 2021, sono stati pubblicati gli estratti dei verbali delle riunioni della commissione. In estrema sintesi, le prime sette apparizioni, avvenute fra il 24 giugno e il 3 luglio 1981, sono state giudicate probabilmente autentiche. Invece sugli sviluppi del fenomeno la Commissione Ruini si \u00e8 espressa in maniera fortemente critica esprimendo dubbi sulla reale origine sovrannaturale delle apparizioni dopo il 3 luglio 1981, sui messaggi della Vergine rilasciati dopo quella data e sui segreti. La relazione Ruini non \u00e8 comunque il giudizio definitivo della Chiesa sul fenomeno che resta competenza esclusiva del Pontefice. Papa Francesco ha giudicato in modo positivo il lavoro svolto dalla commissione e l'11 febbraio 2017 ha delegato l\u2019arcivescovo polacco Henryk Hoser di effettuare ulteriori indagini sulla situazione pastorale.\nPapa Francesco ha pi\u00f9 volte espresso giudizi fortemente critici su Me\u0111ugorje, seppur in maniera implicita. Il 14 novembre 2013 aveva alluso alle apparizioni bosniache affermando: \"\"Io conosco un veggente, una veggente che riceve lettere della Madonna, messaggi della Madonna. Ma, guarda, la Madonna \u00e8 madre! E ama tutti noi. Ma non \u00e8 un capo ufficio della posta, per inviare messaggi tutti i giorni\". Il 9 giugno 2015 aveva stigmatizzato chi \"aspetta i veggenti e la lettera che la Madonna spedir\u00e0 alle quattro di questo pomeriggio\"\". Il 25 novembre 2016 su \"La Civilt\u00e0 Cattolica\" aveva nuovamente negato che la Madonna fosse un \"capo di un ufficio postale che ogni giorno manda una lettera diversa, dicendo: \u201cFigli miei, fate questo e poi il giorno dopo fate quest\u2019altro\u201d. No, non questa. La Madonna vera \u00e8 quella che genera Ges\u00f9 nel nostro cuore, che \u00e8 Madre. Questa moda della Madonna superstar, come una protagonista che mette se stessa al centro, non \u00e8 cattolica\". Il 15 maggio 2017 rendendo note le conclusioni della commissione Ruini, ha affermato di essere pi\u00f9 \"cattivo\" rispetto alle conclusioni stesse: \"\"Preferisco la Madonna madre, nostra madre, e non la Madonna capo-ufficio telegrafico che tutti i giorni invia un messaggio a tale ora\u2026 questa non \u00e8 la mamma di Ges\u00f9. E queste presunte apparizioni non hanno tanto valore. E questo lo dico come opinione personale.\"\nA maggio 2019, Papa Francesco ha deciso di autorizzare i pellegrinaggi ufficialmente organizzati da diocesi e parrocchie. In ogni caso, l'autorizzazione papale non dev'essere interpretata come un'autenticazione degli avvenimenti di Me\u0111ugorje, i quali necessitano di ulteriore esame da parte della Chiesa. Nelle parole di Alessandro Gisotti, direttore della Sala Stampa della Santa Sede, il visitatore apostolico Henryk Hoser \"avr\u00e0, in tal modo, maggiore facilit\u00e0 a stabilire - d\u2019intesa con gli ordinari dei luoghi - rapporti con i sacerdoti incaricati di organizzare pellegrinaggi a Me\u0111ugorje, come persone sicure e ben preparate, offrendo loro informazioni e indicazioni per poter condurre fruttuosamente tali pellegrinaggi\"\".\nI veggenti.\nMarija Pavlovi\u0107 Lunetti.\nMarija Pavlovi\u0107 Lunetti \u00e8 nata nella frazione di \u010citluk a Bijakovi\u0107i in Bosnia ed Erzegovina il 1\u00ba aprile 1965 da Filippo e Iva, due agricoltori, e ha tre sorelle e tre fratelli. Dal 1993, quando ha sposato il marito, vive a Monza con i suoi quattro figli maschi. Dice di avere apparizioni quotidiane e di aver ricevuto nove dei dieci segreti dalla Madonna. Dal 1\u00ba marzo 1984 all'8 gennaio 1987 sosteneva di ricevere il messaggio della Madonna ogni gioved\u00ec. Dal 25 gennaio 1987, il 25 di ogni mese comunica il testo del messaggio alla parrocchia di San Giacomo in Me\u0111ugorje, per la sua ulteriore divulgazione. L'intenzione di preghiera affidata a lei dalla Vergine \u00e8 per le anime del purgatorio.\nSvolge un'intensa attivit\u00e0 di testimonianza in Italia (Desio, Bologna, Brescello, Canazei) dedicandosi inoltre al dialogo anche personale con i fedeli. Assieme a Suor Emmanuel, gira per il mondo a testimoniare la sua devozione e fede, e, ovunque ella si rechi, dice di ricevere un'apparizione. \u00c8 stata sottoposta a numerosi studi clinici, sia negli anni 1981-1985, sia pi\u00f9 recentemente nel 2005 da parte del neurologo francese Phillipe Loron, che avrebbero accertato la sua normalit\u00e0 psichica e l'effettivo verificarsi di uno stato di estasi durante le presunte apparizioni.\nNel 1998 ha pubblicato un libro intitolato \"La Madonna ci insegna a pregare\", scritto insieme a Livio Fanzaga e pubblicato in Italia da Editrice Shalom.\nMirjana Dragi\u010devi\u0107 Soldo.\n\u00c8 nata a Sarajevo il 18 marzo 1965; avrebbe avuto apparizioni quotidiane dal 24 giugno 1981 al 25 dicembre 1982. In tale data avrebbe ricevuto l'ultima apparizione quotidiana e il decimo segreto. Successivamente avrebbe avuto apparizioni il 18 marzo di ogni anno (giorno del suo compleanno) e dal 2 agosto 1987 avrebbe iniziato a ricevere messaggi anche il 2 di ogni mese. La Madonna le avrebbe preannunciato che il messaggio del 18 marzo sarebbe durato per tutta la vita. Afferma che il 2 di ogni mese prega insieme alla Madonna \"per coloro che non hanno ancora conosciuto l'amore di Dio\", ovvero per i non credenti. Attualmente solamente lei, Jakov e Ivanka conoscono i 10 segreti.\nMirjana Dragi\u010devi\u0107 si \u00e8 sposata con Marko Soldo il 16 settembre 1989. Ha due figli e vive con la famiglia a Me\u0111ugorje.\nNel 2020 sono terminate le apparizioni mensili. Ora ha solamente l'apparizione annuale.\nIvanka Ivankovi\u0107 Elez.\nNata a Bijakovi\u0107i il 21 giugno 1966 da Ivan e Jakoda. Abitava a Mostar fino ad aprile 1981 ma \u00e8 arrivata a Me\u0111ugorie con il fratello Mario pi\u00f9 grande e sorella pi\u00f9 piccola dalla nonna nel 1981 durante le vacanze estive. \u00c8 sposata dal 18 dicembre 1986 con Raiko Elez, ha tre figli e vive con la famiglia a Me\u0111ugorje. Tra le veggenti, \u00e8 stata la prima a sposarsi.\nSostiene di aver avuto apparizioni quotidiane dal 24 giugno 1981 (\u00e8 stata la prima a vedere la Madonna) fino al 7 maggio 1985, giorno in cui la Madonna le avrebbe rivelato l'ultimo dei \u00abdieci segreti\u00bb. Afferma che la Madonna le disse che per tutta la sua vita avrebbe ricevuto un'apparizione, una volta l'anno, il 25 giugno, in occasione dell'anniversario della prima apparizione; a lei \u00e8 stata affidata la preghiera per le famiglie.\nVicka (Vida) Ivankovi\u0107.\nNata a Bijakovi\u0107i il 3 settembre 1964, \u00e8 sposata con Mario Mijatovi\u0107 dal 26 gennaio 2002 in Gruda, un piccolo villaggio vicino Me\u0111ugorje, ha due figli, Maria-Sofia e Anton, e vive con la famiglia a Krehin Grac (parrocchia di Gradina) presso Me\u0111ugorje. Afferma di ricevere apparizioni quotidiane fin dal 24 giugno 1981 e di conoscere solo nove dei \u00abdieci segreti\u00bb. Oltre ad Ivan e Marija che ancora oggi dicono di godere dell'apparizione della Madonna quotidiana, lei \u00e8 l'unica che vive a Me\u0111ugorje. A lei la Madonna ha affidato il compito di pregare per i malati. Nel suo libro \"A Medjugorjie con Maria\" Vicka afferma di aver ricevuto dalla Madonna la sua storia personale, che pubblicher\u00e0 sotto forma di biografia non appena sar\u00e0 autorizzata.\nIvan Dragi\u010devi\u0107.\nNato il 25 maggio 1965 a Bijakovi\u0107i, \u00e8 sposato con Laureen Murphy (ex miss del Massachusetts) dal 23 ottobre 1994, ha quattro figli e vive tra Me\u0111ugorje e Peabody(in Massachusetts). Sostiene di avere apparizioni quotidiane dal 24 giugno 1981 e di conoscere solo nove dei \u00abdieci segreti\u00bb. A lui \u00e8 stato assegnato l'incarico di pregare per i giovani e per i sacerdoti.\nJakov \u010colo.\nNato il 6 marzo 1971 a Sarajevo, il pi\u00f9 giovane tra i veggenti, rimasto in tenera et\u00e0 orfano di entrambi i genitori, \u00e8 sposato dal 1993 con Annalisa Barozzi, dalla quale ha avuto tre figli e vive con la sua famiglia a Me\u0111ugorje. Afferma di aver ricevuto l'ultima apparizione quotidiana il 12 settembre 1998 in Florida e di avere appreso in tale data l'ultimo dei \u00abdieci segreti\u00bb. Dice inoltre di ricevere un'apparizione annuale di Maria con il bambino Ges\u00f9 in braccio nel giorno di Natale. A lui la Madonna ha affidato la preghiera per i malati.\nPetar Ljubi\u010di\u0107.\nNato a Prisoje (Tomislavgrad) nel 1946 \u00e8 il padre francescano responsabile della parrocchia di Me\u0111ugorje, nella diocesi di Mostar. Non \u00e8 un veggente ma il sacerdote scelto da Mirjana Dragi\u010devi\u0107 per la rivelazione al mondo dei \u00abdieci segreti\u00bb, tre giorni prima del loro verificarsi.\nI riscontri sui veggenti.\nPer quanto riguarda lo studio dei fenomeni dal punto di vista medico-scientifico, diverse commissioni hanno sottoposto i protagonisti ad indagini. I primi approfondimenti dal punto di vista medico-scientifico circa la natura dei fenomeni furono disposti gi\u00e0 alle origini degli eventi, nel 1981, dalle autorit\u00e0 civili e sanitarie comuniste competenti della ex-Jugoslavia. Accanto a tali indagini, va in primo luogo ricordata l'attivit\u00e0 della commissione composta da un team di cinque medici, sotto la direzione dell'oncologo professor Henri Joyeux, docente presso la Facolt\u00e0 di Medicina di Montpellier, i cui risultati del 1984 sono stati pubblicati negli \"\u00c9tudes m\u00e9dicales et scientifiques sur les apparitions de Me\u0111ugorje\" (1985). Tale pubblicazione fu poi seguita da altri studi, condotti direttamente sui veggenti nel settembre 1985 a cura di una commissione medico-scientifica (intitolata \"Associazione Regina della Pace\") coordinata da altri studiosi italiani, tra i quali il ginecologo dottor Luigi Frigerio, il gastroenterologo Giacomo Mattalia e il dottor Marco Margnelli, neurofisiologo presso il CNR. I risultati cui sono pervenuti tali studi sono stati riassunti nella documentazione \"Dossier scientifico su Me\u0111ugorje\" (1986).\nSi sono svolte poi altre indagini, nell'aprile 1998, a cura di una terza commissione, sotto il coordinamento del dottor Giorgio Gagliardi.\nOccorre infine ricordare gli esami medici pi\u00f9 recenti ai quali sono stati sottoposti direttamente i veggenti nel giugno 2005, a cura del dottor Phillipe Loron, neurologo presso la clinica Salp\u00eatri\u00e8re di Parigi. I risultati di tali studi non sono stati pubblicati, al di l\u00e0 delle scarne dichiarazioni rilasciate dal dottor Loron al quotidiano \"Slobodna Dalmacija\" in data 27 giugno 2005.\nIn rapporto ai diversi momenti in cui tali indagini multidisciplinari sono state svolte, sono state impiegate strumentazioni diagnostiche aggiornate. \u00c8 importante sottolineare che tali studi sono stati condotti direttamente sui veggenti.\nPur procedendo con approcci e sfumature differenti, essi concordano nel ritenere i diversi veggenti, nelle varie et\u00e0 e condizioni in cui sono stati studiati, sani ed equilibrati nella mente e nel corpo, non soggetti a forme isteriche, n\u00e9 ad altre forme patologiche, a stati di epilessia, ad allucinazioni, o a catalessia: simili ipotesi, infatti, sono state escluse scientificamente. Durante il tempo in cui vengono a trovarsi nello stato di estasi, il loro cervello viene a trovarsi in una condizione di profondo rilassamento; bench\u00e9 i veggenti restino attivi e i loro canali sensoriali rimangano aperti, essi non reagirebbero a stimoli esterni.\nUna critica dettagliata dei test condotti sui veggenti \u00e8 presentata nel libro di Marco Corvaglia \"La verit\u00e0 su Medjugorje. Il grande inganno\" (Lindau, 2018) ed in quella del neurofisiopatologo Francesco D'Alpa \"Medjugorje. La frode e l'estasi\" (Laiko.it, 2017). Inoltre lo psicologo Armando De Vincentiis ha analizzato il lavoro di Margnelli nel suo libro \"Estasi: stimmate e altri fenomeni mistici\" (Avverbi, Roma, 1999), sostenendo che le conclusioni a cui \u00e8 arrivato Margnelli presenterebbero diversi punti deboli.\nUna prova empirica venne effettuata il 14 gennaio 1985 da Jean-Louis Martin, un giovane francese che, dopo essersi trasferito stabilmente a Me\u0111ugorje, cominci\u00f2 a nutrire dei sospetti. Durante la presunta apparizione egli port\u00f2, con un gesto improvviso, due dita a circa dieci centimetri dagli occhi di Vicka, per vedere se la veggente fosse effettivamente disconnessa dalla realt\u00e0 circostante, come da lei affermato.\nVicka, al contrario, in quell'istante reag\u00ec ritraendo il capo. La scena fu ripresa dalla videocamera di uno studioso canadese, il professor Louis B\u00e9langer.\nControversie.\nIl caso Vla\u0161i\u0107.\nIl 28 luglio 2009, Papa Benedetto XVI ha accolto la richiesta di Padre Tomislav Vla\u0161i\u0107 di riduzione allo stato laicale. Padre Vla\u0161i\u0107, ex parroco di Me\u0111ugorje e per molti anni guida spirituale dei veggenti, era sotto inchiesta del Vaticano per aver diffuso \"eresie\", per \"manipolazione delle coscienze\" e per aver avuto rapporti sessuali con una suora. La rinuncia al sacerdozio ha evitato la scomunica per eresia. La Chiesa ha espressamente vietato a Vla\u0161i\u0107 di discutere di qualsiasi argomento religioso o di menzionare anche indirettamente in pubblico il nome di Me\u0111ugorje.La scomunica da parte della Congregazione per la Dottrina della Fede \u00e8 comunque giunta nell'ottobre 2020. Nei primi anni delle apparizioni la Madonna, in alcuni messaggi, avrebbe espresso giudizi favorevoli su padre Vlasic.\nLo scetticismo del vescovo di Mostar.\nIl vescovo di Mostar, Ratko Peri\u0107, nel cui territorio ricade Me\u0111ugorje ha ribadito in pi\u00f9 occasioni di non credere alle apparizioni. Per monsignor Peri\u0107 la \"figura femminile apparsa a Me\u0111ugorje\" si comporta in maniera diversa rispetto alle altre apparizioni mariane riconosciute dalla Chiesa e ha pi\u00f9 volte espresso pensieri completamente contraddittori.\nIl \"business di Me\u0111ugorje\".\nInchieste giornalistiche hanno accusato alcuni veggenti di aver lucrato sulle apparizioni diventando proprietari di alberghi, resort, aziende che promuovono pellegrinaggi nella localit\u00e0."}
{"id": "2612673", "revid": "1543377", "url": "https://it.wikipedia.org/wiki?curid=2612673", "title": "Rhizophora mucronata", "text": "Rhizophora mucronata \u00e8 una specie di piante costituente della mangrovia; appartiene alla famiglia Rhizophoraceae, \u00e8 diffusa nelle foreste costiere dell'oceano Indiano e del Pacifico occidentale."}
{"id": "2612682", "revid": "729019", "url": "https://it.wikipedia.org/wiki?curid=2612682", "title": "Stazione di Oria", "text": "La stazione di Oria \u00e8 la stazione ferroviaria dell'omonimo comune. Attualmente attiva per il servizio passeggeri, \u00e8 collocata in viale Regina Margherita, alla periferia nord della citt\u00e0.\nStoria.\nLa stazione venne aperta il 6 gennaio 1886 in occasione dell'apertura del tratto Taranto - Latiano.\nStrutture e impianti.\nLa stazione \u00e8 gestita da Rete Ferroviaria Italiana e dispone di un fabbricato viaggiatori che si sviluppa su due livelli, interamente chiusi al pubblico. Sono presenti due edifici minori che ospitavano i servizi igienici ed i locali tecnici.\nPresso le estremit\u00e0 della banchina \u00e8 presente una colonna idraulica che veniva utilizzata per il rifornimento delle locomotive a vapore.\nMovimento.\nIl servizio passeggeri \u00e8 svolto da Trenitalia nell'ambito del contratto di servizio stipulato con la Regione Puglia."}
{"id": "2612683", "revid": "367445", "url": "https://it.wikipedia.org/wiki?curid=2612683", "title": "Galeazzo Frudua", "text": "Biografia.\nDi estrazione musicista, frequenta nel 1982 l'IPIALL (la scuola internazionale di liuteria di Cremona). Inizia l'attivit\u00e0 di liutaio negli anni ottanta come costruttore di chitarre elettriche e semi elettriche. Nel settembre del 1988 fonda ad Imola la Frudua Guitar Works, inizialmente come laboratorio per riparazioni di strumenti. In seguito si specializza nella produzione di chitarre e bassi artigianali.\nNel giro di una decina d'anni costruisce strumenti per alcuni noti musicisti italiani e stranieri, tra i quali Andrea Fornili degli Stadio, David Rhodes (per i tour di Peter Gabriel), Jimmy Earl, Andrea Braido (del quale sar\u00e0 fornitore esclusivo, e che suoner\u00e0 le chitarre durante il tour \"Gli spari sopra\" di Vasco Rossi), i Nomadi, Giorgio Cocilovo, Paolo Costa, Faso, Marco Cravero, Massimo Varini (che li suoner\u00e0 con Nek e Gianluca Grignani), Thomas Dill, Riccardo Fioravanti e altri musicisti.\nNel 2003 riduce la produzione italiana di strumenti a corda limitandola a pochi esemplari all'anno costruiti su commissione, prevalentemente di collezionisti, per dedicarsi alla produzione di amplificatori artigianali, con il marchio The Valve.\nNel 2009 crea la linea di chitarre e bassi Frudua Direct Deal, azienda italiana che replica artigianalmente gli strumenti Frudua Guitar Works con produzione in Corea e vendita diretta a prezzi contenuti, e altri tre marchi: Tuscany Guitars, Exlusive Guitars e Vibe Amplification."}
{"id": "2612684", "revid": "54193", "url": "https://it.wikipedia.org/wiki?curid=2612684", "title": "Coniothyrium minitans", "text": "Coniothyrium minitans \u00e8 un fungo micoparassita che attacca le ife e gli sclerozi di funghi appartenenti ai generi \"Sclerotium\" e \"Sclerotinia\" e per questo impiegato nella lotta biologica.\n\u00c8 stato descritto per la prima volta nel 1947, in California, su sclerozi di \"Sclerotinia sclerotiorum\", in seguito a studi condotti su piante attaccate da marciume del colletto.\nBiologia ed ecologia.\nIl \"Coniothyrium minitans\" \u00e8 un fungo comune in natura e con distribuzione cosmopolita. Viene impiegato nella lotta biologica contro funghi appartenenti ai generi \"Sclerotinia\" e \"Sclerotium\", dei quali \u00e8 micoparassita obbligato. Pu\u00f2 colpire anche alcuni ceppi di \"Botrytis cinerea\".\nLe spore germinano nel suolo umido con temperature comprese tra 5 e 25 \u00b0C. Le condizioni ideali sono rappresentate da saturazione in acqua del terreno del 60 \u2013 70% e temperature comprese tra 10 e 25 \u00b0C. Al di sopra dei 30 \u00b0C la crescita del micelio \u00e8 bloccata. Pu\u00f2 sopravvivere alcuni anni nel suolo, ed \u00e8 stato associato con lo sviluppo di terreni repressivi verso sclerotinia.\nIl micelio di \"Coniothyrium minitans\" cresce alla ricerca di sclerozi attratto dagli essudati radicali emessi dalla pianta ospite e dal patogeno stesso. Inizialmente penetra attraverso le cellule corticali dello sclerozio, successivamente le ife proliferano all'interno dello sclerozio formando picnidi sulla superficie dello stesso. Dopo qualche settimana dall'attacco gli sclerozi parassitizzati si disgregano. Le spore assessuate vengono prodotte all'interno di una struttura di un corpo fruttifero detto picnidio. I picnidi crescono sia sulla superficie che all'interno dello sclerozio attaccato. Possono persistere negli sclerozi distrutti fino ad un anno.\nLe piogge favoriscono la distribuzione verticale (non oltre 2 cm) del fungo tramite la percolazione dell'acqua attraverso i pori del terreno; gli schizzi d'acqua ne permettono altres\u00ec il movimento orizzontale.\nAnche la fauna del suolo svolge un ruolo importante per la dispersione dei propaguli di \"Coniothyrium minitans\" : alcuni ditteri sciaridi oltre a contribuire alla disgregazione degli sclerozi di sclerotinia aumentano la distribuzione del micoparassita; la stessa azione viene svolta anche da acari, collemboli, lumache e chiocciole e altri artropodi del suolo.\nModalit\u00e0 di azione e potenzialit\u00e0 applicative.\n\"Coniothyrium minitans\" pu\u00f2 colpire sia le ife che gli sclerozi del patogeno sia per semplice pressione sulle pareti cellulari sia per una combinazione di pressione ed azione enzimatica esercitata da glucanasi e chitinasi.\nAttacco alle ife.\nL'austorio di \"Coniothyrium minitans\" attacca le ife di sclerotinia tramite rottura della parete cellulare e penetrazione nel citoplasma provocandone il collasso. La rottura della parete \u00e8 causata dall\u00eca azione di endo ed eso beta 1-3 glucanasi e chitinasi che causano la lisi delle pareti cellulari delle ife del patogeno.\nInfezione agli sclerozi.\nLe ife di \"Coniothyrium minitans\" penetrano gli sclerozi attraverso rotture gi\u00e0 presenti sugli stessi o per lisi delle cellule corticali dello sclerozio. A questo punto cresce sia intra che intercellularmente; anche in questo caso \u00e8 coinvolta la produzione dei enzimi.\nImpiego in agricoltura.\nIn agricoltura \u00e8 impiegato tramite applicazione al terreno per la lotta ai funghi patogeni appartenenti ai generi Sclerotinia e Sclerotium. In particolare risulta attivo contro:\nL'attivit\u00e0 del microrganismo \u00e8 rivolta essenzialmente agli sclerozi del patogeno, pertanto se si manifestano sintomi sulla parte aerea della pianta non si riscontrano risultati apprezzabili nel contenimento della malattia, anche se esistono studi relativi alla'applicazione fogliare.\nConsiderando anche la pi\u00f9 lenta crescita del micelio di \"C. minitans\" rispetto a sclerotinia, l'applicazione del biofungicida deve essere effettuata sui residui della vegetazione al termine del ciclo colturale precedente, almeno 2 -3 mesi prima dell'attacco da parte del patogeno.\nL'applicazione viene effettuata al terreno mediante i normali strumenti impiegati per la distribuzione dei fitofarmaci; in seguito \u00e8 indispensabile incorporare il biofungicida al terreno con una lavorazione. Nei casi di coltivazione a ciclo continuo, come le lattughe in serra, pu\u00f2 essere applicato a dosi ridotte al termine di ogni ciclo produttivo.\nL'applicazione di fungicidi chimici alla parte aerea non ostacola l'attivit\u00e0 di \"Coniothyrium minitans\".\nSicurezza dell'impiego.\nI formulati commerciali a base di \"Coniothyrium minitans\" vengono incorporati direttamente al terreno, in genere 2 \u2013 3 mesi prima del trapianto della coltura oppure alla semina. \u00c8 quindi escluso l'impiego direttamente sulla coltura, pertanto non si riscontrano residui sul prodotto finale.\nInoltre non produce micotossine, la tossicit\u00e0 sull'uomo, sugli animali e sugli insetti utili \u00e8 nulla e non vi sono pericoli per l'operatore durante la distribuzione del prodotto. Anche la pericolosit\u00e0 per l'ecosistema \u00e8 nulla."}
{"id": "2612686", "revid": "1373765", "url": "https://it.wikipedia.org/wiki?curid=2612686", "title": "Maurizio Lupi", "text": "Nel corso della sua carriera politica \u00e8 stato vicepresidente della Camera dei deputati per Il Popolo della Libert\u00e0 dal 7 maggio 2008 al 28 aprile 2013 e ministro delle Infrastrutture e dei trasporti dal 28 aprile 2013 al 20 marzo 2015 nei governi Letta e Renzi.\nBiografia.\n\u00c8 nato a Milano il 3 ottobre 1959, figlio secondogenito di una coppia immigrata dall'Abruzzo (il padre muratore e la madre operaia all'Alemagna erano originari di Fossacesia, in provincia di Chieti).\nAttualmente vive nella sua citt\u00e0 natale, nel quartiere degli Olmi con la moglie Manuela, con cui ha avuto tre figli di nome: Andrea, Luca e Federica. \u00c8 tifoso del Milan.\nSi \u00e8 laureato nel 1984 in Scienze Politiche ad indirizzo economico, con una tesi su \"l'introduzione del sistema editoriale integrato nel giornalismo quotidiano\", presso l'Universit\u00e0 Cattolica del Sacro Cuore di Milano. Durante quegli anni, oltre ad aver aderito al movimento cattolico di Comunione e Liberazione, incontrandone anche il fondatore don Luigi Giussani, ed alla Compagnia delle Opere, associazione imprenditoriale ad esso legata, ha anche lavorato per mantenersi gli studi: vendendo bibite al San Siro, dando ripetizioni, insegnando religione in una scuola media al quartiere Tessera (estrema periferia ovest di Milano) e facendo l\u2019autista.\nIscritto all'ordine dei Giornalisti della Lombardia dal 1984 come giornalista pubblicista, \u00e8 socio Ferpi (Federazione Relazioni Pubbliche Italia) dal 1990.\nDopo esser stato, per i due anni di vita universitaria, amministratore CUSL (Cooperativa Universitaria Studio e Lavoro), dal 1984 al 1993 \u00e8 assunto al settimanale cattolico \"il Sabato\" prima come assistente personale dell'amministratore delegato, infine quale direttore marketing, fino alla chiusura del giornale.\nDal 1989 \u00e8 membro del consiglio di amministrazione dello SMAU. Dal settembre 1994 ricopre il ruolo di amministratore delegato di Fiera Milano Congressi, societ\u00e0 controllata di Fiera Milano ruolo da cui si \u00e8 autosospeso il 3 maggio 2013.\nCarriera politica.\nConsigliere comunale e assessore a Milano.\nLa sua carriera politica \u00e8 iniziata nel 1993, come consigliere comunale a Milano per la Democrazia Cristiana durante l'amministrazione comunale del sindaco leghista Marco Formentini, dove \u00e8 stato Presidente della Commissione Urbanistica e fino al 1996 vicepresidente del consiglio comunale.\nNel 1997 si iscrive a Forza Italia; nello stesso anno viene rieletto consigliere comunale a Milano alle amministrative e, successivamente, nominato assessore allo sviluppo del territorio, edilizia privata e arredo urbano del Comune di Milano nella giunta di Gabriele Albertini, incarico che mantiene fino al 2001.\nPer atti intervenuti durante tale operato \u00e8 stato indagato per tentata truffa e tentato abuso d'ufficio per la concessione a una federazione della Compagnia delle Opere della Cascina San Bernardo, vicino a Chiaravalle, e sul suo uso post-ristrutturazione, insieme al collega Verro, entrambi membri di Forza Italia. Entrambi sono stati poi prosciolti in udienza preliminare \"perch\u00e9 il fatto non sussiste\".\nDeputato per Forza Italia.\nAlle elezioni politiche del 2001 \u00e8 stato candidato, ed eletto alla Camera dei Deputati per Forza Italia presso il collegio elettorale uninominale di Merate. Nel corso della XIV legislatura della Repubblica Italiana stato capogruppo di Forza Italia nella 8\u00aa Commissione Ambiente, territorio e lavori pubblici.\nNel 2005 propone una nuova legislazione urbanistica, poi bocciata dal Parlamento, conforme a un Piano di rinascita che intende sostituire gli atti autoritativi della Pubblica Amministrazione con atipici atti negoziali paritetici contrattati fra ente pubblico e soggetti privati.\nIn seguito ha assunto il ruolo di Responsabile nazionale del dipartimento lavori pubblici e territorio del partito, venendo nel frattempo ricandidato e rieletto deputato tra le liste di Forza Italia alle elezioni politiche del 2006, dove fa parte della Grande commissione italo-russa e nuovamente dell'8\u00aa Commissione permanente di Montecitorio.\nVicepresidente della Camera PdL.\nAlle elezioni politiche del 2008 viene ricandidato e rieletto per la terza volta a Montecitorio, tra le liste de Il Popolo della Libert\u00e0 nella circoscrizione Lombardia 1. Nel corso della XVI legislatura della Repubblica Italiana \u00e8 stato componente della 8\u00aa Commissione Ambiente, territorio e lavori pubblici, 9\u00aa Commissione Trasporti, poste e telecomunicazioni, Commissione parlamentare per l'indirizzo generale e la vigilanza dei servizi radiotelevisivi, oltre ad essere eletto quale uno dei vicepresidenti della Camera per tutta la legislatura.\nDopo l'elezione ha fondato nel 2009 l'iniziativa benefica del \"Montecitorio Running Club\" riunendo oggi oltre 80 deputati di diverso orientamento politico che insieme promuovono la raccolta fondi per diverse cause benefiche.\nCattolico praticante, \u00e8 stato il padrino di Magdi Allam, in occasione del suo battesimo da parte di papa Benedetto XVI nel 2008. Inoltre a gennaio 2011 firma, insieme al presidente della Regione Lombardia Roberto Formigoni ed altri, una lettera aperta per chiedere ai cattolici italiani di sospendere ogni giudizio morale nei confronti di Silvio Berlusconi, indagato dalla procura di Milano per concussione e prostituzione minorile.\nA maggio 2011 il sindaco di Milano Letizia Moratti, durante la campagna elettorale per farsi rieleggere, afferma che in caso di riconferma Lupi sarebbe stato assessore alla Casa, Periferia e Urbanistica del Comune di Milano nella sua seconda giunta. Tuttavia le elezioni comunali sono vinte dal candidato di centro-sinistra Giuliano Pisapia.\n\u00c8 tra i promotori con l'Intergruppo parlamentare per la Sussidiariet\u00e0 e l'Associazione TrecentoSessanta di Enrico Letta della legge bipartisan \"Incentivi fiscali per il rientro dei lavoratori in Italia\" che intende favorire il rientro dei lavoratori under 40 in Italia grazie ad incentivi fiscali, nonch\u00e9 della proposta di legge sui piccoli comuni, nonch\u00e9 della nuova legge sui principi di governo del territorio. Promotore della legge per la stabilizzazione del 5x1000.\nAlle elezioni politiche del 2013 viene ricandidato e rieletto deputato tra le file del Popolo delle Libert\u00e0 nella circoscrizione Lombardia 1. Il 21 marzo 2013 viene rieletto vicepresidente della Camera dei Deputati.\nMinistro delle infrastrutture e dei trasporti.\nCon la nascita del governo di larghe intese guidato da Enrico Letta, il 28 aprile 2013 giura nelle mani del Presidente della Repubblica Giorgio Napolitano come Ministro delle infrastrutture e dei trasporti nel governo Letta, il primo di grande coalizione tra Il Popolo della Libert\u00e0, Partito Democratico, Unione di Centro e Scelta Civica, succedendo cos\u00ec al tecnico Corrado Passera.\nIl 30 settembre 2013 assieme ai cinque altri ministri del PdL presenta dimissioni \"irrevocabili\" su ordine di Silvio Berlusconi, che successivamente vengono respinte dal Presidente del consiglio Enrico Letta.\nPassaggio dal PdL al Nuovo Centrodestra.\nIl 16 novembre 2013, dinanzi alla sospensione delle attivit\u00e0 del Popolo della Libert\u00e0, decide di aderire al Nuovo Centrodestra guidato da Angelino Alfano. La nuova formazione politica, dopo aver sostenuto il dimissionario Governo Letta, assicura la fiducia anche al Governo Renzi, che lo conferma Ministro dei Trasporti.\nA febbraio 2014, secondo indiscrezioni giornalistiche, sarebbe indagato dalla Procura della Repubblica di Tempio, che avrebbe ipotizzato nei suoi confronti il reato di concorso in abuso in atti d'ufficio, per aver nominato a commissario dell'Autorit\u00e0 portuale sarda, incarico che varrebbe 250.000 euro l'anno, l'ex senatore del PdL Fedele Sanciu, il quale non avrebbe le competenze specifiche n\u00e9 i titoli accademici per poter ricoprire il ruolo.\nNell'aprile 2014, in vista delle elezioni europee di quell'anno, viene candidato come capolista nella circoscrizione Italia nord-occidentale (che raccoglie i 19 collegi elettorali della Liguria, della Lombardia, del Piemonte e della Valle d'Aosta) per il Nuovo Centrodestra-Unione di Centro. Con 46.395 preferenze \u00e8 il primo nella circoscrizione Nord Ovest per NCD-UDC viene eletto essendo uno dei 3 eletti per il partito a livello nazionale. Ha deciso di restare al governo.\nDimissioni da Ministro.\nA seguito dello vicende connesse allo scandalo dell'inchiesta \"Grandi opere\" che, pur non essendo indagato Lupi, vedeva coinvolte alcune persone vicine a lui o che hanno collaborato con il suo Ministero accusate di corruzione (su tutti l\u2019ex capo della struttura tecnica del MIT Ercole Incalza, arrestato assieme ad alcuni suoi collaboratori), rassegna le dimissioni da Ministro il 20 marzo 2015 davanti all'aula di Montecitorio, decisione presa a un giorno prima che alla Camera si svolgesse il voto sulla mozione di sfiducia presentata nei suoi confronti da Movimento 5 Stelle e Sinistra Ecologia Libert\u00e0, che aveva buone probabilit\u00e0 di passare.\nNell'ambito dell'inchiesta \"Appaltopoli\" viene accusato di \"aver procurato degli incarichi di lavoro\" ad un famigliare, neolaureato in Ingegneria e assunto dall'imprenditore Stefano Perotti, suo amico. L'indagine non si concluse con un rinvio a giudizio al riguardo.\nCapogruppo di Area Popolare.\nL'8 aprile 2015, secondo una decisione di Angelino Alfano, Lupi sostituisce Nunzia De Girolamo, in contrasto con Alfano, come nuovo capogruppo alla Camera dei deputati di Area Popolare.\nL'anno seguente, alle amministrative 2016 a Milano, viene candidato a consigliere comunale come capolista per Area Popolare nella lista civica \"\"Milano Popolare\",\" a sostegno del candidato sindaco di centro-destra il maneger Stefano Parisi. Anche se vincer\u00e0 per\u00f2 Giuseppe Sala, il candidato sindaco del centro-sinistra, Lupi raccoglie circa 1.500 preferenze piazzandosi dietro a Matteo Forte, che entra in consiglio comunale.\nCoordinatore di Alternativa Popolare.\nScontento per l'alleanza con il centro-sinistra alle elezioni regionali in sicilia del 2017, il 26 settembre Alfano decide di nominarlo coordinatore nazionale di Alternativa Popolare (successore del dissolto NCD).\nA dicembre 2017 si intensificano gli scontri tra l'ala del partito favorevole al ritorno nel centro-destra, guidata dallo stesso Lupi, Roberto Formigoni e Gabriele Albertini, e quella favorevole a mantenere l'alleanza col centro-sinistra di Matteo Renzi, campeggiata da Beatrice Lorenzin e Fabrizio Cicchitto.\nIl 12 dicembre la Direzione nazionale del partito approva all'unanimit\u00e0 una mozione che sancisce la \"separazione consensuale\" delle due ale del partito: l'ala a sinistra mantiene il simbolo e il nome di Alternativa Popolare (AP), mentre l'ala destra riacquista il nome e il simbolo del dissolto Nuovo Centrodestra (NCD). Viene per\u00f2 deliberato che i due gruppi parlamentari restino uniti fino allo scioglimento delle Camere.\nIl 18 dicembre, con la \"separazione consensuale\" di AP, Lupi viene sollevato dalla incarico di coordinatore nazionale.\nRitorno nel centro-destra.\nIl 19 dicembre 2017 insieme ai scissionisti di Alternativa Popolare come Enrico Costa, Direzione Italia di Raffaele Fitto, Cantiere Popolare di Saverio Romano, Scelta Civica di Enrico Zanetti e Fare! di Flavio Tosi, danno vita alla lista elettorale \"Noi con l'Italia\", per fare la cosiddetta \"quarta gamba\" della coalizione di centro-destra in vista delle imminenti elezioni politiche del 4 marzo, di cui ne diventa il coordinatore.\nAlle elezioni politiche del 2018 viene candidato, e rieletto per la quarta volta, alla Camera dei Deputati, nel nuovo collegio uninominale di Merate con quasi 67.000 voti (il doppio rispetto all'avversario del PD) sostenuto dalla coalizione di centro-destra (in quota Noi con l'Italia - UDC). Gli eletti in quota Noi con l'Italia (NcI) formano assieme all'Unione Sudamericana Emigrati Italiani (USEI) la componente del gruppo misto \"NcI-USEI\" e Lupi ne diventa vicepresidente.\nIl 18 dicembre 2019 i quattro deputati di Noi con l'Italia aderiscono alla nuova componente \"Noi con l'Italia-USEI-Cambiamo!-Alleanza di Centro\" insieme a Vittorio Sgarbi di Alleanza di Centro e ai colleghi di \"Cambiamo!\", nuovo partito di Giovanni Toti, presidente della Regione Liguria dove Lupi al 2020 esprime tre consiglieri regionali in \"Liguria Popolare\" accorpandosi a Forza Italia in vista delle regionali 2020.\nNoi con l'Italia.\nNei primi mesi del 2020, NcI si struttura in un partito, dove Lupi ne diventa Presidente. Alle elezioni regionali in Liguria del 2020, l'NcI di Lupi si presenta con una lista unitaria, prontamente ribattezzata \"Forza Italia - Liguria Popolare\", in alleanza con Forza Italia e Nuovo PSI, eleggendo, con 33.006 voti e il 5,27%, un consigliere regionale in quota FI.\nL\u20198 luglio 2021 a Roma si tiene la prima assemblea nazionale di Noi con l\u2019Italia, dove Lupi viene eletto a tutti gi effetti presidente del partito, con Francesco Saverio Romano come suo vice.\nIn vista della elezioni amministrative del 2021 a Milano, viene inizialmente proposto, da Silvio Berlusconi e Forza Italia, come candidato sindaco di Milano per la coalizione di centro-destra, in contrapposizione all'ex sindaco Albertini, proposto dalla Lega di Matteo Salvini e Fratelli d'Italia di Giorgia Meloni. In definitiva verr\u00e0 scelto il medico Luca Bernardo, sostenuto da tutta la coalizione inclusa la lista \u201c\"Maurizio Lupi - Milano Popolare\u201d\" che, nella sconfitta contro il sindaco uscente Giuseppe Sala, raccoglier\u00e0 l'1,9% eleggendo un consigliere comunale.\nA novembre 2021 presenta una mozione come primo firmatario affinch\u00e9 il Parlamento che dovr\u00e0 calendarizzare la proposta discuta e voti a favore del nucleare di quarta generazione. Secondo Lupi \u00e8 necessario \"\"che si superi il referendum del 2011\", investendo appunto sul cosiddetto \"nucleare green\".\nPubblicazioni.\nIl 2 novembre 2011 ha pubblicato con Arnoldo Mondadori Editore il libro \"La prima politica \u00e8 vivere\"\"."}
{"id": "2612687", "revid": "336009", "url": "https://it.wikipedia.org/wiki?curid=2612687", "title": "Tata Indica Vista", "text": ""}
{"id": "2612688", "revid": "36426", "url": "https://it.wikipedia.org/wiki?curid=2612688", "title": "Crocifissione con il cardinale Torquemada", "text": "La Crocifissione con il cardinale Torquemada \u00e8 un dipinto, tempera su tavola (88x36 cm), di Beato Angelico, databile al 1451-1454 e conservato nel Fogg Art Museum di Cambridge nel Massachusetts.\nStoria e descrizione.\nL'opera era originariamente lo scomparto centrale di un trittico, del quale si conosce, oltre a questa tavola, un frammento di uno sportello, che rappresenta la parte inferiore di un \"San Clemente\".\nL'opera viene datata alla fase tarda dell'Angelico perch\u00e9 la tipologia della Crocefissione non segue il canone della Crocifissione del chiostro di San Marco (1442 circa), ma piuttosto quella del pannello dell'Armadio degli Argenti (1451-1453).\nLe braccia della Croce infatti coprono il pannello in tutta la lunghezza e al di sopra di essa germoglia l'Albero della Vita dove un pellicano (simbolo di sacrificio per il bene altrui) fa il nido e si strappa le proprie carni per sfamare i piccoli.\nLa Vergine e san Giovanni, collocati leggermente arretrati rispetto alla Croce, presentano un certo allungamento di forme, riscontrabile in altre opere tarde come il pannello della \"Presentazione al Tempio\" sempre nell'Armadio degli Argenti, mentre in primo piano, di profilo, \u00e8 inginocchiato il cardinale domenicano Juan de Torquemada.\nStile.\nLo stile del dipinto \u00e8 improntato a un'intensit\u00e0 di sentimento contenuta ma solenne, con un disegno severo e asciutto."}
{"id": "2612690", "revid": "162719", "url": "https://it.wikipedia.org/wiki?curid=2612690", "title": "Classe Albany (incrociatore)", "text": ""}
{"id": "2612693", "revid": "120648832", "url": "https://it.wikipedia.org/wiki?curid=2612693", "title": "Jon Jost", "text": "Biografia.\nJon Jost trascorse la sua infanzia a seguito del padre militare, crescendo in varie localit\u00e0 degli Stati Uniti, in Giappone, Italia e Germania. Ebbe un'adolescenza difficile: fu espulso dal suo college e scont\u00f2 tre mesi in prigione per renitenza alla leva. Successivamente inizi\u00f2 a realizzare come autodidatta dei cortometraggi. Divenne ben presto impegnato in attivit\u00e0 politiche, partecipando alla creazione della sezione di Chicago di Newsreel, collettivo indipendente di produzione e distribuzione cinematografica, e alla Chicago Film Coop. Il suo primo lungometraggio fu realizzato nel 1974, intitolato \"Speaking Directly\".\nVita privata.\nJost ha avuto una figlia, Clara, con la regista portoghese Teresa Villaverde; la bambina \u00e8 stata oggetto di una controversia legata al film di Villaverde \"Acqua e sale\"."}
{"id": "2612697", "revid": "729019", "url": "https://it.wikipedia.org/wiki?curid=2612697", "title": "Stazione di Villa Castelli", "text": "La stazione di Villa Castelli \u00e8 una stazione ferroviaria posta sulla linea Taranto-Brindisi. Serve il centro abitato di Villa Castelli.\nStrutture e impianti.\nLa stazione, posta alla progressiva chilometrica 24+265 fra le stazioni di Grottaglie e di Francavilla Fontana, conta un binario di corsa e uno di precedenza lungo .\nMovimento.\nPur formalmente attiva, la stazione non \u00e8 servita da alcun treno, tanto da non essere nemmeno riportata sull'orario ufficiale di Trenitalia."}
{"id": "2612700", "revid": "1305772", "url": "https://it.wikipedia.org/wiki?curid=2612700", "title": "Dead Memories", "text": "Dead Memories \u00e8 un singolo del gruppo musicale statunitense Slipknot, pubblicato il 24 ottobre 2008 come terzo estratto dal quarto album in studio \"All Hope Is Gone\".\nVideo musicale.\nIl videoclip, diretto da P. R. Brown, inizia con Corey Taylor senza maschera partire dall'Iowa State Capitol e dirigersi in un posto in piena campagna, nel quale inizia a scavare la sua stessa fossa nella quale cade, per poi ritrovarsi con la maschera all'interno di un'abitazione. All'interno di essa, Taylor passa in otto stanze, in ognuna delle quali \u00e8 presente un componente del gruppo. Al termine del video, il cantante si alza e si ritrova di nuovo in campagna dove alle sue spalle c'\u00e8 ancora Corey Taylor, privo di maschera, intento a scavare un'altra fossa.\nDel video \u00e8 stato fatto un cortometraggio di circa 10 minuti con una lunga introduzione, con Corey Taylor come narratore, con al suo interno il video della canzone con diverse inquadrature, che ci danno una migliore visuale degli altri membri della band in ogni stanza."}
{"id": "2612704", "revid": "132406", "url": "https://it.wikipedia.org/wiki?curid=2612704", "title": "Monterosso Calabro", "text": "Monterosso Calabro (\"Muntur\u00f9ssu\" in calabrese) \u00e8 un comune italiano di abitanti della provincia di Vibo Valentia in Calabria. Il territorio si estende da un'altezza di 39 m fino a circa 989 m sul livello del mare. Fa parte della Comunit\u00e0 montana Serre Calabre.\nGeografia fisica.\n\u00c8 posto nelle Serre calabresi alle pendici del monte Coppari (951 m s.l.m.); la parte storica del paese si estende su una collina, la zona residenziale e moderna ai piedi del monte.\nNel territorio di Monterosso Calabro ricade una gran parte del Lago Angitola, bacino artificiale creato da una diga di sbarramento dell'omonimo fiume.\nL'area \u00e8 oasi protetta del WWF e d\u00e0 ospitalit\u00e0 a molte particolari specie arboree (Salice bianco, Pino d'Aleppo, Ontano nero) e faunistiche (Gorgiera marrone, Falco pescatore, anatre e aironi).\nOrigini del nome.\nIl nome \"Monterosso\" si dovrebbe, tuttavia, al particolare riflesso rossastro che assume la collina durante le ore che precedono il tramonto del sole (\"Mons Ruber\").\nStoria.\nNon si hanno notizie certe sulla fondazione del villaggio. A quanto sembra, tuttavia, gi\u00e0 in epoca normanna (XI-XII sec.) esisteva la torre di avvistamento, nota come Rocca Capana (questo fu secondo alcuni il primo nome del borgo).\nFacente parte del feudo di Castelmonardo, appartenne ai Ruffo di Calabria Conti di Catanzaro e, dopo due brevi periodi di autonomia da feudatario nel corso del '400, entr\u00f2 in possesso del milanese Antonio Trezze (o delle Trezze) che lo aveva comprato dai De Nobili. \nDa questi il feudo di Castelmonardo (con i casali tra cui Monterosso) pass\u00f2 a suo figlio Giovan Francesco e poi al figlio di quest'ultimo Antonio che fu l'ultimo Delle Trezze a detenere Castelmonardo in quanto ne fu spodestato per ribellione. Dopo un breve periodo, durante il quale la baronia fu tenuta dal barone di Briatico Ferrante Bisbal, venne definitivamente in possesso dei Pignatelli di Monteleone (1534) che la tennero fino all'eversione della feudalit\u00e0.\nNel 1544 il paese venne gravemente danneggiato dal terremoto. \nDurante XVII sec., si diffuse la lavorazione della seta e del lino e venne costruita una filanda di cui rimangono pochi avanzi. \nIl secolo del barocco fu anche segnato da un susseguirsi catastrofico di calamit\u00e0 naturali; diversi e devastanti furono i sommovimenti tellurici. Nel 1620 fu investito da una gelata di grandi proporzioni. \nSecondo un aneddoto, una pariglia di 20 buoi riusc\u00ec ad attraversare il fiume Angitola completamente ghiacciato. Nell'estate del 1625 fu la volta di una terribile siccit\u00e0, che compromise il raccolto.\nIl terremoto del 1783 rase al suolo tutte le case di Monterosso; la chiesa dell'Addolorata, i conventi dei camaldolesi e quello dei carmelitani furono distrutti. \nLe suore del Carmelo riuscirono a sfuggire al forte sisma rifugiandosi nel chiostro, rimasto illeso. Il paese venne ricostruito grazie all'impegno del Duca Pignatelli e ai contributi della Cassa sacra, organo straordinario istituito dai Borbone dopo il terremoto con il compito di requisire i beni della Chiesa di tutta la Calabria Ulteriore e di rivenderli ai privati.\nL'ordinamento amministrativo disposto dal generale Championnet nel 1799, lo incluse nel Cantone di Monteleone. Ma dur\u00f2 poco in quanto i sanfedisti, guidati dal Cardinale Ruffo, furono accolti in pompa magna dal clero e dagli abitanti di Monterosso.\nLa legge promulgata dai francesi il 19 gennaio 1807 ne faceva un Luogo nel Governo di Filadelfia. \nCon il riordino del 4 maggio 1811 divenne Capo di Circondario comprendente i Comuni di Filadelfia, Francavilla Angitola, Polia, Capistrano, San Nicola da Crissa e Vallelonga.\nDurante i moti Risorgimentali massiccia fu l'adesione dei monterossini alla causa unitaria.\nAssunse l'attuale denominazione di \"Monterosso Calabro\" nel 1863 con il riassetto amministrativo intervenuto in seguito all'Unit\u00e0 d'Italia.\nAgli inizi del XX secolo, il terremoto dell'8 settembre 1905 caus\u00f2 molti danni: crollarono il campanile della chiesa del Santissimo Sacramento e le chiese dedicate alla Madonna del Soccorso e all'Addolorata. \nEsattamente vent'anni dopo un altro sisma colp\u00ec il borgo.\nNel 1939 la \"Societ\u00e0 Talco e Grafite Val Chisone\" di Pinerolo impiant\u00f2 le strutture per lo sfruttamento delle miniere di grafite e bauxite impiegando centinaia di minatori locali che ogni mattina si recavano al lavoro con le biciclette Frejus fornite dalla ditta. \nIl 31 ottobre 1948 la Societ\u00e0 Val Chisone interruppe l'attivit\u00e0 estrattiva. \nAncora visibile oggi il vecchio deposito di grafite.\nNel 1992 \u00e8 tra i 50 comuni che passano dalla provincia di Catanzaro alla neoistituita provincia di Vibo Valentia.\nNel dicembre 2016, secondo un\u2019indagine stilata da Skyscanner, Monterosso Calabro \u00e8 risultato tra i 20 paesi pi\u00f9 belli d\u2019Italia.\nMonumenti e luoghi d'interesse.\nMuseo.\nA Monterosso Calabro ha sede il \"Museo della Civilt\u00e0 Contadina ed Artigiana della Calabria\", ospitato nella Filanda Massara ora di propriet\u00e0 del Comune. Fondato nel 1983, espone nelle sue sale numerosi strumenti e attrezzi da lavoro legati alla vita agricola ed artigiana del piccolo centro oltre a diversi contributi che riprendono le tradizioni lavorative rurali ed artigianali di altre aree della Calabria. \u00c8 suddiviso in sezioni tematiche: arte contadina, tessile, terracotta, legno, ferro e costume.\nInfrastrutture e trasporti.\nIl paese \u00e8 attraversato dalle strade provinciali 46 e 47."}
{"id": "2612710", "revid": "297745", "url": "https://it.wikipedia.org/wiki?curid=2612710", "title": "Addebbiatura", "text": ""}
{"id": "2612716", "revid": "110157", "url": "https://it.wikipedia.org/wiki?curid=2612716", "title": "Aquitania (Colombia)", "text": "Aquitania \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Juan de San Mart\u00edn nel 1777."}
{"id": "2612722", "revid": "118672184", "url": "https://it.wikipedia.org/wiki?curid=2612722", "title": "Alteta", "text": "Alteta \u00e8 una frazione di 250 abitanti del comune di Montegiorgio, in provincia di Fermo, nelle Marche.\nStoria.\nIl castello di Alteta risale al Medioevo, epoca in cui fu conteso fra Montegiorgio (cui venne assegnato all'inizio del XIII secolo) e Fermo (alla quale venne ceduto nel 1199).\nCon altri castelli fermani sub\u00ec la conquista da parte di Carlo Malatesta nell'attacco condotto da questi al marchese Ludovico Migliorati, signore di Fermo, per conto del papa regnante Gregorio XII (1413). Fu tuttavia riconquistato dai fermani dopo la sconfitta del Malatesta ad opera di Braccio da Montone (1416).\nAlteta fu comune autonomo fino al 4 aprile 1869 e anche in seguito, essendo stato ricostituito il 30 luglio 1896. Il comune di Montegiorgio per\u00f2 interpose appello al Consiglio di Stato e l'8 aprile 1900, per decreto reale, si vide riannessa la frazione."}
{"id": "2612731", "revid": "110157", "url": "https://it.wikipedia.org/wiki?curid=2612731", "title": "Arcabuco", "text": "Arcabuco \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Celedonio Uma\u00f1a e Leopoldo Rodr\u00edguez nel 1856."}
{"id": "2612735", "revid": "921573", "url": "https://it.wikipedia.org/wiki?curid=2612735", "title": "Keone Young", "text": "Biografia.\nKeone Young nasce ad Honolulu nelle Hawaii, da una madre giapponese e un padre cinese.\nAppare spesso come ospite in molti show televisivi, ed \u00e8 famoso soprattutto per l'interpretazione di Mr. Wu nella serie televisiva della HBO \"Deadwood\", tra il 2004 e il 2006.\n\u00c8 apparso come guest star in molte serie televisive, tra le cui vanno ricordate \"Il mio amico Arnold\", \"Cuori senza et\u00e0\", \"Innamorati pazzi\", \"Otto sotto un tetto\", \"I Simpson\", \"Alias\", \"JAG - Avvocati in divisa\", \"The Steve Harvey Show\" e \"Febbre d'amore\".\n\u00c8 inoltre apparso per due volte nell'universo di \"Star Trek\": ha recitato nel ruolo del famoso giocatore di baseball Buck Bokai in un episodio di ' e ha recitato nei panni del padre di Hoshi Sato in '.\nYoung ha doppiato il nonno di Jake nella serie animata ' e Kaz in \"Hi Hi Puffy AmiYumi\". Ha prestato la sua voce anche a Mr. Sanban in ', ad alcuni personaggi tra cui \"Jeong Jeong, Il disertore\" in \"Avatar - La leggenda di Aang\" e a Storm Shadow nella serie animata \"\". Ha anche doppiato per cinque episodi Mr. Wu nella serie animata della Nickelodeon dal titolo \"La Grande B!\" ed ha dato la sua voce a Jidan dell'anime \"Mirmo!!\".\nKeone Young ha inoltre doppiato anche molti altri personaggi sia in serie animate che in videogiochi.\nYoung ha partecipato anche a molti film. Nel 1990 recit\u00f2 nel ruolo dell'astronauta Ellison Onizuka nel film TV \"Challenger - Lo shuttle della morte\" e nel 1993 partecip\u00f2 nel ruolo di Gerald Chong nel film TV \"\".\nHa inoltre recitato in alcuni film Disney per la televisione tra i quali vanno ricordati \"Un tuffo nel passato\", \"Una famiglia allo sbaraglio\" e \"Ritorno ad Halloweentown\"."}
{"id": "2612736", "revid": "27371192", "url": "https://it.wikipedia.org/wiki?curid=2612736", "title": "Blood Walk", "text": ""}
{"id": "2612737", "revid": "27371196", "url": "https://it.wikipedia.org/wiki?curid=2612737", "title": "Clown Walk", "text": ""}
{"id": "2612739", "revid": "1699816", "url": "https://it.wikipedia.org/wiki?curid=2612739", "title": "Kaoru Kamiya", "text": " \u00e8 un personaggio fittizio tratto dal manga e dall'anime di Nobuhiro Watsuki \"Kenshin samurai vagabondo\".\nStoria.\nKaoru compare fin dal primo capitolo di Kenshin, in cui si imbatte nel samurai vagabondo e lo affronta, credendolo l'usurpatore della propria scuola di kenjutsu. Kaoru impiega poco ad invaghirsi dello spadaccino e il loro rapporto migliorer\u00e0 giorno dopo giorno, fino alla data delle nozze.\nGli inizi e l'addio di Kenshin.\nDurante le avventure iniziali di Kenshin, Kaoru rimane per lo pi\u00f9 una spettatrice. Entra in scena solamente con l'episodio di Jinne Udo, ma nel ruolo della donna rapita e da salvare. Durante lo scontro con Jinne, Kenshin tornava pian piano ad essere Battosai, cosicch\u00e9 Kaoru grazie alla propria forza di volont\u00e0 riesce a spezzare il taglio del cuore di Cappello Nero, evitando cos\u00ec di far tornare Kenshin ad essere un assassino.\n\u00c8 solo durante la saga di Shishio che Kaoru si dimostra per quello che \u00e8, ossia una ragazza tenace e coraggiosa, sprezzante del pericolo ma allo stesso tempo protettiva. Dopo essere stata abbracciata e salutata da Kenshin, in partenza per Kyoto, Kaoru cadde in uno stato di depressione fortissimo, ma grazie all'aiuto di Yahiko e Megumi riesce a riprendersi e si convince a partire per Kyoto al fine di riabbracciare Kenshin. Giunti nella vecchia capitale giapponese, Kaoru e Yahiko si imbattono in Misao Makimachi e da quest'ultima vengono a sapere che Kenshin si sta allenando presso il proprio maestro, Seij\u016br\u014d Hiko, e tutti e tre si recano l\u00ec. Quando si incontrano, Kenshin rivela a Kaoru di essere contento solo per met\u00e0, poich\u00e9 d'altro canto \u00e8 anche arrabbiato del fatto che Kaoru l'abbia raggiunto in una citt\u00e0 pericolosa come Kyoto.\nQuando Kenshin si reca al nascondiglio di Shishio, Kaoru \u00e8 con Yahiko e gli altri a difendere Aoiya dall'attacco dei membri delle Dieci Spade; lei affronta Kamatari Honjo, un transessuale armato di falce. Lo scontro \u00e8 dei pi\u00f9 duri, ma alla fine Kaoru riesce a vincere sacrificando il proprio bokken.\nDopo che Kenshin, Sanosuke e Aoshi tornano vittoriosi dal palazzo di Shishio, Kaoru e gli altri fanno ritorno a Tokyo, rimanendo comunque in ottimi rapporti con quelli di Aoiya.\nIl Jinchu e la fine.\nTornati da Kyoto, a casa Kamiya c'\u00e8 un foglio con su scritto \"Jinchu\" e che mette Kenshin in una situazione di profondo sconforto. Kaoru lo convince a farsi spiegare il motivo del suo abbattimento e questi le racconta le proprie vicende passate, di sua moglie e del cognato che \u00e8 ora giunto a cercare vendetta.\nDopo circa dieci giorni, Enishi Yukishiro attacca il gruppo di Kenshin e fa credere loro di aver ucciso Kaoru. In realt\u00e0 il criminale la rapisce solamente, per portarla sulla propria isola al fine di far provare a Kenshin lo stesso dolore patito per la morte di Tomoe Yukishiro. Kaoru, nello stare a contatto con Enishi si identifica nella sorella e non riesce ad affrontarlo, nemmeno quando dorme ed \u00e8 indifeso.\nAlla fine Kenshin e i suoi giungono sulle rive dell'isola di Enishi, l\u00ec ha luogo lo scontro tra i due, che vede in un certo senso vincitore proprio Kenshin. Quest'ultimo per\u00f2, propone ad Enishi di farsi uccidere per scontare cos\u00ec la propria esistenza di assassino, ma l'intervento di Kaoru (che Enishi per un attimo scambia per la sorella) salva il samurai che finalmente pu\u00f2 tornare a casa con la sua amata.\nDopo cinque anni dallo scontro con Enishi, vediamo Kaoru e Kenshin felicemente sposati, col loro piccolo Kenji che gironzola per casa.\nCapitolo del Tempo (OAV).\nLa storia nell'OAV, tratta in parte da alcuni capitoli del manga, \u00e8 ambientata durante e dopo gli eventi della serie (non tratti dal manga), e si concentra principalmente sugli ultimi anni di Kenshin e Kaoru.\nCon lo scoppio della guerra sino-giapponese per\u00f2, Kenshin \u00e8 chiamato nuovamente a combattere. L'uomo sfortunatamente \u00e8 affetto da lebbra e afferma di non poter pi\u00f9 impugnare la sakabato, ma tuttavia intende proseguire la propria vita di redenzione aiutando i feriti in guerra. Kaoru sceglie dunque di compiere uno dei gesti pi\u00f9 devoti che una moglie amorevole possa mai fare, condividere appieno le sofferenze e giacere un'ultima volta insieme lasciandosi contagiare spontaneamente dalla malattia.\nAnni dopo la partenza di Kenshin, Kaoru \u00e8 quotidianamente sotto le cure di Megumi e puntualmente ogni giorno si reca al porto per vedere se il proprio amato \u00e8 tornato. Oltre alla lontananza del marito, Kaoru deve sopportare anche l'abbandono da parte del figlio, che decide di apprendere lo stile Mitsurugi Hiten che fu del padre. Quando Kenshin finalmente ritorna, Kaoru lo abbraccia e si accorge che la cicatrice a croce \u00e8 completamente sparita dal suo volto a significare che l'uomo \u00e8 morto senza pi\u00f9 colpe."}
{"id": "2612740", "revid": "1452073", "url": "https://it.wikipedia.org/wiki?curid=2612740", "title": "Piracetam", "text": "Il piracetam, anche conosciuto col nome commerciale \"Nootropil\", \u00e8 un farmaco nootropo, appartenente alla categoria dei racetam, sostanze che migliorano le performance cognitive stimolando un recettore (AMPA) del glutammato. La sua struttura chimica assomiglia ad un derivato ciclico del GABA, ma ha un funzionamento pi\u00f9 simile a quello delle Ampachine.\nMeccanismo d'azione.\nIl piracetam non interagisce con i recettori GABAergici, come ritenuto in precedenza, n\u00e9 con alcuno dei recettori per neurotrasmettitori non-peptidici. Sembra che il suo bersaglio pi\u00f9 probabile sia un subtipo di recettore per il glutammato, chiamato recettore ionotropico AMPA. La stimolazione di questo recettore si accoppia alla idrolisi dei fosfoinositidi delle membrane neuronali. La successiva genesi di diacilglicerolo ed inositolo-1,4,5-trifosfato (secondi messaggeri), mette in moto una serie di cascate di proteina chinasi che culmina nell'attivazione delle chinasi attivate da mitogeni (Mitogen-Activated Protein Kinases; MAPKs). A livello neuronale, queste chinasi fosforilano substrati importanti per il consolidamento molecolare della memoria, come molecole del citoscheletro e fattori di trascrizione.\nQualche studio ha anche provato che parte delle sue azioni deriverebbe da un'interazione col sistema dei recettori cerebrali per il cortisolo o l'aldosterone, ma non esistono dettagli o ulteriori conferme al riguardo.\nLa somministrazione di piracetam nei ratti ha portato ad un miglioramento delle performance cognitive sperimentali solo negli animali invecchiati, ma non in quelli giovani. L'esame autoradiografico del loro tessuto cerebrale ha fatto registrare una maggiore espressione di recettori per l'acetilcolina, nota per regolare certe funzioni cognitive superiori. La regolazione dei canali del potassio ATP-dipendenti nei neuroni dei ratti invecchiati, parimenti, \u00e8 risultata implementata.\nIndicazioni terapeutiche.\nViene utilizzato per diminuire ed alleviare il disagio cognitivo causato dalla malattia di Alzheimer, ma anche la demenza franca e la dislessia. \n\u00c8 stato proposto nella correzione dei disordini dell'attenzione nei bambini affetti da ADHD (Disordine da iperattivit\u00e0 e deficit dell'attenzione)."}
{"id": "2612743", "revid": "767487", "url": "https://it.wikipedia.org/wiki?curid=2612743", "title": "Bel\u00e9n (Boyac\u00e1)", "text": "Bel\u00e9n \u00e8 un comune della Colombia facente parte del dipartimento di Boyac\u00e1.\nIl centro abitato venne fondato nel 1571."}
{"id": "2612745", "revid": "1442080", "url": "https://it.wikipedia.org/wiki?curid=2612745", "title": "Please Excuse My Hands", "text": "Please Excuse My Hands \u00e8 il secondo singolo del rapper statunitense Plies estratto dal secondo album \"Definition of Real\". Prodotto da DJ Frank E, vede la collaborazione dei cantanti R&amp;B The-Dream e Jamie Foxx.\nInformazioni.\nCome suggerisce il titolo, il tema centrale della canzone riguarda un uomo che si discolpa per alcuni suoi pensieri su delle ragazze in quanto le sue mani hanno una loro mente ma anche volont\u00e0 proprie, autonome rispetto alle sue.\nIl singolo ha riscosso pareri positivi su \"MTV.com\" ma ha ottenuto un basso successo all'interno della \"Billboard Hot 100\", dove ha raggiunto la posizione n.66. Nelle altre classifiche di \"Billboard\" \"Hot R&amp;B/Hip-Hop Songs\" e \"Hot Rap Tracks\" ha invece raggiunto la top 10.\nVideoclip.\nIl videoclip ha debuttato il 23 luglio 2008 su \"BET\" a \"106 &amp; Park\" ed \u00e8 stato diretto dallo stesso Plies e da Zipper On Butta Fly Leather."}
{"id": "2612753", "revid": "110157", "url": "https://it.wikipedia.org/wiki?curid=2612753", "title": "Berbeo", "text": "Berbeo \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da alcuni missionari gesuiti nel 1843, mentre l'istituzione del comune \u00e8 del 9 aprile 1913."}
{"id": "2612756", "revid": "110157", "url": "https://it.wikipedia.org/wiki?curid=2612756", "title": "Associazione Olimpica delle Bahamas", "text": "Il Comitato Olimpico delle Bahamas (noto anche come \"Bahamas Olympic Committee\", ex \"Bahamas Olympic Association\" in inglese) \u00e8 un'organizzazione sportiva , nata il 1952 a Nassau, Bahamas.\nRappresenta questa nazione presso il Comitato Olimpico Internazionale (CIO) dal 1952 ed ha lo scopo di curare l'organizzazione ed il potenziamento dello sport nelle Bahamas e, in particolare, la preparazione degli atleti bahamensi, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Wellington Miller, mentre la carica di segretario generale \u00e8 occupata da Rommell Knowles."}
{"id": "2612762", "revid": "729019", "url": "https://it.wikipedia.org/wiki?curid=2612762", "title": "Aeroporto Internazionale del Cairo", "text": "L'Aeroporto Internazionale del Cairo () (ICAO: HECA - IATA: CAI) \u00e8 un aeroporto egiziano situato nel distretto del Nozha, a 15\u00a0km a nord-est rispetto al centro della citt\u00e0 de Il Cairo.\nL'aeroporto \u00e8 hub per la compagnia aerea egiziana EgyptAir, membro dell'alleanza Star Alliance e per la compagnia aerea AMC Airlines.\nLa struttura \u00e8 amministrata dalla \"Egyptian Holding Co. for Airports and Air Navigation (EHCAAN)\", la quale controlla 4 compagnie nel settore aeronautico egiziano.\nLe compagnie aeree hanno chiuso tutti i voli di linea e charter dalle citt\u00e0 della Federazione Russa per Egitto nel 2015 in seguito all'attentato terroristico all'aereo Airbus A320 della russa Metrojet e il blocco di tutti i voli.\nL'aeroporto del Cairo \u00e8 il secondo aeroporto pi\u00f9 trafficato dell'Africa dopo l'Aeroporto di Johannesburg. Pi\u00f9 di 65 compagnie aeree passeggeri si servono di questo scalo oltre alle 9 compagnie di servizio cargo. Negli ultimi anni si \u00e8 vista incrementare l'importanza dell'aeroporto nelle strategie dell'alleanza, in quanto la sua posizione a metr\u00e0 tra l'Africa, l'Europa e il Medio Oriente lo rendono molto appetibile come hub. Dispone, pertanto, anche di strutture atte ad accogliere il grande aereo passeggeri Airbus A380.\nNel 2008 l'aeroporto ha visto transitare 14.360.175 passeggeri (con un incremento del 14,2% rispetto all'anno precedente) e la movimentazione di pi\u00f9 di 138.000 velivoli (incremento del 12,4%). \u00c8 l'aeroporto che ha fatto registrare la maggior crescita tra i 100 pi\u00f9 grandi al mondo.\n\u00c8 strutturato in tre edifici terminal pi\u00f9 uno dedicato esclusivamente al cargo e la quarta pista \u00e8 in costruzione."}
{"id": "2612763", "revid": "110157", "url": "https://it.wikipedia.org/wiki?curid=2612763", "title": "Beteitiva", "text": "Beteitiva \u00e8 un comune della Colombia facente parte del dipartimento di Boyac\u00e1.\nIl centro abitato venne fondato nel 1556."}
{"id": "2612764", "revid": "110157", "url": "https://it.wikipedia.org/wiki?curid=2612764", "title": "Associazione Olimpica Barbadiana", "text": "L'Associazione Olimpica Barbadiana (nota anche come \"Barbados Olympic Association\" in inglese) \u00e8 un'organizzazione sportiva barbadiana, nata il 1955 a Saint Michael, Barbados.\nRappresenta questa nazione presso il Comitato Olimpico Internazionale (CIO) dal 1955 ed ha lo scopo di curare l'organizzazione ed il potenziamento dello sport nell'isola di Barbados e, in particolare, la preparazione degli atleti barbadiani, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Steve Stoute, mentre la carica di segretario generale \u00e8 occupata da Erskine Simmons."}
{"id": "2612767", "revid": "154326", "url": "https://it.wikipedia.org/wiki?curid=2612767", "title": "Vandell\u00f2s", "text": ""}
{"id": "2612768", "revid": "1982", "url": "https://it.wikipedia.org/wiki?curid=2612768", "title": "Follis (gioco)", "text": "Il follis era un gioco praticato nell'Antica Roma, \u00e8 stato uno dei pi\u00f9 antichi giochi che richiedevano l'utilizzo della palla.\nIl follis veniva praticato con l'uso delle mani e delle braccia, soprattutto dai bambini, i quali per giocare si servivano di una palla di pelle conciata piena d'aria, chiamata anch'essa follis. Il fatto che questo gioco fosse praticato per lo pi\u00f9 da bambini e anziani ci \u00e8 tramandato anche da Marziale in uno dei suoi \"Epigrammi\":"}
{"id": "2612769", "revid": "436907", "url": "https://it.wikipedia.org/wiki?curid=2612769", "title": "Fragile - Nesliving Vol. 2", "text": "Fragile - Nesliving Vol. 2 \u00e8 il quinto album in studio del rapper italiano Nesli, pubblicato il 13 novembre 2009 dalla Doner Music.\nDescrizione.\n\"Fragile - Nesliving Vol. 2\" \u00e8 il primo disco nella carriera di Nesli caratterizzato dall'assenza di collaborazioni con altri artisti. Sebbene i brani contenuti nell'album fossero gi\u00e0 stati completati tempo prima, la loro pubblicazione \u00e8 stata ritardata, in seguito alla rescissione del contratto con la Universal e la conseguente mancanza di un'etichetta discografica.\nDall'album non \u00e8 stato estratto alcun singolo, ma sono stati realizzati e pubblicati i videoclip dei brani \"Fragile\", \"Non torner\u00f2\" e \"La fine\"."}
{"id": "2612772", "revid": "110157", "url": "https://it.wikipedia.org/wiki?curid=2612772", "title": "Boavita", "text": "Boavita \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da un colono di cognome Hugarte nel 1575, mentre l'istituzione del comune \u00e8 del 1756."}
{"id": "2612775", "revid": "297059", "url": "https://it.wikipedia.org/wiki?curid=2612775", "title": "Cairo International Airport", "text": ""}
{"id": "2612776", "revid": "1718925", "url": "https://it.wikipedia.org/wiki?curid=2612776", "title": "Gruppo Sobretta-Gavia", "text": "Il Gruppo Sobretta-Gavia \u00e8 un gruppo montuoso delle Alpi dell'Ortles nelle Alpi Retiche meridionali. Si trova in Italia (Provincia di Sondrio e Provincia di Brescia nella Lombardia) sovrasta la Val di Gavia.\nClassificazione.\nSecondo la SOIUSA il Gruppo Sobretta-Gavia \u00e8 un supergruppo alpino con la seguente classificazione:\nSecondo l'AVE costituisce il gruppo n. 48b di 75 nelle Alpi Orientali.\nDelimitazione.\nRuotando in senso orario i limiti geografici sono: Passo di Gavia, Valle delle Messi, Val di Pezzo, alta Valcamonica, Valle di Corteno, Passo dell'Aprica, alta Valtellina, Valfurva, Valle di Gavia, Passo di Gavia.\nSuddivisione.\nSecondo la SOIUSA il Gruppo Sobretta-Gavia \u00e8 suddiviso in due gruppi:\nVette.\nLe vette principali sono:"}
{"id": "2612777", "revid": "110157", "url": "https://it.wikipedia.org/wiki?curid=2612777", "title": "Associazione Olimpica e dei Giochi del Commonwealth del Belize", "text": "L'Associazione Olimpica e dei Giochi del Commonwealth del Belize (nota anche come \"Belize Olympic and Commonwealth Games Association\" in inglese) \u00e8 un'organizzazione sportiva beliziana, nata il 1967 a Belize City, Belize.\nRappresenta questa nazione presso il Comitato Olimpico Internazionale (CIO) dal 1967 ed ha lo scopo di curare l'organizzazione ed il potenziamento dello sport in Belize e, in particolare, la preparazione degli atleti beliziani, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Edward Pitts, mentre la carica di segretario generale \u00e8 occupata da Hilly Martinez."}
{"id": "2612778", "revid": "27371795", "url": "https://it.wikipedia.org/wiki?curid=2612778", "title": "Enraz", "text": ""}
{"id": "2612782", "revid": "1104133", "url": "https://it.wikipedia.org/wiki?curid=2612782", "title": "Alfa 1-antitripsina", "text": "L'Alfa 1-antitripsina o \u03b11-antitripsina (A1AT) \u00e8 una glicoproteina. \u00c8 un inibitore della serin proteasi che ha la capacit\u00e0 di inibire un gran numero di proteasi.\nAppartiene alla famiglia delle \"serpine\" acronimo dall'inglese \"serine protease inhibitors\".\nFa parte del gruppo elettroforetico ematico delle alfa-globuline.\nNella letteratura biomedica degli anni veniva talvolta chiamato inibitore della tripsina sierica (STI, terminologia datata), perch\u00e9 la sua capacit\u00e0 di inibitore della tripsina era una caratteristica saliente del suo studio iniziale. Come tipo di inibitore enzimatico, protegge i tessuti dagli enzimi delle cellule infiammatorie, in particolare l'elastasi neutrofila, e ha un intervallo di riferimento nel sangue di 0,9-2,3 g/L (l'intervallo di riferimento \u00e8 espresso in mg/dL o micromoli), ma la concentrazione pu\u00f2 aumentare di molto a causa dell'infiammazione acuta.\nViene prodotta soprattutto dal fegato, dai macrofagi e dalle cellule epiteliali respiratorie e successivamente immessa nel circolo sanguigno.\nA livello polmonare la funzione dell'alfa-1-antitripsina \u00e8 necessaria per evitare che la elastasi neutrofila (una proteasi) danneggi gli alveoli polmonari: l'alfa-1-antitripsina costituisce il pi\u00f9 importante sistema di difesa delle vie respiratorie inferiori contro i danni causati da queste proteasi sulle pareti degli alveoli.\nUna insufficienza di alfa-1-antitripsina funzionante fa s\u00ec che si abbia una mancanza del suo ruolo difensivo e predispone allo sviluppo di enfisema.\nIl fumo, fra le altre cose, inibisce l'attivit\u00e0 di tale proteina ed \u00e8 uno dei motivi che spiega perch\u00e9 il fumo sia una delle cause di enfisema polmonare.\nIn corso di pancreatite acuta gli alti livelli di tripsina, derivati dalla liberazione a seguito del danno alle cellule acinari del pancreas, saturano la capacit\u00e0 di inattivazione dell'\u03b11-antitripsina. Per tale ragione la tripsina in eccesso \u00e8 in grado di degradare il tensioattivo che riveste gli alveoli polmonari causando il loro collasso e predisponendo cos\u00ec alla sindrome da distress respiratorio (ARDS).\nLa malattia epatica \u00e8 presumibilmente determinata dall'accumulo nelle cellule del fegato (epatociti) di una forma di alfa-1-antitripsina anomala che costituisce degli aggregati insolubili all'interno delle cellule. Gli aggregati sono evidenziabili all'esame istologico con colorazione PAS.\nIl gene che codifica per l'alfa-1-antitripsina si trova sul quattordicesimo cromosoma (14q32.1). Esistono malattie genetiche che determinano una alterazione a questo livello che porta ad un deficit di tale proteina. I soggetti colpiti avranno un rischio maggiore di sviluppare enfisema polmonare e dovranno evitare accuratamente altri fattori di rischio come il fumo."}
{"id": "2612784", "revid": "24443", "url": "https://it.wikipedia.org/wiki?curid=2612784", "title": "Massiccio dell'Ortles", "text": ""}
{"id": "2612785", "revid": "767487", "url": "https://it.wikipedia.org/wiki?curid=2612785", "title": "Brice\u00f1o (Boyac\u00e1)", "text": "Brice\u00f1o \u00e8 un comune della Colombia facente parte del dipartimento di Boyac\u00e1.\nIl comune venne istituito il 25 luglio 1890."}
{"id": "2612786", "revid": "132266", "url": "https://it.wikipedia.org/wiki?curid=2612786", "title": "Boeing 737-800", "text": ""}
{"id": "2612787", "revid": "1861950", "url": "https://it.wikipedia.org/wiki?curid=2612787", "title": "Boeing 737-500", "text": ""}
{"id": "2612788", "revid": "392684", "url": "https://it.wikipedia.org/wiki?curid=2612788", "title": "Boeing 777-300ER", "text": ""}
{"id": "2612789", "revid": "297059", "url": "https://it.wikipedia.org/wiki?curid=2612789", "title": "Boeing 777-200ER", "text": ""}
{"id": "2612790", "revid": "1861950", "url": "https://it.wikipedia.org/wiki?curid=2612790", "title": "Airbus A321-200", "text": ""}
{"id": "2612791", "revid": "298229", "url": "https://it.wikipedia.org/wiki?curid=2612791", "title": "Associazione Olimpica di Bermuda", "text": "L'Associazione Olimpica di Bermuda (nota anche come \"Bermuda Olympic Association\" in inglese) \u00e8 un'organizzazione sportiva olimpica, nata il 1935 a Hamilton, Bermuda.\nRappresenta questa nazione presso il Comitato Olimpico Internazionale (CIO) dal 1935 ed ha lo scopo di curare l'organizzazione ed il potenziamento dello sport a Bermuda e, in particolare, la preparazione degli atleti bermudani, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Judy Simons, mentre la carica di segretario generale \u00e8 occupata da Philip Guishard."}
{"id": "2612792", "revid": "392684", "url": "https://it.wikipedia.org/wiki?curid=2612792", "title": "Airbus A340-200", "text": ""}
{"id": "2612793", "revid": "392684", "url": "https://it.wikipedia.org/wiki?curid=2612793", "title": "Airbus A330-300", "text": ""}
{"id": "2612795", "revid": "297059", "url": "https://it.wikipedia.org/wiki?curid=2612795", "title": "Boeing 747-400", "text": ""}
{"id": "2612796", "revid": "228587", "url": "https://it.wikipedia.org/wiki?curid=2612796", "title": "San Francisco Renaissance", "text": "La definizione di San Francisco Renaissance viene impiegata per indicare l'attivit\u00e0 letteraria e poetica che ebbe il proprio centro nella zona di San Francisco verso la met\u00e0 del XX secolo e che port\u00f2 la citt\u00e0 a rappresentare una sorta di fulcro per l'avanguardia poetica statunitense. Tuttavia alcuni studiosi, come Ralph J. Gleason e Alan Watts, ritengono che quello del \"San Francisco Renaissance\" sia stato un fenomeno di portata pi\u00f9 ampia e debba essere analizzato includendo anche lo sviluppo delle arti dello spettacolo, della filosofia e dell'interesse per altre culture (in particolare per le culture asiatiche) e la nascita di nuove sensibilit\u00e0 sociali.\nGli inizi.\nIl poeta Kenneth Rexroth viene generalmente considerato il padre fondatore del movimento. Rexroth era uno tra i pi\u00f9 in vista della seconda generazione di poeti modernisti, era in contatto con Ezra Pound e William Carlos Williams e le sue opere erano state pubblicate sull'\"Antologia oggettivista\". Era tra i primi poeti statunitensi ad aver affrontato le forme poetiche tradizionali giapponesi come l'haiku e il suo lavoro era profondamente influenzato dal jazz.\nSe Rexroth \u00e8 stato il padre fondatore, la madre fu Madeline Gleason. Durante gli anni quaranta lei e Rexroth aiutarono un gruppo di giovani poeti di Berkeley, Robert Duncan, Jack Spicer e Robin Blaser. La Gleason e Duncan furono particolarmente legati e lessero e criticarono reciprocamente il proprio lavoro.\nIl movimento emerge.\nNell'aprile 1947 la Gleason organizz\u00f2 il \"Primo festival della poesia moderna\" presso la \"Lucien Labaudt Gallery\", in Gough Street. Nello spazio di due serate present\u00f2 dodici poeti, tra i quali Rexroth, Robert Duncan e Jack Spicer, ad un pubblico di giovani poeti e di appassionati di poesia. Quello fu il primo riconoscimento pubblico per la variet\u00e0 di esercizi di poesia sperimentale che stava sorgendo in citt\u00e0.\nNel corso degli anni cinquanta Duncan e Robert Creeley trascorsero alcuni periodi insegnando al Black Mountain College e agendo da ponte tra i poeti di San Francisco e i poeti di Black Mountain. Alcuni degli scrittori di San Francisco iniziarono a pubblicare su \"Origin\" di Cid Corman e sulla \"Black Mountain Review\", le riviste controllate dal gruppo di Black Mountain. L'interesse di Spicer per il \"canto jondo\" cre\u00f2 anche un certo rapporto con i poeti della \"Deep image\", come Jerome Rothenberg e Robert Kelley. Nel 1957 Spicer condusse un seminario di poesia al San Francisco State College al quale partecip\u00f2 anche Duncan.\nL'influenza delle \"Nuova poesia americana\".\nL'opera decisiva per il movimento \u00e8 forse l'antologia \"The New American Poetry 1945-1960\", curata da Donald Allen. Nella raccolta Allen ha riunito alcuni dei poeti del \"San Francisco Renaissance\" e, come osserva Marjorie Perloff:\nL'antologia di Allen ha avuto un ruolo centrale nel definire la poetica e in senso pi\u00f9 ampio le dinamiche culturali del particolare momento storico a cui oggi ci si riferisce come al \"San Francisco Renaissance\". Anche se una particolare \"generazione\" di letterati \u00e8 stata definita in questo modo (in buona parte a causa dell'antologia di Allen), il dibattito sull'opportunit\u00e0 di continuare ad applicare quest'\"etichetta\" per definire un'intera generazione \u00e8 tuttora in atto.\nQuelli che considerano il termine appropriato, da un lato sostengono che fu davvero un \"gruppo\" a \"forgiare\" una \"rinascita\" il cui impatto sulle coscienze storiche \u00e8 tuttora rilevabile, dall'altro che la definizione pu\u00f2 essere ancora tranquillamente usata per classificare tali autori. Al contrario, c'\u00e8 chi sostiene che \"San Francisco Renaissance\" \u00e8 solo un'etichetta e nient'altro. Come etichetta quindi, esiste solo per \"raggruppare\" in maniera comoda ma arbitraria un fenomeno che rimane (e che \"deve\" rimanere) \"indefinibile\". Dal momento che l'impatto di un fenomeno cos\u00ec vasto sulla coscienza comune americana non pu\u00f2 essere misurato, tale impatto non pu\u00f2 nemmeno essere definito o classificato senza che tale definizione diventi a sua volta problematica.\nI Beat.\nPi\u00f9 o meno nello stesso periodo in cui Duncan, Spicer e Blaser erano a Berkeley, frequentavano assieme il Reed College a Portland. Questi tre, insieme a Kirby Doyle, originario di San Francisco, formarono il nucleo centrale degli scrittori della Beat Generation sulla costa occidentale.\nLawrence Ferlinghetti stava studiando per ottenere un dottorato alla Sorbona e, mentre si trovava a Parigi, incontr\u00f2 Kenneth Rexroth che in seguito lo convinse ad andare a San Francisco per entrare in contatto con il movimento letterario che l\u00ec si stava sviluppando. Tra il 1951 e il 1953 Ferlinghetti insegn\u00f2 francese, scrisse articoli e saggi di critica letteraria e si dedic\u00f2 alla pittura. Nel 1953 insieme ad un socio fond\u00f2 la City Lights Bookstore, iniziando le pubblicazioni della City Lights Press due anni dopo.\nSnyder e Whalen, insieme a Michael McClure, furono tra i poeti che si esibirono durante la celebre lettura pubblica organizzata a San Francisco da Rexroth il 13 ottobre (oppure 7 ottobre secondo altre fonti) 1955. La lettura rappresent\u00f2 il momento in cui il \"San Francisco Renaissance\" si manifest\u00f2 all'attenzione pubblica, contribuendo a creare per la citt\u00e0 la reputazione di centro delle controcultura degli anni '60 che vide il suo culmine durante il periodo hippie. Il secondo capitolo del romanzo di Jack Kerouac \"I vagabondi del Dharma\" del 1958 \u00e8 costituito da una descrizione romanzata dell'evento; lo scrittore descrive la celebre lettura di Allen Ginsberg del suo poema \"Urlo\". Kerouac e Ginsberg erano andati ad assistere alla \"Six Gallery reading\" con alcuni poeti loro amici.\nL'eredit\u00e0 del \"San Francisco Renaissance\".\nIl filosofo e scrittore della Bay Area Alan Watts nella sua autobiografia dice che attorno al 1960 \"qualcosa di diverso si stava facendo strada nella religione, nella musica, nell'etica e nella sessualit\u00e0, nel nostro rapporto con la natura e complessivamente in tutto il nostro stile di vita\".\nAlcuni cantautori della generazione di rockers della met\u00e0 degli anni sessanta, come ad esempio Bob Dylan, lessero e apprezzarono scrittori come Kerouac, Snyder, McClure, Ferlinghetti, e Ginsberg. Di conseguenza sembra molto probabile che il \"San Francisco Renaissance\" abbia avuto una certa influenza su diversi degli artisti rock del nascente movimento noto come \"San Francisco Sound\", sia sui loro testi sia complessivamente sul loro modo di essere artisti e di vivere.\nLa \"stampa underground\" che si svilupp\u00f2 sia in America che altrove negli anni sessanta ebbe uno dei pi\u00f9 interessanti e colorati esempi nel \"San Francisco Oracle\", che parlava della cultura hippie e di altri aspetti della controcultura. L\"'Oracle\" diede molto spazio agli scritti di Gary Snyder, Allen Ginsberg, Lawrence Ferlinghetti. Michael McClure e di altri scrittori beat, oltre che di altri giovani emergenti.\nSia Ferlinghetti che McClure comparirono insieme a molte rockstar ne \"L'ultimo valzer\" un film-concerto /documentario diretto da Martin Scorsese sul gruppo musicale The Band, complesso che ebbe un grande successo dal fine degli anni sessanta alla met\u00e0 dei settanta.\nHerman Berlandt, amico di Ferlinghetti e spesso ospite della City Lights \u00e8 l'ideatore/creatore/direttore del futuro \"Museo Internazionale della Poesia\" di San Francisco. Grazie a questo progetto il \"San Francisco Renaissance\" potrebbe tornare a vivere."}
{"id": "2612798", "revid": "287204", "url": "https://it.wikipedia.org/wiki?curid=2612798", "title": "HP Open 2009", "text": "L'HP Open 2009 \u00e8 stato un torneo di tennis giocato sul cemento. \u00c8 stata la 1\u00aa edizione dell'HP Open, che fa parte della categoria WTA International nell'ambito del WTA Tour 2009. Si \u00e8 giocato ad Osaka, in Giappone.\nPartecipanti WTA.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Samantha Stosur ha battuto in finale Francesca Schiavone, 7-5, 6-1\nDoppio.\n Chuang Chia-jung / Lisa Raymond hanno battuto in finale Chanelle Scheepers / Abigail Spears, 6-2, 6-4"}
{"id": "2612799", "revid": "92723", "url": "https://it.wikipedia.org/wiki?curid=2612799", "title": "The Saga Begins (singolo)", "text": "The Saga Begins \u00e8 un singolo di \"Weird Al\" Yankovic estratto dall'album \"Running with Scissors\" (1999) ed \u00e8 la parodia di American Pie di Don McLean. Il brano \u00e8 presente anche nella compilation audio \"The Saga Begins.\"\nIl titolo della canzone deriva dal tagline originale del poster del film \"Star Wars: Episodio I - La minaccia fantasma\": \"Every \"saga\" has a \"beginning\"\".\nGenesi del brano e rapporti con Lucasfilm.\nRealizzata riprendendo la melodia di \"American Pie\", brano del cantante folk Don Mc Lean, \"The Saga Begins\" presenta un testo che riassume la trama di Star Wars: Episode I - La Minaccia Fantasma, raccontandola dal punto di vista di Obi-Wan Kenobi. Yankovic raccolse la maggior parte delle informazioni di cui aveva bisogno basandosi su diversi spoilers che circolavano in Internet. Sebbene Lucasfilm in un primo momento non avesse permesso a Yankovic di poter assistere a un'anteprima del film, il cantante pot\u00e9 comunque visionare il film prima della sua uscita nelle sale, nel corso di un evento volto a raccogliere fondi. Tuttavia, pur basandosi su semplici spoilers, Yankovic era riuscito a creare un testo cos\u00ec accurato che, dopo aver potuto visionare il film, dovette effettuare solo delle correzioni marginali.\nIl video.\nNel video Weird Al (che viene visto per la prima volta con il suo nuovo look post-LASIK e con i capelli corti) interpreta Obi-Wan Kenobi, co-protagonista de La Minaccia Fantasma e futuro maestro jedi del giovane Anakin SkyWalker. All'inizio della clip Yankovic-Kenobi si trova nel deserto del pianeta Tatooine, dove incrocia Darth Sidious (qui interpretato dal tastierista di Al, Ruben Valtierra) intento a suonare il piano: il jedi a questo punto utilizza la forza per attrarre a s\u00e9 una chitarra resofonica, prima che l'azione si sposti in una locanda di Mos Eisley (cittadina pirata di Tatooine presente anche nel film), dove appaiono gli altri componenti della band ed altre persone vestite da vari personaggi di Star Wars (tra le quali vi \u00e8 la cugina di Al, Tammy, nei panni della Regina Amidala). Nel passaggio all'ultima strofa (col solo accompagnamento di piano iniziale e poi il \"ritorno\" della chitarra resofonica) l'azione torna nel deserto, prima che il ritornello venga ripetuto per l'ultima volta da Al, accompagnato da numerose sue copie.."}
{"id": "2612801", "revid": "628767", "url": "https://it.wikipedia.org/wiki?curid=2612801", "title": "El Monte (Cile)", "text": "El Monte \u00e8 un comune del Cile della provincia di Talagante. Si trova nella Regione Metropolitana di Santiago. Al censimento del 2002 possedeva una popolazione di 26.459 abitanti."}
{"id": "2612805", "revid": "174925", "url": "https://it.wikipedia.org/wiki?curid=2612805", "title": "Biblioteca nazionale di Parigi", "text": ""}
{"id": "2612808", "revid": "2013819", "url": "https://it.wikipedia.org/wiki?curid=2612808", "title": "Isla de Maipo", "text": "Isla de Maipo \u00e8 un comune del Cile, nella provincia di Talagante. Si trova nella Regione Metropolitana di Santiago. Al censimento del 2002 contava una popolazione di 25.798 abitanti."}
{"id": "2612810", "revid": "136801", "url": "https://it.wikipedia.org/wiki?curid=2612810", "title": "Kimiko Date Krumm", "text": ""}
{"id": "2612811", "revid": "116032069", "url": "https://it.wikipedia.org/wiki?curid=2612811", "title": "Monte Gavia", "text": "Il monte Gavia ( o ) \u00e8 una montagna delle Alpi dell'Ortles nelle Alpi Retiche meridionali. Si trova in Lombardia (provincia di Sondrio) a nord del passo del Gavia e fa parte del Gruppo Sobretta-Gavia.\nDescrizione.\nL'ascesa, poco frequentata, si sviluppa a partire dal passo di Gavia. Dietro il Rifugio Bonetta si segue una mulattiera militare in ottimo stato, da cui ci si stacca verso destra. Senza particolari difficolt\u00e0 si sale fino alla cresta, per sentiero leggermente franoso e placche poco inclinate. Si supera l'anticima e si attacca il tratto finale per l'ascesa alla cima seguendo i bolli rossi (non uniformemente distribuiti). Questo tratto presenta difficolt\u00e0 di arrampicata valutabili fino a II, ma con grande esposizione e roccia non sempre ottima. Si giunge quindi sulla vetta, con notevole panorama sui monti circostanti.\nSotto il cumulo di sassi che regge la piccola croce c'\u00e8 un contenitore con il libro di vetta."}
{"id": "2612812", "revid": "110157", "url": "https://it.wikipedia.org/wiki?curid=2612812", "title": "Buenavista (Boyac\u00e1)", "text": "Buenavista \u00e8 un comune della Colombia facente parte del dipartimento di Boyac\u00e1.\nIl comune venne istituito il 9 febbraio 1822."}
{"id": "2612813", "revid": "1543377", "url": "https://it.wikipedia.org/wiki?curid=2612813", "title": "HP Open 2009 - Singolare", "text": "Il singolare dell'HP Open 2009 \u00e8 stato un torneo di tennis facente parte del WTA Tour 2009.\nSamantha Stosur ha battuto in finale Francesca Schiavone, con il punteggio di 7-5, 6-1."}
{"id": "2612814", "revid": "767487", "url": "https://it.wikipedia.org/wiki?curid=2612814", "title": "Padre Hurtado", "text": "Padre Hurtado \u00e8 un comune del Cile della provincia di Talagante. Si trova nella Regione Metropolitana di Santiago. Al censimento del 2002 possedeva una popolazione di 38.768 abitanti."}
{"id": "2612815", "revid": "287204", "url": "https://it.wikipedia.org/wiki?curid=2612815", "title": "HP Open 2009 - Doppio", "text": "Il doppio dell'HP Open 2009 \u00e8 stato un torneo di tennis facente parte del WTA Tour 2009.\nChuang Chia-jung e Lisa Raymond hanno battuto in finale Chanelle Scheepers e Abigail Spears con il punteggio di 6-2, 6-4.\nCollegamenti esterni.\nTabellone principale"}
{"id": "2612817", "revid": "110157", "url": "https://it.wikipedia.org/wiki?curid=2612817", "title": "Pe\u00f1aflor (Cile)", "text": "Pe\u00f1aflor \u00e8 un comune del Cile della provincia di Talagante. Si trova nella Regione Metropolitana di Santiago. Al censimento del 2002 possedeva una popolazione di 66.619 abitanti."}
{"id": "2612819", "revid": "110157", "url": "https://it.wikipedia.org/wiki?curid=2612819", "title": "Busbanz\u00e1", "text": "Busbanz\u00e1 \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Luis Enriquez nel 1602, mentre l'istituzione del comune \u00e8 del 2 ottobre 1849."}
{"id": "2612820", "revid": "287204", "url": "https://it.wikipedia.org/wiki?curid=2612820", "title": "Busbanz\u00e0", "text": ""}
{"id": "2612821", "revid": "287204", "url": "https://it.wikipedia.org/wiki?curid=2612821", "title": "Busbanza", "text": ""}
{"id": "2612824", "revid": "228587", "url": "https://it.wikipedia.org/wiki?curid=2612824", "title": "Lampa", "text": ""}
{"id": "2612828", "revid": "287204", "url": "https://it.wikipedia.org/wiki?curid=2612828", "title": "Generali Ladies Linz 2009", "text": "Il Generali Ladies Linz 2009 \u00e8 stato un torneo di tennis giocato sul cemento. \u00c8 stata la 23\u00aa edizione del Generali Ladies Linz, che fa parte della categoria WTA International nell'ambito del WTA Tour 2009. Si \u00e8 giocato a Linz, in Austria,dal 10 ottobre al 18 ottobre 2009.\nPartecipanti WTA.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Yanina Wickmayer ha battuto in finale Petra Kvitov\u00e1, 6-3, 6-4\nDoppio.\n Anna-Lena Gr\u00f6nefeld / Katarina Srebotnik hanno battuto in finale Klaudia Jans-Ignacik / Alicja Rosolska, 6-1, 6-4"}
{"id": "2612830", "revid": "110157", "url": "https://it.wikipedia.org/wiki?curid=2612830", "title": "Caldas (Boyac\u00e1)", "text": "Caldas \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Gregorio Angel nel 1837."}
{"id": "2612831", "revid": "345405", "url": "https://it.wikipedia.org/wiki?curid=2612831", "title": "Paradiso", "text": "Il termine paradiso possiede due significati: il primo indica, nella tradizione biblica, quel luogo primordiale dove Dio colloc\u00f2 l'uomo appena creato (\"Genesi\", 2); il secondo indica, nell'ambito delle teologie fondate sull'interpretazione dei testi biblici, quel luogo, celeste o terrestre, dove verranno destinati gli uomini da Dio giudicati come \"giusti\". Nel significato traslato della seconda accezione, con il termine \"paradiso\" si rendono termini di altre lingue, e di altre religioni, che indicano analoghe credenze in un luogo felice, \"post-mortem\", riservato a coloro che hanno condotto una vita da \"giusti\".\nOrigine del termine \"paradiso\".\nIl termine italiano \"paradiso\" (cos\u00ec come l'inglese \"paradise\", il francese \"paradis\", il tedesco \"paradies\" e lo spagnolo \"para\u00edso\") viene dal latino ecclesiastico \"parad\u012bsus\", a sua volta adattamento dal greco biblico \u03c0\u03b1\u03c1\u03ac\u03b4\u03b5\u03b9\u03c3\u03bf\u03c2 (\"par\u00e1deisos\"), nell'intenzione di rendere il termine ebraico \u05d2\u05df (\"gan\", \"giardino\") ovvero \"giardino [dell'Eden]\".\nIl termine greco antico \u03c0\u03b1\u03c1\u03ac\u03b4\u03b5\u03b9\u03c3\u03bf\u03c2 deriverebbe dal ricostruito medio iranico, \"*pard\u0113z\", mentre \u00e8 correlato all'attestato antico iranico, precisamente avestico, \"pairida\u0113za\", dove tuttavia non possiede alcun significato religioso, indicando il \"recinto\", derivando in quella lingua da \"pairida\u0113z\" (murare intorno, circondare con mura), quindi da \"pa\u00ecri\" (intorno) + \"da\u0113z\" (accumulare). All'avestico \"pairida\u0113za\" sono correlati i ricostruiti antico persiano \"*paridaida\" e il medo \"*paridaiza\".\nLa prima attestazione del termine \u00e8 quindi l'avestico \"pairida\u0113za\", di conseguenza la prima attestazione di questo stesso termine - anche se con significato diverso da quello d'uso oggi - la si riscontra in due passaggi nello \"Yu(va)td\u0113vd\u0101t\" contenuto nell\"'Avest\u0101\":\nIl termine di ambito iranico \"pairida\u0113za\"/\"*paridaida\", partendo dall'originario significato di \"recinto\", \"luogo recintato\", indica quindi quei giardini, o meglio parchi, privati e cintati, propri dei sovrani dell'Impero achemenide, i quali ne ereditarono l'uso dagli Assiri. Tali \"pairida\u0113za\" consistevano in una parte coltivata a giardino e in un'altra lasciata selvaggia, riserva di caccia per i re.\nNei testi in lingua greco antica \u00e8 attestata l'esistenza di tali \"giardini\" persiani (il testimone pi\u00f9 antico \u00e8 in Wilhelm Dittenberge, \"Sylloge Inscriptionum Graecarum\", 2), mentre la loro prima descrizione \u00e8 in Senofonte (430/425-355 a.C.) \"Economico\" (IV, 20 e sgg.), presente in altre opere dello stesso autore (cfr. ad esempio \"Anabasi\", I, 2,7).\nIl termine, di origine iranica, entra nelle lingue semitiche con l'accadico \"pard\u0113su\" gi\u00e0 col significato di \"giardino\", \"parco\"; mentre il suo diretto corrispondente in ebraico lo si riscontra invece nella bibbia in lingua ebraica, ad esempio con il termine \u05e4\u05e8\u05d3\u05e1 (\"pard\u00eas\"), per sole tre volte: \"Neemia\", 2,8; \"Qo\u00e8let\", 2,5; \"Cantico dei Cantici\", 4,13, avente qui, tuttavia, il significato di \"frutteto\", o \"bosco\"; successivamente il termine verr\u00e0 utilizzato anche nella letteratura rabbinica (cfr., ad esempio, nel\" Talmud\", \"\u1e24agigah\" 14b, dove tuttavia gi\u00e0 acquisisce implicitamente il significato di \"luogo di beatitudine celestiale\").\nIl mito sumerico di \"Dilmun\", il \"paradiso\" come luogo primordiale.\nLa credenza in un primordiale luogo paradisiaco attiene, originariamente, alla letteratura religiosa in lingua sumerica, segnatamente al testo in 284 versi, indicato sotto il nome di \"Enki e Nin\u1e2bursa\u011da\" (inizi II millennio a.C.), la quale individuava nel Dilmun quel posto privo di sofferenze, di privazioni e di affanni.\nConserviamo di questa opera tre testimoni: da Nippur PBS 10/1,1; \u00e8 la versione pi\u00f9 completa), da Ur UET 6,1) e uno di provenienza sconosciuta TCL 16,62:\nDilmun risulter\u00e0 il luogo dove l'unico superstite del Diluvio Universale di tradizione sumerica, Ziusudra, sar\u00e0 dagli d\u00e8i destinato a vivere eternamente.\nLa nozione iranica del \"gar\u014d.d\u0259m\u0101ma\" (Casa del canto): il \"paradiso\" come luogo, \"post mortem\", riservato ai giusti.\nLa credenza in un \"giudizio dei morti\", e quindi in un luogo di felicit\u00e0 riservato a coloro che in vita scelsero il \"bene\" piuttosto che il \"male\", risulterebbe presente nelle parti pi\u00f9 antiche del libro sacro della religione mazdeista (conosciuta anche come \"zoroastrismo\"), l\"'Avest\u0101\", e secondo alcuni avrebbe influenzato profondamente le credenze proprie dell'ebraismo, del cristianesimo, del manicheismo e dell'isl\u0101m.\nTuttavia non tutti gli studiosi hanno lo stesso parere al riguardo.\nJames Darmesteter (1849-1894) ha sostenuto esattamente il contrario, cio\u00e8 che all'inizio il pensiero persiano \u00e8 stato fortemente influenzato dalle idee ebraiche.\nHa insistito sul fatto che la Avesta, come la conosciamo ora, \u00e8 di origine tarda ed \u00e8 molta colorata da elementi stranieri, soprattutto quelli derivati dal giudaismo, e anche quelli adottati dal neoplatonismo attraverso gli scritti di Filone di Alessandria.\u00a0Questi punti di vista, presentati poco prima della morte dello studioso francese, sono stati violentemente combattuti dagli specialisti e da allora e la discussione \u00e8 aperta.\nTali parti antiche, indicate con il termine \"g\u0101\u03b8\u0101\", sono infatti, per la maggior parte degli studiosi, attribuibili direttamente al profeta iranico Zarathu\u0161tra, vissuto, secondo le ipotesi pi\u00f9 recenti attestate da una verifica filologica e archeologica, plausibilmente nell'Et\u00e0 del Bronzo, tra il XVIII e il XV secolo a.C. in Asia Centrale.\nTuttavia ultimamente pare che gli studiosi abbiano cambiato opinione riguardo a tali studi e che questi concetti siano stati scritti dopo. I manoscritti risalgono al III-IX secolo. Pare che il testo dell'Avest\u0101 abbia avuto mutamenti rispetto alla sua versione pi\u00f9 antica perch\u00e9 il testo dell'Avest\u0101 and\u00f2 perduto in epoca alessandrina e fu ricostruito in seguito tramite la tradizione orale. Le somiglianze esteriori con il Cristianesimo sono tanto maggiori quanto pi\u00f9 recenti sono gli scritti esaminati.\nIl termine pi\u00f9 frequente per indicare questo \"paradiso\" dei giusti \u00e8 in lingua avestica \"gar\u014d.d\u0259m\u0101ma\" (antico avestico; in avestico recente \" gar\u014d.nm\u0101na\") lett. \"Casa del canto\":\nLa visione religiosa propria dell'insegnamento del profeta iranico Zarathu\u0161tra consiste nella credenza in un dio unico, Ahura Mazd\u0101, creatore di ogni cosa. A questo Dio si oppone Angra Mainyu, spirito inizialmente da lui creato, insieme ad altri \"spiriti\", come votato al bene, ma a lui ribelle, acquisendo per questo la natura di \"spirito del male\". Questa opposizione cosmica tra Bene e Male riguarda sia il mondo sovrasensibile, in quanto agli spiriti del \"bene\", gli Ame\u0161a Spenta, si oppongono quegli spiriti del \"male\", i Da\u0113va, che hanno seguito nella ribellione Angra Mainyu, ma anche l'uomo chiamato nella sua vita a scegliere tra il \"bene\" e il \"male\".\nLa scelta dell'uomo verr\u00e0 quindi o premiata o punita da Ahura Mazd\u0101 quando, alla fine dei tempi, sconfigger\u00e0 definitivamente Angra Mainyu e le schiere demoniache a lui fedeli:\nInoltre, secondo alcuni studiosi, in tale contesto arcaico di dottrine religiose vi \u00e8 anche un'esplicita dottrina inerente alla resurrezione dei corpi:\nLe nozioni di \"paradiso\" nell'ebraismo biblico, del Secondo Tempio e rabbinico.\nIl mito biblico di \"Eden\", il \"paradiso terrestre\".\nIn questo passo di \"Genesi\" (libro in lingua ebraica che si ritiene composto intorno al VI secolo a.C.) troviamo dunque l'espressione \u05d2\u05df\u05be\u05d1\u05e2\u05d3\u05df (\"gan b\u0259\u2018\u00ea\u1e0fen\", \"giardino in Eden\"), quindi il nome del \"paradiso terrestre\" in cui ai primordi della storia dell'uomo, il dio suo creatore colloc\u00f2 il primo uomo \"Adamo\". Altri passi della Bibbia si riferiscono a questo stesso \"paradiso terrestre\" con altri nomi:\nIn questo giardino si consuma quel mito biblico in cui Adamo, convinto da Eva, a sua volta sedotta dal \"serpente\" (\u05d4\u05e0\u05d7\u05e9, \"n\u00e2ch\u00e2sh\") mangia il frutto \"dell'albero della conoscenza del bene e del male\" ( \u05d5\u05e2\u05e5 \u05d4\u05d3\u05e2\u05ea \u05d8\u05d5\u05d1 \u05d5\u05e8\u05e2, \"w\u0259-\u2018\u00ea\u1e63 had-da-\u2018a\u1e6f \u1e6d\u014d-w\u1e07 w\u0101-r\u0101\u2018\") e per questo verr\u00e0 cacciato da Dio insieme alla compagna dal giardino di Eden affinch\u00e9 non mangiassero anche il frutto dell'\"albero della vita\" (\u05d5\u05e2\u05e5 \u05d4\u05d7\u05d9\u05d9\u05dd, \"w\u0259-\u2018\u00ea\u1e63 ha-\u1e25ay-y\u00eem\") divenendo cos\u00ec immortali (\"Genesi\" 3). Il che potrebbe significare che mangiando dell'\"albero della conoscenza del bene e del male\", la coppia umana avrebbe potuto identificare l'\"albero della vita\", altrimenti nascosto, e questo spiegherebbe anche la ragione per cui il serpente, anche lui interessato all'immortalit\u00e0, avrebbe convinto Eva a violare il comando divino.\nL'origine del significato del nome ebraico \"Eden\" \u00e8 sconosciuto, fino a qualche decennio fa lo si riteneva eredit\u00e0 diretta del termine accadico \"edinu\", a sua volta resa del sumerico \"edin\", col significato di \"piana\", \"steppa\". Tuttavia la scoperta nel 1979, a Tell Fekheriyeh (al confine tra la Turchia e la Siria), di un'iscrizione bilingue accadico-antico aramaico risalente al IX secolo a.C. ne confermerebbe il collegamento alla radice del semitico occidentale \"*dn\" (lussureggiante, gradevole), quindi col significato di \"delizioso\", \"[giardino] delle delizie\".\nSe \u00e8 evidente il debito biblico nei confronti del racconto sumerico, e di analoghi in contesto mesopotamico, nella Bibbia tale ambito di \"paradiso terrestre\" supporta un racconto dagli evidenti contenuti morali.\nLe nozioni di \"caduta\" e di \"peccato originale\" dell'uomo, derivati dalla violazione del divieto divino di mangiare il frutto dell'albero della conoscenza del bene e del male, non attengono originariamente alle esegesi ebraiche ma solo a quelle di derivazione cristiana, entrando tardivamente nell'ebraismo grazie alla letteratura cabalistica medievale.\nCome vedremo meglio pi\u00f9 avanti, la letteratura rabbinica medievale distinguer\u00e0 due Eden, quello \"terrestre\", luogo della coppia umana primordiale, e quello \"celeste\", luogo di beatitudine per le anime giudicate da Dio come \"giuste\".\nLe dottrine ebraiche inerenti all'aldil\u00e0.\nNel testo biblico vi sono due indirizzi per il destino dei defunti: da una parte quello di tornare polvere in quanto si era polvere (\"Genesi\", 2,7; 3,19), oppure a seguito della punizione divina dopo il \"peccato\" dei progenitori dell'umanit\u00e0 (\"Genesi\", 3, 22-24), ma in altri passi biblici (ad esempio: \"Isaia\", 14, 9-12; \"Ezechiele\", 32,17-32) il destino degli uomini \u00e8 quello di scendere nello \u05d0\u05d5\u05dc (\"she'ol\", gli \"inferi\"), luogo da cui non si risale. Tale luogo viene indicato anche con il termine... \u05d0\u05e8\u05e5 \u05d7\u05e9\u05da (\"\u02beere\u1e93 \u1e25\u014d\u0161e\u1e35\") col significato di \"terra di tenebra\".\nTali termini e nozioni sono strettamente correlati alla cultura religiosa mesopotamica.\nMa al Dio della Bibbia \u00e8 riservato il potere di resuscitare chi \u00e8 morto:\nTuttavia ci sono due eccezioni bibliche di uomini che non sono scesi nello \"she'ol\" per sempre: Enoch (\"Genesi\", 5,24) ed Elijah (II Re 2,11); la loro condizione \u00e8 analoga alla narrazione soprariportata del sumerico Ziusudra (il No\u00e8 sumerico, in ulteriore letteratura in lingua accadica, come il \"Poema di Atra\u1e2basis\" o nell\"'Epopea di Gilgame\u0161\", conosciuto anche come Atra\u1e2basis o Utanapi\u0161tim).\nIl pi\u00f9 antico testo biblico che tratta della resurrezione dei morti \u00e8 in \"Daniele\" 12,1-2, opera apocalittica risalente al II secolo a.C. redatta durante le persecuzioni di Antioco IV:\nTale nozione di \"resurrezione\" non riguarda, tuttavia, l'intero genere umano, ma solo agli appartenenti al popolo di Israele, pi\u00f9 precisamente allo scopo di sostenere il valore del martirio e quindi della sua ricompensa (o punizione per i nemici).\nQuesta idea di \"resurrezione\" va tuttavia distinta dall'idea di \"immortalit\u00e0\" dell'anima che invece entra nell'ebraismo della Diaspora da analoghe nozioni proprie della cultura greco-romana.\nTale idea di immortalit\u00e0 dell'anima la si riscontra, ad esempio, nel libro giunto a noi in lingua greca, \"La sapienza di Salomone\" (II-I secolo a.C.; testo non accolto nella Bibbia in lingua ebraica, la cui canonizzazione risale al Medioevo):\nAnche nelle opere del filosofo platonico ebreo di lingua greca, Filone di Alessandria (I sec. a.C.-I sec. d.C.), si presenta questa nozione di \"anima immortale\", opere, tuttavia, che non influenzarono il successivo ebraismo rabbinico.\nVa dunque precisato che l'idea di \"immortalit\u00e0 dell'anima\" di derivazione greca implica un dualismo tra anima e corpo, quest'ultimo inteso come \"prigione\" peritura dell'anima da cui questa si deve liberare definitivamente; mentre l'idea di \"resurrezione\" intende congiungere l'anima e il corpo in una nuova vita maggiormente compiuta.\nPer quanto l'argomento non sia stato frequentemente affrontato nella letteratura rabbinica, il tema dell'aldil\u00e0 trova comunque una posizione ben chiara nella seguente affermazione contenuta nella \"Mishnah\":\na cui segue la spiegazione che tale \"mondo a venire\" \u00e8 precluso a coloro che negano la \"resurrezione dei morti\".\nSuccessivamente in questo modo precisata nel XII secolo dal filosofo e rabbino Maimonide:\nNel cristianesimo.\nNel cristianesimo in generale, il paradiso \u00e8 uno dei due stati definitivi degli uomini dopo la morte. L'altro \u00e8 l'inferno. Il paradiso \u00e8 l'unione definitiva tra Dio e l'uomo, come viene simbolicamente visto nella Bibbia (\"Cantico dei cantici\", \"Apocalisse di Giovanni\"), ed \u00e8 la pi\u00f9 profonda delle aspirazioni dell'uomo, conducendolo definitivamente alla felicit\u00e0 (v. I Corinzi, XIII, 12; I Giovanni, III, 2).\nUn'altra interpretazione cristiana del paradiso, di cui \u00e8 testimonio una credenza della Chiesa copta, \u00e8 quella di una dimora temporanea degli spiriti dei giusti fino a quando, riuniti con i rispettivi corpi nella risurrezione della carne, saranno trasferiti, dopo il giudizio universale, alla Gerusalemme celeste.\nNei libri dei Maccabei, libri deuterocanonici non inclusi nel canone ebraico e nei canoni protestanti, si esprime la certezza della risurrezione dei morti e della vita eterna. Eppure \"Qoelet\" (Ecclesiaste) 3,19-20 afferma:\n\u00ab 19.Infatti la sorte degli uomini \u00e8 la stessa che quella degli animali: come muoiono questi cos\u00ec muoiono quelli. Gli uni e gli altri hanno uno stesso soffio vitale, senza che l'uomo abbia nulla in pi\u00f9 rispetto all'animale. Gli uni e gli altri sono vento vano.20.Gli uni e gli altri vanno verso lo stesso luogo: gli uni e gli altri vengono dalla polvere, gli uni e gli altri tornano alla polvere. \u00bb\nNella Bibbia la parola \"Paradiso\" compare in tre brani del Nuovo Testamento:\nLe dottrine protestanti contestano la convinzione di altre correnti cristiane secondo cui il Paradiso \u00e8 accessibile mediante le buone opere compiute sulla terra, attribuendo dunque all'uomo la possibilit\u00e0 di scampare al giudizio divino mediante i propri meriti e la propria giustizia. Tali dottrine si rifanno ai seguenti passi:\nIl paradiso islamico.\nIl paradiso islamico, o \"Janna\", (\u062c\u0646\u0651\u0629, \"giardino\") \u00e8 la \"dimora finale\" del \"timorato di Dio\", secondo il versetto 35 della s\u016bra coranica XIII.\nIl Paradiso islamico assume una connotazione descrittiva e materialistica in base a quanto scritto nel Corano. I beati stanno in \"giardini di delizie \" , \"in cui scorrono ruscelli.[..] \u00e8 qualcosa di simile che verr\u00e0 loro dato; avranno spose purissime e l\u00ec rimarranno in eterno\" (Sura II, 25), \"un calice di licor limpidissimo , chiaro, delizioso \" tra \" fanciulle , modeste di sguardo, bellissime di occhi, come bianche perle celate...\" (XXXVII, 40 - 50). \"Ma il compiacimento di Allah vale ancora di pi\u00f9: questa \u00e8 l'immensa beatitudine!\" (IX, 72). Nei \" giardini di Eden \" ci saranno \" frutta abbondanti e bevande ... \" (XXXVIII, 49 - 52). Per l'eternit\u00e0 \" saran fatti circolare fra loro vassoi d'oro e coppe...\" (XLIII, 71 - 73). \"I timorati di Dio staranno in un luogo sicuro tra giardini e fontane, rivestiti di seta e di broccato... \" (XLIV, 51 - 55). I beati \" staranno in Giardini tra fonti d'acqua \" (LI, 15); saranno riuniti a quanti, fra i loro discendenti, avranno creduto (LII, 21); saranno forniti, oltre che di frutta, di carne (LII,22); saranno serviti da giovani \" come perle nascoste\" (LII,24); saranno costituiti \"in seggio di Verit\u00e0, presso un Re potentissimo ! \" (LIV, 55). Il paradiso di delizie \u00e8 descritto anche nella s\u016bra LV (46-76). Nei Giardini \"molti vi saranno degli antichi, pochi l\u00e0 vi saranno dei moderni\" (LVI, 13-14) e sentiranno gridare \"Pace! Pace!\" (LVI, 25-26). Sui loro volti si vedr\u00e0 un luminoso fiorire della gloria (LXXXIII,24) e si abbevereranno alla stessa fonte dei Cherubini (LXXXIII, 25-28).\n contiene la descrizione di un \u00abpaese dove scorre latte e miele\u00bb, con riferimento alla Terra Promessa da Dio al popolo d'Israele. Il testo della Sacra Scrittura \u00e8 parzialmente simile alla descrizione coranica del Paradiso.\nNell'induismo.\nNella tradizione induista esistono paradisi (svarga) o mondi celesti diversi, (sanscrito devaloka, \"pianeta degli Dei\"), in cui ogni dio accoglie i fedeli che hanno accumulato karma positivo e che li hanno adorati. Il paradiso \u00e8 inteso come una tappa intermedia, differente dalla liberazione o \"Mok\u1e63a\""}
{"id": "2612833", "revid": "181699", "url": "https://it.wikipedia.org/wiki?curid=2612833", "title": "Faggete", "text": ""}
{"id": "2612837", "revid": "1543377", "url": "https://it.wikipedia.org/wiki?curid=2612837", "title": "Generali Ladies Linz 2009 - Singolare", "text": "Il singolare del Generali Ladies Linz 2009 \u00e8 stato un torneo di tennis facente parte del WTA Tour 2009.\nAna Ivanovi\u0107 era la campionessa uscente, ma ha deciso di non giocare tornei fino alla fine dell'anno per preparare il 2010.\nYanina Wickmayer ha battuto in finale Petra Kvitov\u00e1, con il punteggio di 6-3, 6-4."}
{"id": "2612839", "revid": "1442080", "url": "https://it.wikipedia.org/wiki?curid=2612839", "title": "Generali Ladies Linz 2009 - Doppio", "text": "Il doppio del Generali Ladies Linz 2009 \u00e8 stato un torneo di tennis facente parte del WTA Tour 2009.\nKatarina Srebotnik e Ai Sugiyama erano le campionesse uscenti, ma la Sugiyama si \u00e8 ritirata dall'attivit\u00e0 sportiva il 2 ottobre 2009, e solo la Srebotnik gioca quest'anno, con Anna-Lena Gr\u00f6nefeld, ed hanno battuto in finale Klaudia Jans-Ignacik e Alicja Rosolska, con il punteggio di 6-1, 6-4."}
{"id": "2612845", "revid": "436907", "url": "https://it.wikipedia.org/wiki?curid=2612845", "title": "Everytime We Touch (album Cascada)", "text": "Everytime We Touch \u00e8 l'album di debutto del gruppo musicale eurodance tedesco Cascada, pubblicato originariamente il 21 febbraio 2006 negli Stati Uniti dall'etichetta discografica Zooland. \u00c8 stato poi reso disponibile nel resto del mondo in diverse date.\nDal disco, contenente numerose cover di canzoni rese note da altri artisti, sono stati estratti ben sette singoli. La pi\u00f9 acclamata dal pubblico \u00e8 stata la title track \"Everytime We Touch\", originariamente interpretata da Maggie Reilly, che ha permesso al gruppo di divenire noto su scala internazionale. Gli altri singoli, tutti pubblicati tra il 2004 e il 2006, sono stati \"Miracle\", \"Bad Boy\", \"How Do You Do!\", \"Truly, Madly, Deeply\", \"Ready for Love\" e \"A Neverending Dream\".\nDate di pubblicazione.\nL'album \u00e8 stato pubblicato in diversi paesi in date totalmente differenti. La pubblicazione originale risale al 21 febbraio 2006, negli Stati Uniti, mentre un'ultima versione \u00e8 uscita l'11 giugno 2008 in Australia."}
{"id": "2612850", "revid": "247933", "url": "https://it.wikipedia.org/wiki?curid=2612850", "title": "Juan Fern\u00e1ndez Islands", "text": ""}
{"id": "2612851", "revid": "22475", "url": "https://it.wikipedia.org/wiki?curid=2612851", "title": "Scuderia Ambrosiana", "text": "La Scuderia Ambrosiana \u00e8 stata un'azienda operante nel campo delle competizioni automobilistiche. La scuderia partecip\u00f2 a due Campionati di Formula 1, pi\u00f9 precisamente nelle stagioni 1950 e 1951 con la Maserati, e nella stagione 1954 con la Scuderia Ferrari.\nIn precedenza partecip\u00f2 ai Gran Premi di automobilismo disputati prima dell'avvento della Formula 1. Si aggiudic\u00f2 la Targa Florio nel 1951.\nStoria.\nLa squadra fu fondata nel 1937 da Giovanni Lurani, Luigi Villoresi, Franco Cortese ed Eugenio Minetti, e fu chiamata cos\u00ec in onore al Santo patrono di Milano, Sant'Ambrogio. I colori delle vetture erano il nero e l'azzurro, colori sociali dell'Inter, squadra di calcio di Milano.\nLa Scuderia partecip\u00f2 alla Targa Florio nel 1937, 1938 e 1939 e al Gran Premio di Germania del 1938. Alla Coppa Acerbo 1939 schier\u00f2 due Maserati 6CM affidate ad Arialdo Ruggeri e Gualtiero Garagnani, senza ottenere un risultato positivo. Nel 1947 partecip\u00f2 a diverse gare affidando le proprie vetture a Gigi Villoresi e al futuro campione del mondo di Formula 1 Alberto Ascari. Nel 1948 oltre ai due piloti titolari guidarono per il team anche Tazio Nuvolari, Reg Parnell, Leslie Brooke e Clemar Bucci. Nel 1949 continu\u00f2 l'impegno della squadra nei Gran Premi con Peter Whitehead, Fred Ashmore, Bira, Parnell, Villoresi, Nino Farina e David Hampshire. Nel 1950 partecip\u00f2 sia a tre Gran Premi validi per il mondiale di Formula 1, sia a diverse gare non titolate, con il trio di piloti David Murray, Reg Parnell e David Hampshire, oltre a Leslie Brooke che corse il Gran Premio di San Remo. Nel 1951 partecipa oltre alle gare di Formula 1 anche alla 24 Ore di Le Mans, concludendo dodicesima in classifica con la Lancia Aurelia B20 affidata a Giovanni Lurani e Giovanni Bracco. Partecip\u00f2 ai Gran Premi fino al 1955."}
{"id": "2612853", "revid": "110157", "url": "https://it.wikipedia.org/wiki?curid=2612853", "title": "Major League Baseball 1956", "text": "L'All-Star Game si disput\u00f2 il 10 luglio al Griffith Stadium di Washington D.C. e fu vinto dalla rappresentativa della National League per 7 a 3.\nLe World Series 1956 si disputarono tra il 3 e il 10 ottobre e videro imporsi, per la diciassettesima volta nella loro storia, i New York Yankees per 4 partite a 3 sui Brooklyn Dodgers."}
{"id": "2612855", "revid": "641883", "url": "https://it.wikipedia.org/wiki?curid=2612855", "title": "Oligocitemia", "text": ""}
{"id": "2612860", "revid": "1869172", "url": "https://it.wikipedia.org/wiki?curid=2612860", "title": "Viaggi straordinarissimi di Saturnino Farandola", "text": "Viaggi straordinarissimi di Saturnino Farandola (\"Voyages tr\u00e8s extraordinaires de Saturnin Farandoul\") \u00e8 un romanzo fantastico-avventuroso scritto e illustrato nel 1879 dal francese Albert Robida.\nSulle orme del suo quasi contemporaneo e connazionale scrittore di romanzi fantastici Giulio Verne, Robida volle esprimere al massimo la letteratura di narrazione di fantasia, ambientata in esotici e lontani paesi del Pacifico.\nDal romanzo sono stati tratti un film muto del 1913, \"Le avventure straordinarissime di Saturnino Farandola\", talvolta citato come una delle prime espressioni della fantascienza cinematografica europea, e uno sceneggiato televisivo del 1977, entrambi di produzione italiana.\nTrama.\nIl bambino Saturnino, trovatosi solo nell'Oceano in una sorta di cassetta galleggiante a causa del naufragio di un veliero nel quale muoiono entrambi i genitori, approda su un'isola abitata da grandi scimmie che lo accolgono, lo allevano, lo abituano a muoversi, a parlare e a camminare come loro. Fattosi uomo, con rammarico decide di abbandonare l'isola e le scimmie e partire all'avventura nel mare sconosciuto. Viene quindi catturato da Lombrico, il capitano del veliero \"Bella Leocadia\". Questi lo prende a ben volere e quando muore, ucciso dai pirati, Saturnino stesso assume il comando della nave e scorrazza per i mari di tutto il mondo.\nQui cominciano le sue meravigliose avventure, ambientate nelle zone pi\u00f9 esotiche del Sud-est asiatico, e gli insoliti viaggi nel tempo e nello spazio con battaglie aeree tra dirigibili e sottomarini, palombari che viaggiano su squali d'acciaio, pirati, elefanti sacri, russi baffuti e impellicciati. Nelle sue varie avventure, Saturnino si innamora di Mysor\u00e0 (una donna-palombaro), e con lei vive ulteriori viaggi e battaglie; libera la sua amata dal professor Croknuff, il direttore dell'acquario di Melbourne, recupera l'elefante bianco del Re del Siam, diventa generale e si imbarca in nuove peripezie. Si trova a dover fare la guerra contro un impero, muove guerra al Milligan del Sud. Si salva solo per l'integrit\u00e0 del suo cuore libero, e si ritira nell'isola delle scimmie per vivere in pace con Mysor\u00e0.\nAdattamenti.\nFilmografia.\n\"Le avventure straordinarissime di Saturnino Farandola\", un film muto del 1913 interpretato e diretto da Marcel Fabre prodotto in Italia a Torino, \u00e8 talvolta citato come una delle prime espressioni della fantascienza cinematografica europea.\nTelevisione.\nDal romanzo \u00e8 stato tratto lo sceneggiato televisivo \"Saturnino Farandola\", in 13 episodi, diretto e sceneggiato da Raffaele Meloni con Norman Mozzato e interpretato da Mariano Rigillo, Daria Nicolodi, Franco Angrisano, Donatina De Carolis, Attilio Cucari, Silvio Anselmo, Claudia Lawrence, Emilio Marchesini, Giovanni Poggiali, Flavio Colombaioni; fu trasmesso in prima visione da Rete Due, all'interno del palinsesto pomeridiano dedicato ai ragazzi, dal 7 aprile al 2 giugno 1977 (i primi 9 episodi) e dal 14 dicembre 1977 al 4 gennaio 1978 (gli ultimi 4 episodi)"}
{"id": "2612864", "revid": "1566286", "url": "https://it.wikipedia.org/wiki?curid=2612864", "title": "Martin Short", "text": "\u00c8 stato una delle figure principali delle \"Commedie Teatrali\" e uno dei maggiori attori canadesi di \"Talk Show\" degli ultimi vent'anni.\nBiografia.\nShort, il pi\u00f9 giovane di cinque fratelli, nasce a Hamilton nella provincia dell'Ontario in Canada. Il padre Charles Patrick Short arriv\u00f2 in Nord America nel 1921 come clandestino proveniente dal Sud Armagh nell'Irlanda del Nord durante la guerra d'indipendenza irlandese. Sino dalla tenera et\u00e0, la madre Olive Hayter, primo violino della Hamilton Synphony Orchestra, incoraggiava i primi sforzi creativi del figlio. Nel 1962 suo fratello David rimane ucciso in un incidente d'auto, sei anni dopo la madre muore di cancro e due anni pi\u00f9 tardi muore anche il padre per alcune complicazioni dovute ad un ictus. Martin, ormai ventenne, frequenta la Westdale Secondary School e nel 1972 si laurea alla McMaster University con un Bachelor of Arts nel lavoro sociale.\nSubito dopo la laurea, Martin Short viene lanciato in una produzione di Godspell Toronto (tra gli altri membri del cast per produzione: Victor Garber, Gilda Radner, Eugene Levy, Dave Thomas, e Andrea Martin, con Paul Shaffer in qualit\u00e0 di direttore musicale). Successivamente \u00e8 stato lanciato in molte serie televisive e opere teatrali, tra cui un intenso dramma di attualit\u00e0 dal titolo \"Fortuna e occhi Umani\". La sua carriera canadese si conclude nel 1979 cominciando a lavorare per la SCTV \"Comedy Network\" ed aggiudicandosi tre premi Emmy e due Tony Awards.\nDopo una sola stagione nello show \"Saturday Night Live\", Short era gi\u00e0 famoso per le sue performance e per le imitazioni di personaggi come \"Ed Grimley, Jackie Roger Jr.\", il leggendario cantautore \"Irving Cohen\" e dell'avvocato \"Nathan Thurm.\"\nGrazie all'enorme notoriet\u00e0 raggiunta \u00e8 rapidamente passato a recitare sul grande schermo. Nel 1986 Short ha debuttato nel cinema con \"I tre Amigos\" diretto da John Landis con Steve Martin e Chevy Chase e nel corso degli anni ha continuato ad essere scritturato in ruoli comici. Nel 1987 recita nel film fantascientifico \"Salto nel buio\", diretto da Joe Dante e prodotto da Steven Spielberg; nel cast Dennis Quaid, Meg Ryan e Vernon Wells. Nel 1991 ha un ruolo in \"Il padre della sposa\" e quattro anni pi\u00f9 tardi in \"Il padre della sposa 2\" con Steve Martin e Diane Keaton.\nNell'autunno del 1994, Short decide di diventare autore di tutti i suoi show televisivi ed in particolare ha portato il suo talento comico e musicale in televisione con il programma quotidiano \"The Martin Short Show\". Il programma, un misto di intrattenimento e talk show della durata di un'ora, ha ricevuto sette candidature all'Emmy comprese quelle per miglior Show e miglior Conduttore. Sempre nello stesso anno ha ricevuto l'onorificenza Order of Canada, (l'equivalente canadese del cavalierato britannico), per il contributo alla cultura del suo paese entrando a far parte della Canadian Walk of Fame nel giugno del 2000.\nVita privata.\nNel 1980, dopo 6 anni di fidanzamento, ha sposato la comica Nancy Dolman, da cui ha avuto tre figli: Katherine Elizabeth (1983), Oliver Patrick (1986) e Henry (1990); il matrimonio dur\u00f2 fino alla morte di lei, sopraggiunta nel 2010 per un cancro alle ovaie.\nDoppiatori italiani.\nNelle versioni in italiano dei suoi film, Martin Short \u00e8 stato doppiato da:\nDa doppiatore \u00e8 sostituito da:"}
{"id": "2612865", "revid": "1573940", "url": "https://it.wikipedia.org/wiki?curid=2612865", "title": "Castello di Marais", "text": "Il castello di Marais (\"ch\u00e2teau du Marais\" in francese) domina la zona del comune di Le Val-Saint-Germain, nella regione francese dell'\u00cele-de-France.\nStoria e descrizione.\nSorge tra canali e giardini. Venne ricostruito dall'architetto Jean-Beno\u00eet-Vincent Barr\u00e9 a partire dal 1770 sul luogo dell'antica fortezza di Hurault, per conto di Jean Le Ma\u00eetre de La Martini\u00e8re, tesoriere generale dell'Artiglieria e del Genio. Il castello fu terminato nove anni dopo. Rappresenta uno dei pi\u00f9 begli esempi dell'architettura in stile Luigi XVI. \nIl parco, che era stato trasformato all'inglese all'inizio del XIX secolo, \u00e8 stato ricreato da Achille Duch\u00eane tra il 1903 e il 1906 per Boniface de Castellane. La grande superficie acquatica, allargamento d'un antico canale, \u00e8 alimentata dalla R\u00e9marde (affluente dell'Orge). A est, Duch\u00eane ha disegnato dei \"parterre\" alla francese su una piattaforma circondata da fossati d'acqua.\nDalla sua erezione ad oggi la propriet\u00e0 \u00e8 passata attraverso numerose famiglie nobili quali i Noailles, i De Castellane, i Talleyrand-P\u00e9rigord e i Pourtal\u00e8s."}
{"id": "2612866", "revid": "729019", "url": "https://it.wikipedia.org/wiki?curid=2612866", "title": "Deficit di alfa 1-antitripsina", "text": "Il deficit di alfa-1-antitripsina (sigla: AATD o A1ATD) \u00e8 un disordine genetico a trasmissione autosomica recessiva, nel quale si ravvisa una diminuzione della proteina nel sangue, nel fegato e nei polmoni . L'insorgenza di problemi polmonari \u00e8 in genere tra 20 e 50 anni. Ci\u00f2 pu\u00f2 causare dispnea, reperti auscultatori come sibili o un aumento del rischio di infezioni polmonari. Le complicanze possono includere BPCO, cirrosi, ittero neonatale o pannicolite.\nA livello epatico si registra la deposizione in eccesso di una variante anormale della alfa-1-antitripsina che si accumula negli epatociti causando ingombro meccanico e, a lungo termine, insufficienza epatica.\nDeficit acuti della proteina causano enfisema e broncopneumopatia cronica ostruttiva nel soggetto adulto cos\u00ec come disordini epatici nei soggetti giovani.\nLa malattia si presenta all'inizio con sintomi che coinvolgono l'apparato respiratorio: si riscontrano infatti dispnea, fischi e rantolii. Molto spesso tali sintomi vengono scambiati come quelli causati da patologie pi\u00f9 comuni come asma o infezioni delle vie aeree che per\u00f2 non rispondono alle normali terapie."}
{"id": "2612875", "revid": "1543377", "url": "https://it.wikipedia.org/wiki?curid=2612875", "title": "Clivio", "text": "Clivio (\"Cif\" in dialetto varesotto) \u00e8 un comune italiano di abitanti della provincia di Varese in Lombardia.\nGeografia fisica.\nTerritorio.\nSorge a 468 m s.l.m. nelle prealpi lombarde sul colle clivium. \u00c8 il primo comune del Monte San Giorgio. Nel territorio comunale si trova il monte Stucco (\"m\u00f9nt Ist\u00fac\" in dialetto varesotto) un colle coperto da boschi e foreste e attraversato dal Torrente Lanza che in questo tratto del suo percorso viene denominato \"Torrente Clivio\". \u00c8 un luogo di interesse turistico con percorsi interessanti e paesaggi spettacolari. Il nome Clivio deriva dalla sua stessa posizione: \u201cquasi loco in clivium situ\u201d, sorge cio\u00e8 su un colle (Clivium) che domina il Mendrisiotto e il Comasco, fino oltre il Montorfano della Brianza, al colle di S. Fermo e al colle S. Maffeo e alcune zone collinari minori, che degradano verso la pianura lombarda. Questo insieme presenta uno stupendo panorama.\nClima.\nLa stazione meteorologica pi\u00f9 vicina \u00e8 quella di Cuasso al Monte. In base alla media trentennale di riferimento 1961-1990, la temperatura media del mese pi\u00f9 freddo, gennaio, si attesta a +1,8\u00a0\u00b0C; quella del mese pi\u00f9 caldo, luglio, \u00e8 di +20,1\u00a0\u00b0C.\nLe precipitazioni medie annue sono superiori ai 2.100\u00a0mm, mediamente distribuite in 99 giorni, e presentano con picco primaverile ed autunnale e minimo relativo invernale.\nStoria.\nIl nome Clivio deriva dalla sua stessa posizione: \u201cquasi loco in clivium situ\u201d, sorge cio\u00e8 su di un colle (Clivium) che domina il Mendrisiotto e il Comasco, fino oltre il Montorfano della Brianza, i colli di S. Fermo e S. Maffeo e alcune zone collinari minori, che degradano verso la pianura lombarda. Questo insieme presenta uno stupendo panorama. Tradizionalmente Clivio si ritiene abitata dagli Orobi, antica civilt\u00e0 etnica della Gallia Cisalpina, che abitava la regione montuosa tra il lago di Como e il lago di Garda. Clivio fu una colonia dell'Impero Romano e Cesare vi stabil\u00ec una stazione per fare svernare le sue legioni, che agivano come punta avanzata dell'esercito contro i Barbari d\u2019oltre alpe. Nell'epoca Longobarda, Clivio faceva parte, politicamente ed economicamente, del Contado del Seprio. Nel periodo dei Comuni fu un certo Ottobono da Clivio a comandare le Legioni del basso Luganese contro l'imperatore Federico Barbarossa. Dopo l\u2019anno 1000 fu sede Arcipreturale. Il paese fu altres\u00ec patria dei nobili Clivi, annoverata fin dal sec. XI tra le pi\u00f9 potenti famiglie della Lombardia. Dalla famiglia dei Clivi ebbe i natali l\u2019Arcivescovo Giordano da Clivio che scomunic\u00f2 l\u2019imperatore Enrico IV e fu eletto Arcivescovo di Milano nel 1112. A lui si deve, nel nostro Rito, la festa della Commemorazione dei defunti. La rilevanza di Clivio alla fine del XII sec. \u00e8 denotata dalla presenza di almeno cinque chiese: S. Pietro in Canonica, S. Maria, S. Michele, S. Materno, S. Carpoforo. Tra le chiese pi\u00f9 antiche S. Maria della Rosa e S. Materno sono ancora accessibili al culto e ben conservate, mentre degli Oratori di S. Michele e di S. Carpoforo rimangono solo la denominazione delle localit\u00e0. Memorabile fu la visita pastorale fatta dal Cardinale Carlo Borromeo nel 1574. Il Santo, con il suo seguito, fece sosta ad una fonte situata a met\u00e0 strada tra Ligurno e Clivio e celebr\u00f2 la S. Messa nella chiesa di S. Pietro. Di tale passaggio testimonia la presenza presso la scuola Primaria di un bassorilievo in creta \u2013 terracotta che raffigura il Santo a cavallo e il suo ingresso in paese. Dal \u2018500 in poi Clivio segu\u00ec le stesse vicende del Milanese: fu sottoposta ai vari dominatori stranieri Francesi, Spagnoli, Austriaci, ma dopo la met\u00e0 del sec. XVI la popolazione di Clivio prese a crescere e divenne un punto importante per il controllo delle merci in transito per la Svizzera. Nel 1810 nei Cantoni del dipartimento lariano furono soppressi molti Comuni e Viggi\u00f9, con Saltrio e Clivio, furono \u201cuniti\u201d in un unico Comune. Tale intervento di soppressione suscit\u00f2 il malcontento tra le popolazioni e solo successivamente alla sconfitta di Napoleone Clivio ritorn\u00f2 ad essere un Comune autonomo, precisamente nel 1816. Fin dopo le guerre risorgimentali dal 1860, il paese di Clivio appartenne alla provincia di Como e dal 1927 alla provincia di Varese. Una nota storica importante che merita di essere menzionata \u00e8 la fondazione, nel 1908, della Scuola Moderna Razionalista di Clivio, ad opera di un gruppo di libertari cliviesi, tra cui spiccava Felice Monzini. Quale unica esperienza realizzatasi in Italia, la Scuola, di estrazione anarchica e laica, si ispirava alle teorie ed ai principi libertari della Scuola razionalista (detta anche Scuola Moderna) fondata da Francisco Ferrer, il famoso pedagogista anarchico spagnolo. La fondazione della Scuola a Clivio costitu\u00ec un episodio di notevole entit\u00e0 sotto l'aspetto dell\u2019autoeducazione popolare italiana. Tra il 1910 e il 1914 la Scuola produsse una rivista periodica che illustrava il programma libertario e pacifista, inoltre documentava i generosi sacrifici dei lavoratori locali per mantenerla in vita e difenderla dalla calunnia. A fasi alterne e a causa degli eventi bellici tra il \u201914 e il \u201918, la Scuola di Clivio funzion\u00f2 sino al 1922. Anche le due guerre mondiali coinvolsero le nostre terre. Fu Clivio che, nel circondario, sub\u00ec le pi\u00f9 gravi conseguenze degli eventi bellici e, a causa del notevole afflusso al valico di Bellavista di soldati che cercavano asilo in Svizzera, un provvedimento delle autorit\u00e0 militari germaniche dispose l\u2019evacuazione della popolazione di una larga fascia di Saltrio e di tutta Clivio. Dal giorno in cui furono obbligati a lasciare il paese, nessun cliviese pot\u00e9 pi\u00f9 accedervi, salvo rare eccezioni. Questa drastica e drammatica imposizione, oltre a sconvolgere la vita dell\u2019intero paese, aveva arrecato un danno di parecchi milioni all\u2019agricoltura, allora particolarmente vitale.\nSimboli.\nLo stemma e il gonfalone sono stati concessi con l'apposito Decreto del Presidente della Repubblica datato al 21 novembre 1995.\nSociet\u00e0.\nLingue e dialetti.\nLa popolazione appartiene linguisticamente al lombardo. Il principale dialetto \u00e8 il lombardo occidentale.\nImmigrazione straniera.\nAl 31 dicembre 2007 a Clivio risultano residenti 50 cittadini stranieri. Le nazionalit\u00e0 principali sono:\nReligione.\nLa maggioranza della popolazione \u00e8 di religione cristiana appartenenti principalmente alla Chiesa cattolica; il comune appartiene all'arcidiocesi di Milano.\nTelevisione.\nClivio divenne famosa grazie a Nascia Prandi (1930-2017) che lavorava presso emittenti private e fu sepolta presso il cimitero di questo comune\nAmministrazione.\nIl territorio fa parte della Comunit\u00e0 Montana del Piambello."}
{"id": "2612876", "revid": "46291", "url": "https://it.wikipedia.org/wiki?curid=2612876", "title": "Ceriops tagal", "text": "Ceriops tagal \u00e8 una specie di piante costituente la mangrovia; appartiene alla famiglia Rhizophoraceae, \u00e8 diffusa nelle foreste costiere dell'oceano Indiano e del Pacifico centro-occidentale."}
{"id": "2612877", "revid": "220256", "url": "https://it.wikipedia.org/wiki?curid=2612877", "title": "Verneinung", "text": ""}
{"id": "2612881", "revid": "729019", "url": "https://it.wikipedia.org/wiki?curid=2612881", "title": "Castello di Breteuil", "text": "Il castello di Breteuil \u00e8 un castello situato a Choisel (nelle Yvelines), nella valle di Chevreuse, 35 km a sud di Parigi.\nIl castello \u00e8 classificato monumento storico dal 23 luglio 1973, e il suo parco e i suoi giardini alla francese e all'inglese sono considerati \u00ab giardini notevoli \u00bb. Aperto al pubblico, presenta delle scene legate alla vita e alla storia del castello, realizzate con statue di cera prodotte dal museo Gr\u00e9vin e da Janie e Armand Langlois. Fino al 2015 custodiva la tavola di Teschen - capolavoro d'oreficeria settecentesca tedesca - realizzata dall'orefice Johann Christian Neuber e che ora \u00e8 al Louvre.\nDescrizione.\nIl castello di Breteuil presenta un'architettura del XVII secolo; \u00e8 di forma quadrangolare, interamente circondato da mura o da costruzioni e da fossati allineati. Davanti, due padiglioni ad angolo e un passaggio centrale; in fondo, su tutta la sua lunghezza, una grande costruzione il cui corpo centrale \u00e8 stato conservato. Le costruzioni sono in mattoni e riempiti d'intonaco.\nEsso \u00e8 inoltre circondato di giardini alla francese e di un giardino all'inglese, dove si trova un'aranciera e una colombaia. Il parco si estende per 75 ettari\nStoria.\nIl castello si chiamava originariamente B\u00e9villiers o Buvilliers, perch\u00e9 in questo villaggio sorgevano, nell'epoca gallo-romana, due citt\u00e0 (\"bis villae\"). La signoria \u00e8 menzionata per la prima volta nel 1142 e la prima informazione su un maniero risale al 1560.\nIl castello apparteneva allora alla famiglia Le Jay. Si ritiene generalmente che fu negli anni 1580 che Nicolas Le Jay (morto nel 1585) abbia fatto eseguire importanti lavori che diedero all'edificio la sua pianta attuale. Secondo altri storici, fu Thibault Desportes, Grande cancelliere di Francia, che compr\u00f2 il dominio per aggiudicazione nel 1596.\nIl dominio pass\u00f2 da zio a nipote per tutta la durata del XVII secolo. I suoi proprietari portarono successivamente i nomi di Desportes, Chanteclerc, Renouard e infine Breteuil. In effetti nel 1712, Charles Le Tonnelier de Breteuil fu l'erede dell'ultimo dei Renouard e d'allora in poi sar\u00e0 trasmesso di padre in figlio fino all'epoca attuale. Claude-Charles, marito di Laura O'Brien de Clare, mor\u00ec nel 1735. Suo figlio Claude Stanislas Le Tonnelier de Breteuil (1730-1784) fece degli importanti lavori sia all'interno che all'esterno. Apparvero allora un \"boschetto della conigliera\" e un \"boschetto chimerico\" e tanto altro ancora.\nDue antenati si distinsero nel XVIII secolo: Gabrielle-\u00c9milie de Breteuil, poi \u00c9milie du Chatelet (1706-1749), donna di scienze, e Louis Auguste Le Tonnelier de Breteuil, ambasciatore e poi ministro del Re Luigi XVI di Francia. Fu lui che era incaricato di arrestare il cardinale de Rohan, il 15 agosto 1785, a Versailles, poco dopo lo scandalo della collana. Il barone di Breteuil fu tra i maggiori sostenitori di Maria Antonietta e di Luigi XVI\nMesso sotto sequestro durante la Rivoluzione francese, il castello venne ripreso da Charles de Breteuil nel 1802. Un giardino all'inglese venne realizzato nel terreno adiacente.\nNel 1820-1830 i muri della corte furono distrutti e i fossi disseccati. Alla fine del XIX secolo, vennero realizzati importanti lavori da Henry Le Tonnelier de Breteuil, XVII marchese di Breteuil: furono aggiunte due ali in fondo alla costruzione, i padiglioni anteriori furono risollevati, le parti comuni ricostruite (solo la colombaia \u00e8 stata conservata identica). Il castello ritrov\u00f2 i suoi giardini alla francese grazie ai paesaggisti Henri Duch\u00eane e suo figlio Achille."}
{"id": "2612884", "revid": "1869172", "url": "https://it.wikipedia.org/wiki?curid=2612884", "title": "Christmas in the Heart", "text": "Christmas in the Heart \u00e8 un album discografico di Bob Dylan.\nMesso in commercio dalla casa discografica Columbia Records il 13 ottobre 2009 \u00e8 il trentaquattresimo disco registrato in studio (il quarantasettesimo in assoluto) dal cantautore statunitense.\nDescrizione.\nL'album si compone di quindici tracce, tutte costituite da \"cover\" (vere e proprie reinterpretazioni) di brani classici dedicati al Natale e appartenenti alla tradizione, qui eseguiti da Dylan con impostazione baritonale ed influssi di musica blues, folk music, ritmiche tex-mex di cultura cajun e country music di fattura hillbilly.\nAlla commercializzazione del disco \u00e8 legata un'operazione di beneficenza in base alla quale i proventi della vendita dell'album destinati all'autore andranno a diverse organizzazioni caritatevoli sia interne che esterne agli Stati Uniti. In particolare, all'organizzazione chiamata Feeding America andranno i ricavati delle vendite negli USA mentre altre due organizzazioni - The World Food Programme e Crisis UK, entrambe strutturate internazionalmente - si sono incaricate della distribuzione, con i fondi ricavati, e in particolare durante le festivit\u00e0 natalizie, di pasti a milioni di bisognosi.\nIn sede di presentazione del progetto, Dylan ha sottolineato il dramma della fame che colpisce nei soli Stati Uniti oltre 35 milioni di persone (di cui 12 milioni in tenera et\u00e0). Aderendo al programma di Feeding America il cantautore ha inteso contribuire allo sforzo di alleviare i disagi di molte persone almeno durante il periodo natalizio.\nRegistrazione.\nIl disco \u00e8 stato registrato negli studi di Jackson Browne, a Santa Monica, California.\nFormazione.\nDiversi sono stati i musicisti che hanno contribuito assieme a Dylan alla realizzazione del disco. Alcuni sono gli stessi che lo hanno accompagnato nelle tourn\u00e9e:"}
{"id": "2612886", "revid": "287204", "url": "https://it.wikipedia.org/wiki?curid=2612886", "title": "New Orleans Jazz 1976-1977", "text": "La stagione 1976-77 dei New Orleans Jazz fu la 3\u00aa nella NBA per la franchigia.\nI New Orleans Jazz arrivarono quinti nella \"Central Division\" della \"Eastern Conference\" con un record di 35-47, non qualificandosi per i play-off."}
{"id": "2612888", "revid": "287204", "url": "https://it.wikipedia.org/wiki?curid=2612888", "title": "New Orleans Jazz 1975-1976", "text": "La stagione 1975-76 dei New Orleans Jazz fu la 2\u00aa nella NBA per la franchigia.\nI New Orleans Jazz arrivarono quarti nella \"Central Division\" della \"Eastern Conference\" con un record di 38-44, non qualificandosi per i play-off."}
{"id": "2612890", "revid": "27373373", "url": "https://it.wikipedia.org/wiki?curid=2612890", "title": "Letteratura cristiana antica", "text": ""}
{"id": "2612892", "revid": "300067", "url": "https://it.wikipedia.org/wiki?curid=2612892", "title": "New Orleans Jazz 1974-1975", "text": "La stagione 1974-75 dei New Orleans Jazz fu la 1\u00aa nella NBA per la franchigia.\nI New Orleans Jazz arrivarono quinti nella \"Central Division\" della \"Eastern Conference\" con un record di 23-59, non qualificandosi per i play-off."}
{"id": "2612896", "revid": "287204", "url": "https://it.wikipedia.org/wiki?curid=2612896", "title": "Utah Jazz 1981-1982", "text": "La stagione 1981-82 degli Utah Jazz fu l'8\u00aa nella NBA per la franchigia.\nGli Utah Jazz arrivarono sesti nella \"Midwest Division\" della \"Western Conference\" con un record di 25-57, non qualificandosi per i play-off."}
{"id": "2612897", "revid": "1982", "url": "https://it.wikipedia.org/wiki?curid=2612897", "title": "Mezzaluna Rossa marocchina", "text": "La Croissant-Rouge Marocain (CRM) \u00e8 la societ\u00e0 nazionale di Croce Rossa e Mezzaluna Rossa del Regno del Marocco, stato del Nordafrica.\nStoria.\nLa Mezzaluna Rossa marocchina \u00e8 stata fondata nel 1957 con Decreto Reale, nel 1958 \u00e8 stata riconosciuta dal Comitato internazionale della Croce Rossa (CICR) e dalla Federazione (IFRC).\nOrganizzazione.\nLa Societ\u00e0 \u00e8 presieduta da Sua Altezza Reale la Principessa Lalla Malika, sorella di re Hasan II del Marocco.\nMezzi.\nLa CRM possiede 35 ambulanze ad altri 4 veicoli."}
{"id": "2612898", "revid": "1469410", "url": "https://it.wikipedia.org/wiki?curid=2612898", "title": "Miracolo eucaristico di Trani", "text": "Il miracolo eucaristico di Trani secondo la tradizione sarebbe avvenuto nell'omonima cittadina intorno all'anno mille: una donna, per irridere la fede cristiana, dopo aver occultato durante la messa un'ostia consacrata, una volta a casa la mise in una padella di olio bollente, ma la particola si sarebbe trasformata in carne, sanguinando abbondantemente.\nLa reliquia \u00e8 attualmente custodita in una teca d'argento, nella chiesa di Sant'Andrea a Trani.\nStoria.\nIntorno all'anno mille a Trani, in Terra di Puglia, quando era abitata da molti ebrei, Ges\u00f9 Cristo volle manifestarsi al Suo Popolo prediletto, sotto le sembianze della carne e del sangue. Una donna ebrea, che viveva \"extra moenia\" a ridosso della cinta muraria, dubitando della presenza reale di Cristo nell'Ostia consacrata, concert\u00f2 con una donna cristiana il modo di possedere una Particola consacrata. \nInfatti, approfittando della ricorrenza del Gioved\u00ec Santo, giorno dedicato dalla Chiesa a commemorare l'istituzione della Eucarestia e di maggior concorso di popolo alle sacre funzioni, la donna cristiana entr\u00f2 nella chiesa di Sant'Andrea insieme a tante altre persone per partecipare ai Divini Misteri. Al momento della Comunione la donna si avvicin\u00f2 all'altare e prese le Sacre Specie. Ritornata nel suo angolo, nel fingere di raccogliersi devotamente, pose la Particola consacrata nel fazzoletto. Dopo poco usc\u00ec e si avvi\u00f2 presso la dimora dell'amica ebrea, dove attraverso il gesto sacrilego, Cristo manifest\u00f2 la Sua umanit\u00e0: la carne ed il sangue. L'ebrea, una volta ricevuta l'Ostia tra le mani, conged\u00f2 la donna cristiana, accese il fuoco, vi pose una padella (sartagine) piena di olio e quando cominci\u00f2 a friggere vi immerse la Particola inerme. QUALE TREMENDA E STUPENDA REALT\u00c0'! QUELLA BIANCA E IMMOBILE OSTIA IMMEDIATAMENTE DIVENNE CARNE SANGUINOLENTA. Il sangue copioso trabocc\u00f2 dalla padella, riversandosi sul pavimento, fino a fuoriuscire dalla soglia della porta. La donna ebrea, vedendo una cos\u00ec miracolosa trasformazione, tent\u00f2 di occultare il sacrilegio, ma il suo gesto fu vano, perch\u00e9 quel pezzo di carne, divenuto vivente, continu\u00f2 a spargere sangue per la redenzione dell'umanit\u00e0. \nAllora l'ebrea fu terrorizzata da tanta copiosit\u00e0 di sangue vivo e incominci\u00f2 a gridare. A quelle grida spaventose, accorse tutto il vicinato, il quale visto quell'orrenda scena di sangue, si sparse per la citt\u00e0 annunziando la tremenda e prodigiosa trasformazione. Il Vescovo fu informato e trasecolato da quell'insolita notizia, immediatamente si port\u00f2 sul luogo del sacrilegio, raccolse i resti dell'Ostia fritta ancora tiepidi e l'ador\u00f2 intensamente. Poi, pens\u00f2 di trasportare quei pezzi di carne fritta, nell'antica cattedrale, indicendo una processione popolare di riparazione e penitenza per il sacrilegio perpetrato. Il popolo e le Autorit\u00e0 imperiali con il Clero vi parteciparono tutti scalzi, facendo ala al Vescovo che solennemente mostrava, raccolte in un panno, la misericordia e l'amore di Cristo, divenuto per amore Corpo e Sangue. (Storia dell'Ostia miracolosa di Trani, F. Spaccucci e G. Curci, Napoli 1989).\nLa casa dove si sarebbe verificato il prodigio fu trasformata nel 1706 in una cappella dedicata al \"\"Santissimo Salvatore\", come ricorda Antonio Paoli, allora vicario generale della diocesi, in uno scritto del 1719, \"Vita di San Nicola Pellegrino\"\", dedicato al patrono \nI due frammenti dai quali \u00e8 composta la reliquia vennero esaminati in diverse ricognizioni ecclesiastiche, l'ultima delle quali \u00e8 avvenuta nel 1924, in occasione del \"Congresso Eucaristico Interdiocesano\".\nUna Solenne Processione Penitenziale detta \"dei Misteri\", che si tiene durante la sera del Venerd\u00ec Santo, ricorda attualmente l'episodio ricordato come \"Miracolo eucaristico di Trani\".\nDalla Settimana Santa 2021, per decisione dei sacerdoti reggenti la Parrocchia territoriale (San Francesco) della Chiesetta dove avvenne il miracolo eucaristico, si \u00e8 deciso di permettere continuamente la preghiera in suddetto luogo con apertura mattutina, pomeridiana e serale ininterrotta. "}
{"id": "2612899", "revid": "119165367", "url": "https://it.wikipedia.org/wiki?curid=2612899", "title": "Castello di Dampierre", "text": "Il castello di Dampierre si trova nel comune di Dampierre-en-Yvelines, nella regione francese dell'\u00cele-de-France.\nSituato in un paesaggio boscoso, il castello venne costruito alla fine del XVII secolo, e pi\u00f9 precisamente dal 1675 al 1683, dall'architetto Jules Hardouin-Mansart, su ordine del duca di Chevreuse, genero di Colbert. \u00c8 incastonato in un meraviglioso parco alla francese disegnato da Andr\u00e9 Le N\u00f4tre.\nPreziosi sono gli interni, ricchi di quadri di Fran\u00e7ois Boucher, Jean-Marc Nattier, Vernet, Hyacinthe Rigaud, Maurice Quentin de La Tour, e sculture di Lemoyne e Rude.\nLa \"Sala da Pranzo\" \u00e8 rivestita di una bella boiserie del XVII secolo.\nAl primo piano \u00e8 bellissima la sala delle Feste, ornata di affreschi di Hippolyte e Paul Flandrin. Nella sala della Musica \u00e8 invece esposto un pannello dell'\"Et\u00e0 dell'Oro, dipinto da Jean-Auguste-Dominique Ingres nel XIX secolo."}
{"id": "2612902", "revid": "1573940", "url": "https://it.wikipedia.org/wiki?curid=2612902", "title": "Ornithoptera alexandrae", "text": "La farfalla della regina Alessandra (Ornithoptera alexandrae ()) \u00e8 la pi\u00f9 grande farfalla diurna del mondo (ma non il pi\u00f9 grande lepidottero, primato conteso tra \"Thysania agrippina\", \"Attacus atlas\" e \"Coscinocera hercules\").\nIl nome a questa specie venne dato da Lionel Walter Rothschild nel 1907, in onore della regina Alessandra di Danimarca, moglie di re Edoardo VII del Regno Unito. Il primo europeo a scoprire la specie fu Albert Stewart Meek nel 1906, un collezionista al servizio di lord Walter Rothschild per raccogliere campioni di storia naturale da Papua Nuova Guinea. Il suo habitat \u00e8 ristretto alla Provincia di Oro nell'est di Papua Nuova Guinea.\nSebbene la maggior parte delle autorit\u00e0 classifichi questa specie nel genere \"Ornithoptera\", inizialmente era inserita nel genere \"Troides\" o \"Aethoptera\". Nel 2001 il lepidotterista Gilles Deslisle propose di inserirla in un proprio sottogenere (che alcuni scrittori hanno trattato come genere); inizialmente propose il nome \"Zeunera\", ma sarebbe stato omonimo della \"Zeunera\" Piton 1936 [Orthoptera], cos\u00ec venne rimpiazzato con \"Straatmana\".\nDescrizione.\nLe femmine di farfalla della regina Alessandra sono pi\u00f9 grandi dei maschi con ali marcatamente pi\u00f9 ampie e rotondeggianti. Le femmine possono raggiungere un'apertura alare di 31\u00a0cm, una lunghezza corporea di 8\u00a0cm e un peso fino a 12 grammi, tutte misure enormi per una farfalla. La femmina ha ali marroni con disegni bianchi ed un corpo color crema con una piccola sezione sul torace ricoperta di pelo rosso. I maschi sono pi\u00f9 piccoli delle femmine con ali marroni dai disegni blu e verdi iridescenti ed un addome giallo brillante. L'apertura alare dei maschi \u00e8 approssimativamente di 20\u00a0cm, ma pi\u00f9 comunemente di 16\u00a0cm. Una spettacolare forma del maschio \u00e8 la \"atavus\", che ha punti dorati sulle ali posteriori.\nBiologia.\nLe farfalle della regina Alessandra femmina depongono circa 27 uova durante tutta la loro vita; questa stima fu fatta da Ray Straatman dissezionando alcune femmine adulte. Le larve neonate mangiano il guscio del loro uovo prima di nutrirsi delle foglie. La larva \u00e8 nera con tubercoli rossi con una striscia colorata al centro del corpo. La pupa \u00e8 di un giallo dorato o marrone rossiccio con segni neri. Le crisalidi maschio possono essere distinte da una leggera chiazza marrone in corrispondenza delle ali; Questo particolare diventa poi la tipica colorazione dei maschi di questa specie che svolge un ruolo di richiamo sessuale. Il tempo per svilupparsi da uovo a crisalide \u00e8 di circa sei settimane, mentre lo stadio di pupa dura un mese o pi\u00f9. Gli adulti escono dalla pupa la mattina presto mentre l'umidit\u00e0 \u00e8 ancora alta, dato che le enormi ali potrebbero seccarsi prima di essersi completamente distese se l'umidit\u00e0 svanisse. Gli adulti vivono per tre mesi o pi\u00f9 ed hanno pochi predatori, esclusi grandi ragni del genere \"Nephila\" ed alcuni piccoli uccelli.\nGli adulti sono ottimi volatori pi\u00f9 attivi nelle prime ore del mattino ed al crepuscolo quando si nutrono ai fiori. I maschi pattugliano anche le aree delle piante ospiti alla ricerca di femmine neonate durante la mattina. Le femmine passano la maggior parte del tempo alla ricerca di piante ospiti. Il corteggiamento \u00e8 breve ma spettacolare; i maschi si librano sopra una potenziale compagna, cospargendola con un feromone che induce all'accoppiamento. Le femmine recettive permetteranno al maschio di posarsi ed accoppiarsi, mentre quelle non recettive voleranno via o scoraggeranno il maschio in qualche maniera. I maschi sono fortemente territoriali e cacceranno via potenziali rivali, a volte inseguendo piccoli uccelli cos\u00ec come altre specie di troidini. Il volo \u00e8 solitamente alto nel fogliame della foresta ma entrambi i sessi discendono fino a pochi metri dal terreno per nutrirsi o deporre le uova blu.\nPiante ospiti.\nLe larve di questa specie si nutrono con i germogli del genere \"Pararistolochia\" (famiglia \"Aristolochiaceae\"), incluse \"P. dielsiana\" e \"P. schlecteri\". Inizialmente si cibano del fogliame fresco della pianta ed infine divorano la corteccia prima di mutarsi in crisalide. Gli adulti si cibano a fiori provvisti di un'ampia piattaforma su cui posarsi, incluso l'Hibiscus.\nConservazione.\nLa farfalla della regina Alessandra \u00e8 considerata a rischio dall'IUCN, essendo ristretta approssimativamente a 100 chilometri quadrati di foresta pluviale vicino a Popondetta, nella provincia di Oro in Papua Nuova Guinea. Il maggior pericolo per questa specie \u00e8 la distruzione dell'habitat per far posto a piantagioni di palme da olio. Tuttavia, va notato che l'eruzione del vicino Monte Lamington nel 1950 ha distrutto una vasta area di origine di questa specie ed \u00e8 una delle ragioni pi\u00f9 importanti della sua attuale rarit\u00e0. A causa di ci\u00f2, questa farfalla ha un valore estremamente alto sul mercato nero.\nLa specie \u00e8 anche molto valutata dai collezionisti, con campioni illegali venduti anche per migliaia di dollari. Anche se i collezionisti sono spesso coinvolti col declino di questa specie, il pericolo maggiore resta comunque la distruzione dell'habitat. I primi raccoglitori, frustrati dall'altezza a cui gli adulti volano durante il giorno, spesso usano piccoli fucili da caccia per catturali, ma siccome i collezionisti esigono campioni di qualit\u00e0, molti di essi sono ricavati da larve e pupe.\nQuesta specie \u00e8 segnalata come in pericolo sotto l'Appendice I della CITES, che ne vieta completamente la vendita."}
{"id": "2612903", "revid": "287204", "url": "https://it.wikipedia.org/wiki?curid=2612903", "title": "Atlanta Hawks 2004-2005", "text": "La stagione 2004-05 degli Atlanta Hawks fu la 56\u00aa nella NBA per la franchigia.\nGli Atlanta Hawks arrivarono quinti nella \"Southeast Division\" della \"Eastern Conference\" con un record di 13-69, non qualificandosi per i play-off."}
{"id": "2612907", "revid": "110157", "url": "https://it.wikipedia.org/wiki?curid=2612907", "title": "Comitato Olimpico Boliviano", "text": "Il Comitato Olimpico Boliviano (noto anche come \"Comit\u00e9 Ol\u00edmpico Boliviano\" in spagnola) \u00e8 un'organizzazione sportiva boliviana, nata il 1932 a La Paz, Bolivia.\nRappresenta questa nazione presso il Comitato Olimpico Internazionale (CIO) dal 1936 ed ha lo scopo di curare l'organizzazione ed il potenziamento dello sport in Bolivia e, in particolare, la preparazione degli atleti boliviani, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Jorge Espa\u00f1a Ort\u00ecz, mentre la carica di segretario generale \u00e8 occupata da Alejandro Mansilla Arias."}
{"id": "2612908", "revid": "287204", "url": "https://it.wikipedia.org/wiki?curid=2612908", "title": "Philadelphia 76ers 1969-1970", "text": "La stagione 1969-70 dei Philadelphia 76ers fu la 21\u00aa nella NBA per la franchigia.\nI Philadelphia 76ers arrivarono quarti nella \"Eastern Division\" con un record di 42-40. Nei play-off persero la semifinale di division con i Milwaukee Bucks (4-1)."}
{"id": "2612909", "revid": "339392", "url": "https://it.wikipedia.org/wiki?curid=2612909", "title": "Galleria nazionale di Palazzo Barberini", "text": ""}
{"id": "2612910", "revid": "287204", "url": "https://it.wikipedia.org/wiki?curid=2612910", "title": "Indiana Pacers 2006-2007", "text": "La stagione 2006-07 degli Indiana Pacers fu la 31\u00aa nella NBA per la franchigia.\nGli Indiana Pacers arrivarono quarti nella \"Central Division\" della \"Eastern Conference\" con un record di 35-47, non qualificandosi per i play-off."}
{"id": "2612912", "revid": "767487", "url": "https://it.wikipedia.org/wiki?curid=2612912", "title": "Solea (romanzo)", "text": "Solea \u00e8 il terzo ed ultimo romanzo di Jean-Claude Izzo con il quale si chiude la trilogia noir che ha come protagonisti la citt\u00e0 di Marsiglia e Fabio Montale, ex poliziotto disincantato della vita. Il nome del protagonista non \u00e8 casuale, riflette le origini Italiane sia dell'autore che del personaggio e la sua passione per l'opera dell'omonimo poeta.\nTrama.\nPrologo.\nBabette \u00e8 una giornalista. \u00c8 scappata dall'Italia in seguito da una approfondita e scottante inchiesta sulla mafia che svela i retroscena internazionali e i legami tra criminalit\u00e0 economia e politica. Per costringerla a consegnare dei documenti compromettenti in suo possesso, dei sicari mafiosi che la inseguono, non hanno esitato ad ucciderle il fidanzato in modo brutale. Ma poi ne hanno perso le tracce. Babette si \u00e8 rifugiata da un amico, Bruno, che vive isolato nell'entroterra della costa marsigliese. In una busta Babette infila 5 dischetti e un biglietto. \"Ti amo ancora\". La busta \u00e8 indirizzata a Fabio Montale col quale aveva avuto, anni prima quando era ancora un poliziotto, un rapporto breve ma intenso, anche se dopo essersi lasciati avevano mantenuto sporadici contatti.\nMarsiglia\nA Montale dopo la rottura con Lole, la donna della sua vita, sono rimasti pochi amici. Soprattutto due anziani vicini di casa, Fonfon e Honorine con i quali condivide il piacere del buon cibo e del vino. Una sera inaspettatamente in un bar incontra Sonia. \u00c8 un incontro felice e carico di promesse. Montale sente che pu\u00f2 essere importante. Anche se passano la notte insieme, Fabio \u00e8 troppo ubriaco per gestire come vorrebbe la situazione. Si lasciano con la tacita promessa di rivedersi.\nLa mattina una telefonata minacciosa gli intima di rintracciare la sua amica Babette per convincerla a riconsegnare a chi di dovere i documenti in suo possesso, altrimenti saranno guai per molti. L'ex poliziotto risponde per le rime ma i dubbi e i ricordi lo assalgono. \nMontale si reca da Sonia ma la trova morta, sgozzata. Il primo avvertimento. Chi si occupa del caso \u00e8 una giovane commissaria, Helene Pessayre, decisa e motivata. Tra i due scatta qualche cosa: rispetto, ma anche attrazione ma tale rimarr\u00e0 per tutto il romanzo.\nHelene chiede di dirle cosa sa, ma Montale tace, vuole risolvere la faccenda a modo suo, come sempre.\nLe telefonate minatorie si susseguono. Montale riceve la busta spedita da Babette, con dei dischetti. Grazie a delle deduzioni, riesce a rintracciarla e contattarla telefonicamente. Babette per\u00f2 \u00e8 sempre pi\u00f9 convinta, anche se impaurita, a perseverare nel voler pubblicare l'indagine. Fabio riesce a convincerla a incontrarsi per parlare e fissano un appuntamento. Ma \u00e8 solo con l'uccisione di un altro vecchio amico, Mavros, che Montale sempre pi\u00f9 immerso nell'orrore e nell'impotenza, trova la motivazione per confidarsi anche se solo in parte, con Helene. Le consegna una copia dei dischetti ma non le rivela il luogo dell'appuntamento.\nLa sera fissata per l'incontro, i sicari informati del luogo, attendono i due. Babette muore e Montale ferito, sembra gravemente, si allontana al largo solitario nella notte sulla barca con la quale era arrivato.\nCuriosit\u00e0.\nPur non potendo dirlo direttamente (la voce narrante \u00e8 infatti quella del protagonista Fabio Montale) le ultime righe del romanzo lasciano intendere chiaramente l'imminente morte del personaggio principale. La scelta di questo finale \u00e8 stata confermata recentemente dal figlio di Jean-Claude Izzo, S\u00e9bastien, in un'intervista al quotidiano genovese Il secolo XIX:\u00abMio padre non amava i personaggi seriali, aveva concluso la storia di Montale, che nel terzo libro \u00e8 ormai un ex-poliziotto, e si comprende che la parabola esistenziale di quel personaggio era giunta alla fine\u00bb\nSolea \u00e8 il titolo di un brano di Miles Davis che il protagonista ama ascoltare. Ma solea \u00e8 anche \"la colonna vertebrale del canto flamenco\" come scrive l'autore.\nCi\u00f2 che maggiormente caratterizza la lettura \u00e8 il senso di disillusione, la percezione che il passato non pu\u00f2 essere modificato ed il futuro \u00e8 per lo pi\u00f9 predeterminato dai percorsi fatti. Solo un rapporto vero, sincero, con gli amici o con persone speciali e rare che la vita fa incontrare, pu\u00f2 dare conforto al malessere di vivere in una societ\u00e0 alla deriva, nella quale non vi \u00e8 limite al cinismo, all'ipocrisia e all'indifferenza."}
{"id": "2612913", "revid": "7", "url": "https://it.wikipedia.org/wiki?curid=2612913", "title": "Adeste Fideles", "text": ""}
{"id": "2612914", "revid": "775372", "url": "https://it.wikipedia.org/wiki?curid=2612914", "title": "Acme Animation Factory", "text": "ACME Animation Factory \u00e8 un videogioco educativo per il Super Nintendo Entertainment System pubblicato dalla Sunsoft nel novembre del 1994.\nIn questo videogioco, vengono dati al giocatore una serie di oggetti per creare dei propri cartoni usando i personaggi pi\u00f9 famosi dei Looney Tunes, includendo grafiche, animazione e musica. Una volta creato un cartone, esso pu\u00f2 essere salvato e rivisto in seguito.\nCi sono altri minigiochi come il Solitario o il Mischia e Azzecca (una variante del gioco di carte per bambini \"Concentrazione\") per chi non \u00e8 abbastanza talentuoso artisticamente."}
{"id": "2612916", "revid": "446353", "url": "https://it.wikipedia.org/wiki?curid=2612916", "title": "Attacco Stonewall", "text": "Il cosiddetto attacco Stonewall \u00e8 una variante della partita di donna. Esso \u00e8 caratterizzato dalle mosse codice_1, codice_2, codice_3 e in seguito codice_4 e codice_5, anche se non sempre le mosse sono giocate in quest'ordine (vedi trasposizione). La Stonewall \u00e8 un \"sistema\" da mettere in opera pi\u00f9 che una vera apertura: quando il Bianco posiziona i quattro pedoni e l'alfiere come descritto, si ha una posizione Stonewall a prescindere da come il Nero sceglie di difendersi. Se invece il Nero assume la posizione Stonewall, con i pedoni su c6, d5, e6 e f5, siamo in una variante della difesa olandese.\nOsservazioni generali.\nCome suggerisce il nome, la posizione Stonewall \u00e8 una formazione solida, difficile da rompere con la forza. Se il Nero non reagisce energicamente allo sviluppo del Bianco, questi pu\u00f2 lanciare un mortale attacco al re nero arroccato, in genere portando il cavallo da f3 a e5, cacciando il cavallo dall'arrocco nero con il pedone g e sacrificando l'alfiere campochiaro in h7 non appena pu\u00f2 portare la donna o la torre sulla colonna h. Spesso il Bianco non ha bisogno di sviluppare il cavallo e l'alfiere in b1 e c1 perch\u00e9 i pezzi del Nero sono tagliati fuori dalla zona dell'arrocco, e bastano la torre o la donna, assistite dal cavallo in e5 o dal pedone g per dare scacco matto. I programmi di scacchi per computer sono in genere vulnerabili all'attacco Stonewall, perch\u00e9 le posizioni che scaturiscono da esso non hanno temi tattici chiari: il Bianco prepara il suo attacco portando i suoi pezzi in avanti, ma senza mai porre minacce immediate. Quando il computer capisce che il re \u00e8 sotto attacco \u00e8 in genere troppo tardi.\nLe debolezze della Stonewall sono il buco in e4 e l'alfiere in c1 bloccato dai pedoni. Se il Nero si difende correttamente dall'attacco del Bianco, queste due debolezze diventano molto gravi: per questo l'attacco Stonewall non si vede quasi mai giocare ad alti livelli, anche se viene ancora utilizzato di tanto in tanto fra i giocatori di circolo. A volte, a livello di grandi maestri si pu\u00f2 vedere il Nero giocare la variante Stonewall della Difesa olandese.\nIl Nero dal canto suo ha molti modi di combattere la Stonewall. Una scelta che deve fare \u00e8 se fianchettare uno o entrambi gli alfieri: pu\u00f2 giocare codice_6 e codice_7 per cercare di scambiare il pericoloso alfiere bianco in d3, e il fianchetto sul lato di re codice_8 e codice_9 stronca l'idea del Bianco di attaccare h7. Un altro modo di sventare la minaccia \u00e8 sviluppare precocemente l'alfiere c8 in f5.\nL'attacco Stonewall e l'enciclopedia delle aperture.\nPoich\u00e9 l'attacco Stonewall si pu\u00f2 usare contro molte diverse difese del Nero, l'Enciclopedia delle aperture scacchistiche ha dei problemi a classificarlo: alcuni dei codici usati sono D00 (quando il Nero ha giocato ...d5), A45 o anche A03, il codice per l'apertura Bird.\nEsempio di partita Stonewall.\nQuesta partita di esempio mostra cosa pu\u00f2 accadere se il Nero non reagisce.\ne vince."}
{"id": "2612919", "revid": "110157", "url": "https://it.wikipedia.org/wiki?curid=2612919", "title": "Comitato Olimpico del Brasile", "text": "Il Comitato Olimpico del Brasile (noto anche come \"Comit\u00ea Ol\u00edmpico do Brasil\" in portoghese) \u00e8 un'organizzazione sportiva brasiliana, nata l'8 giugno 1914 a Rio de Janeiro, Brasile.\nRappresenta questa nazione presso il Comitato Olimpico Internazionale (CIO) dal 1935 ed ha lo scopo di curare l'organizzazione ed il potenziamento dello sport in Brasile e, in particolare, la preparazione degli atleti brasiliani, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Carlos Arthur Nuzman, mentre la carica di segretario generale \u00e8 occupata da Andr\u00e9 Gustavo Richer."}
{"id": "2612921", "revid": "767487", "url": "https://it.wikipedia.org/wiki?curid=2612921", "title": "Rawle Marshall", "text": ""}
{"id": "2612925", "revid": "110157", "url": "https://it.wikipedia.org/wiki?curid=2612925", "title": "Comitato Olimpico Canadese", "text": "Il Comitato Olimpico Canadese (noto anche come \"Canadian Olympic Committee\" in inglese o \"Comit\u00e9 Olympique Canadien\" in francese) \u00e8 un'organizzazione sportiva canadese, nata nel 1904 a Toronto, Canada.\nRappresenta questa nazione presso il Comitato Olimpico Internazionale (CIO) dal 1907 e ha lo scopo di curare l'organizzazione e il potenziamento dello sport in Canada e, in particolare, la preparazione degli atleti canadesi, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Michael Chambers, mentre la carica di segretario generale \u00e8 occupata da Christopher Rudge."}
{"id": "2612926", "revid": "543975", "url": "https://it.wikipedia.org/wiki?curid=2612926", "title": "Saturnino Farandola", "text": ""}
{"id": "2612928", "revid": "3358", "url": "https://it.wikipedia.org/wiki?curid=2612928", "title": "Barthold Niebhur", "text": ""}
{"id": "2612935", "revid": "767487", "url": "https://it.wikipedia.org/wiki?curid=2612935", "title": "Comitato Olimpico del Cile", "text": "Il Comitato Olimpico del Cile (noto anche come \"Comit\u00e9 Ol\u00edmpico de Chile\" in spagnolo) \u00e8 un'organizzazione sportiva cilena, nata nel 1934 a Santiago, Cile.\nRappresenta questa nazione presso il Comitato Olimpico Internazionale (CIO) dal 1934 ed ha lo scopo di curare l'organizzazione ed il potenziamento dello sport in Cile e, in particolare, la preparazione degli atleti cileni, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Neven Iv\u00e1n Ilic \u00c1lvarez, mentre la carica di segretario generale \u00e8 occupata da Juan Carlos C\u00e1rdenas Gueudinot."}
{"id": "2612936", "revid": "123620047", "url": "https://it.wikipedia.org/wiki?curid=2612936", "title": "Episodi di Numb3rs (sesta stagione)", "text": "La sesta e ultima stagione di Numb3rs, composta da 16 episodi, \u00e8 andata in onda negli Stati Uniti sul canale CBS dal 25 settembre 2009 al 12 marzo 2010. Invece in Italia \u00e8 trasmessa su Rai 2 dal 5 giugno al 4 settembre 2011.\nIl cecchino.\nTrama.\nLa squadra di Don \u00e8 incaricata della sicurezza VIP per una grande manifestazione politica con l'attivista di alto profilo Benjamin Polk. Mentre sono fuori sede per prepararsi all'evento, Don e il suo team rimangono sotto un fuoco pesante e ricevono un messaggio che li ammonisce di stare lontano da Polk durante il rally. Questo tentativo palese di spaventare Polk e l'FBI non funziona, e Polk insiste nel voler rispettare il suo impegno: il suo intervento alla riunione. L'FBI indaga per cercare di scoprire chi stia facendo la minaccia, e scopre che \u00e8 un uomo che aveva perso il figlio durante una sommossa violenta orchestrata da Polk per guadagnare credito politico tra la gente, al fine di favorire la propria carriera. Furioso per il fatto che suo figlio fosse stato palesemente usato come una pedina, l'uomo, Shepard Crater, era venuto a Los Angeles per vendicarsi. Il giorno del raduno Crater scatena una serie di eventi per costringere Polk a ritornare al suo albergo, in cui Crater \u00e8 appostato per ucciderlo. Charlie deduce il piano appena in tempo, David e Colby si muovono per prendere Crater prima che possa uccidere Polk. Tuttavia, dopo aver saputo tutta la storia dal Crater prima di portarlo via, Colby e David incontrano un giornalista politico e svelano le tattiche di Polk, rovinando di fatto la sua carriera politica.\nFuoco amico.\nTrama.\nQuando due agenti dell'FBI vengono uccisi durante una sparatoria con rapinatori pesantemente armati, Don e la sua squadra devono indagare sulla sparatoria per determinare esattamente cosa \u00e8 successo. L'unit\u00e0 dell'FBI coinvolta \u00e8 stata presieduta dal mentore di Don, Pete Fox, che stava monitorando i ladri, conosciuti per le loro tattiche di estrema violenza, in attesa di coglierli sul fatto nel loro colpo successivo. L'unico dei ladri a sopravvivere allo scontro armato \u00e8 stato Jim Wilson, e mentre lui ammette di aver fatto il colpo e sparato all'FBI, insiste sul fatto che lui non ha ucciso nessuno. Charlie utilizza una ricostruzione tridimensionale della scena per dimostrare che Wilson non sta mentendo, e come la squadra inizia a mettere insieme i pezzi si scopre che la squadra di Fox \u00e8 pericolosamente inesperta per la missione e che \u00e8 la pista giusta. Cominciano a investigare nella vita di Fox e scoprono che era sotto inchiesta per molte infrazioni alla condotta, e giungono alla conclusione che Fox aveva usato la sparatoria come copertura per eliminare l'agente sotto copertura che si stava mettendo il caso contro di lui insieme. Don va a confrontarsi con Fox e lo trova nel percorso di combattimento simulato con la pistola, in cui i due giocano al gatto col topo con munizioni vere, e Don infine \u00e8 costretto a sparare a Fox.\nRoulette on-line.\nTrama.\nDon e la sua squadra sono chiamati a indagare su un giro di scommesse clandestine che gestisce un torneo di roulette russa. Gli uomini della FBI scoprono che a gestire il pericoloso gioco \u00e8 la titolare di un locale di lap dance, che nel retro dello stesso ospita un circolo di scommesse clandestine. La bella affarista viene arrestata e durante l'interrogatorio disegna l'identikit dell'uomo che organizza la roulette russa. Don e la sua squadra si mettono sulle sue tracce. Nel frattempo, Don e Charlie si preoccupano della salute finanziaria di Alan, che ha perso i soldi depositati sul suo fondo pensione e si ritrova con in mano solo la insufficiente pensione pubblica. Alan per\u00f2, troppo orgoglioso, rifiuta ripetutamente l'aiuto di Charlie. Le indagini portano la FBI a scoprire che la roulette russa \u00e8 truccata ed esiste un giocatore \"immortale\", che non pu\u00f2 perdere, e che ha gi\u00e0 vinto in altre citt\u00e0. Nel finale, Don e la sua squadra riescono a salvare l'ultimo concorrente rimasto contro il giocatore \"immortale\", mentre Alan accetta l'aiuto di Charlie, ma solo per un \"corso di aggiornamento\": decide infatti di riprendere a lavorare.\nOnore al merito.\nTrama.\nDon e la sua squadra indagano su una serie di omicidi che hanno come modello le scene di un film di imminente uscita nelle sale. Nel finale dell'episodio Larry decide di partire per intraprendere la sua nuova avventura in solitario.\nHydra.\nTrama.\nLa squadra di Don \u00e8 alla ricerca della figlia di un genetista che sembra essere stata sequestrata dalla madre mentalmente instabile. Il caso prende uno sviluppo inaspettato quando emergono prove che indicano la probabilit\u00e0 che la bambina sia un clone. Intanto Charlie ed Amita discutono sulla possibilit\u00e0 di avere dei figli e Liz rivela un oscuro segreto.\nLa terra dei sogni.\nTrama.\nIl cadavere di una donna viene ritrovato in una base aerea in disuso.\nMercati ombra.\nTrama.\nUn brillante hacker ostacola un'operazione di infiltramento della squadra di Don, la quale \u00e8 sulle tracce di un potente signore del crimine informatico. Tuttavia la sua azione lo coinvolge in una pericolosa guerra on-line che mette in pericolo la sua stessa vita.\nUltimatum.\nTrama.\nL'Agente Ian Edgerton viene accusato dell'omicidio di un suo informatore durante le indagini riguardanti un traffico di eroina all'interno di una prigione. La sua posizione si aggrava ulteriormente quando prende in ostaggio un membro della squadra di Don.\nLa grande truffa.\nTrama.\nIl detenuto John Buckley si rivela un improbabile alleato di Don e la sua squadra alle prese con una serie di rapine che ricalcano le strategie criminali dello stesso Buckley.\nIl veterano.\nTrama.\nL'agente Roger Bloom \u00e8 chiamato ad aiutare la squadra di Don quando l'FBI, dopo aver sventato una rapina ad un furgone blindato della Federal Reserve, recupera alcune banconote che conducono alla famigerata rapina di D.B. Cooper."}
{"id": "2612939", "revid": "287204", "url": "https://it.wikipedia.org/wiki?curid=2612939", "title": "Seattle SuperSonics 1969-1970", "text": "La stagione 1969-70 dei Seattle SuperSonics fu la 3\u00aa nella NBA per la franchigia.\nI Seattle SuperSonics arrivarono quinti nella \"Western Division\" con un record di 36-46, non qualificandosi per i play-off."}
{"id": "2612940", "revid": "110157", "url": "https://it.wikipedia.org/wiki?curid=2612940", "title": "Comitato Olimpico Colombiano", "text": "Comitato Olimpico Colombiano (noto anche come \"Comit\u00e9 Ol\u00edmpico Colombiano\" in spagnolo) \u00e8 un'organizzazione sportiva colombiana, nata nel 1936 a Bogot\u00e0, Colombia.\nRappresenta questa nazione presso il Comitato Olimpico Internazionale (CIO) dal 1948 ed ha lo scopo di curare l'organizzazione ed il potenziamento dello sport in Colombia e, in particolare, la preparazione degli atleti colombiani, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Baltazar Medina, mentre la carica di segretario generale \u00e8 occupata da Alberto Ferrer Vargas."}
{"id": "2612941", "revid": "46291", "url": "https://it.wikipedia.org/wiki?curid=2612941", "title": "Xylocarpus granatum", "text": "Xylocarpus granatum \u00e8 una pianta della famiglia Meliaceae, diffusa nelle mangrovie costiere dell'oceano Indiano e del Pacifico centro-occidentale, sino alle isole Tonga."}
{"id": "2612942", "revid": "1543377", "url": "https://it.wikipedia.org/wiki?curid=2612942", "title": "Trittico del Giudizio universale, Ascensione e Pentecoste", "text": "Il Trittico del Giudizio Universale, Ascensione e Pentecoste \u00e8 un dipinto, tempera su tavola (pannello centrale 55x38 cm), di Beato Angelico, databile al 1450-1455 circa e conservato nella Galleria nazionale di Palazzo Corsini a Roma.\nCaratteristiche.\nIl trittico comprende, da sinistra, l'\"Ascensione\", il \"Giudizio Universale\" e la \"Pentecoste\". Il pannello centrale ricorda da vicino la tavola dipinta per Santa Maria degli Angeli 1431 circa), con un'analoga composizione che vede Cristo giudice in alto attorniato da santi, e in basso i beati ed i dannati separati da una fila di sepolcri scoperchiati (una fila sola) che si dispongono in prospettiva verso lo sfondo.\nLa datazione tarda \u00e8 giustificata da alcune analogie con l'opera chiave dell'ultimo periodo dell'artista, l'Armadio degli Argenti. In particolare la figura della donna tormentata dal demonio sulla destra \u00e8 in stretta relazione con una figura della \"Strage degli Innocenti\" dell'Armadio, mentre il Cristo ha una posa eloquentemente retorica che riprende il \"Cristo Giudice\" nella volta della Cappella di San Brizio a Orvieto (1447)."}
{"id": "2612945", "revid": "110157", "url": "https://it.wikipedia.org/wiki?curid=2612945", "title": "Comitato Olimpico della Costa Rica", "text": "Il Comitato Olimpico della Costa Rica (noto anche come \"Comit\u00e9 Ol\u00edmpico de Costa Rica\" in spagnolo) \u00e8 un'organizzazione sportiva costaricana, nata nel 1953 a San Jos\u00e9, in Costa Rica.\nRappresenta questa nazione presso il Comitato Olimpico Internazionale (CIO) dal 1954 ed ha lo scopo di curare l'organizzazione ed il potenziamento dello sport in Costa Rica e, in particolare, la preparazione degli atleti costaricani, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Jos\u00e9 Fern\u00e1ndez \u00c1lvarez, mentre la carica di segretario generale \u00e8 occupata da Silvia Gonz\u00e0les."}
{"id": "2612952", "revid": "121837", "url": "https://it.wikipedia.org/wiki?curid=2612952", "title": "Chiesa e convento di Santa Caterina (Capua)", "text": ""}
{"id": "2612954", "revid": "767487", "url": "https://it.wikipedia.org/wiki?curid=2612954", "title": "\u00c9tienne Lamotte", "text": "La vita e gli studi.\nSacerdote cattolico, fu professore presso l'Universit\u00e9 Catholique di Louvain-la-Nevue. Collabor\u00f2 per dieci anni con un altro grande orientalista ed esperto di Buddhismo, Louis de La Vall\u00e9e-Poussin (1869-1938).\nSoggiorn\u00f2 a Roma nel 1926 e 1927 e a Parigi tra il 1931 e il 1932. A lui si devono prestigiosi lavori di carattere esegetico sui \"\u015b\u0101stra\" buddhisti conservati nel Canone cinese e nel Canone tibetano.\nFu tra i primi a studiare il pensiero cittam\u0101tra dove produsse, nel 1935, un lavoro sul \"Sa\u1e43dhinirmocana s\u016btra\" e, nel 1939, uno sul \"Mah\u0101y\u0101nasa\u1e43graha\" di Asa\u1e45ga.\nSuccessivamente si rivolse allo studio delle opere di Vasubhandu, fratello, anche lui di scuola cittam\u0101tra, di Asa\u1e45ga, con particolare riguardo al \"Karmasiddhiprakara\u1e47a\".\nInfine le attenzioni di Lamotte si concentrarono sul pensiero madhyamaka di N\u0101g\u0101rjuna (II sec.) e Candrak\u012brti (VII sec.), che riguardarono il resto della sua vita.\nDopo aver tradotto e commentato il diciassettesimo capitolo delle \"Prasannapad\u0101\" di Candrak\u012brti (a sua volta un commentario alla \"M\u016bla-madhyamaka-k\u0101rik\u0101\" di N\u0101g\u0101rjuna) oper\u00f2 la traduzione e un commentario di primissimo livello sul \"Mah\u0101praj\u00f1\u0101p\u0101ramitopa\u015ba\" (anche \"Mah\u0101praj\u00f1\u0101p\u0101ramit\u0101-\u015b\u0101stra\", cin. \u5927\u667a\u5ea6\u8ad6 \"D\u00e0 zh\u00ecd\u00f9 l\u00f9n\", giapp. \"Daichidoron\", T.D. 1509, 25.57c-756b, conservato nel \"Sh\u00ecj\u012bngl\u00f9nb\u00f9\"). Questa opera, un vero e proprio trattato enciclopedico del Buddhismo Mah\u0101y\u0101na che la tradizione vuole composta da N\u0101g\u0101rjuna, fu tradotta dal sanscrito al cinese in cento fascicoli da Kum\u0101raj\u012bva (344-413). Anche Lamotte ritenne fino al terzo volume della sua traduzione che l'autore potesse essere N\u0101g\u0101rjuna, ma poi manifest\u00f2 dei forti dubbi al riguardo.\nSuccessivamente tradusse anche il \"Vimalak\u012brti Nirde\u015ba s\u016btra\" (1962) e il \"\u015a\u016bra\u1e43gamasam\u0101dhi s\u016btra\" (1965) due importanti sutra mah\u0101y\u0101na.\nTra le altre opere, conserviamo di Lamotte la \"Historie de bouddhisme indien des origines \u00e0 l'\u00e8re \u015aaka\", un poderoso studio fondato su una esegesi di testi in diverse lingue (tra le altre, oltre il sanscrito, anche il greco e il cinese) e che riassume varie ricerche in campo filologico, archeologico e storico."}
{"id": "2612959", "revid": "436907", "url": "https://it.wikipedia.org/wiki?curid=2612959", "title": "Evacuate the Dancefloor (album)", "text": "Evacuate the Dancefloor \u00e8 il terzo album del gruppo musicale eurodance tedesco Cascada, pubblicato il 3 luglio 2009 in Irlanda e successivamente su scala internazionale dall'etichetta discografica Zooland. Il disco \u00e8 stato anticipato una settimana prima dal singolo \"Evacuate the Dancefloor\".\nL'album ha segnato un cambio nello stile musicale del gruppo, passato dalle sonorit\u00e0 prettamente eurodance all'influenza dell'elettropop."}
{"id": "2612965", "revid": "1543377", "url": "https://it.wikipedia.org/wiki?curid=2612965", "title": "Masonic", "text": "Masonic (chiamata anche Lorena) \u00e8 una citt\u00e0 fantasma nella Contea di Mono in California. Si trova a 10 miglia (16\u00a0km) nord est di Bridgeport.\nLa citt\u00e0 era divisa in tre parti chiamate Upper Town, Middle Town e Lower Town. La maggior parte delle poche rovine si trovano nella \"Middle Town\".\nL'oro fu scoperto negli anni 60 del 1800 ma la produzione termin\u00f2 gi\u00e0 all'avvento del nuovo secolo.\nLa popolazione raggiunse il picco di 1.000 abitanti.\nStoria.\nLa citt\u00e0 fu fondata dai Massoni da cui prende il nome. La \"Middle Town\" era la citt\u00e0 pi\u00f9 grande delle tre ed aveva sia un ufficio postale che un negozio di generi vari. A \"Middle Town\" erano ospitati anche gli uffici del giornale di paese il \"Masonic Pioneer\".\nL'ufficio postale di Lorena apr\u00ec nel 1905 e cambi\u00f2 il suo nome in \"Masonic Post Office\" nel 1906. Chiude nel 1912 per poi riaprire nel 1913. Fu definitivamente chiuso nel 1927.\nLa popolazione di \"Masonic\" nel 1906 era di 500 abitanti. La principale miniera, chiamata \"Pittsburg-Liberty Mine\" produceva 700.000 Dollari in Oro prima di chiudere nel 1910. Gi\u00e0 nel 1911 la citt\u00e0 era in declino anche se alcune miniere rimasero in attivit\u00e0 fino agli anni venti del 1900."}
{"id": "2612967", "revid": "1543377", "url": "https://it.wikipedia.org/wiki?curid=2612967", "title": "Bruguiera gymnorrhiza", "text": "Bruguiera gymnorrhiza \u00e8 una mangrovia della famiglia Rhizophoraceae, diffusa nelle foreste costiere dell'oceano Indiano e del Pacifico occidentale."}
{"id": "2612968", "revid": "1573940", "url": "https://it.wikipedia.org/wiki?curid=2612968", "title": "Metalegoceras", "text": "Metalegoceras \u00e8 un genere di molluschi cefalopodi estinti appartenente alle ammoniti (sottoclasse Ammonoidea). Questo genere fa parte delle goniatiti, ammonoidi primitivi diffusi nell'era paleozoica, ed \u00e8 documentato dal Sakmariano (Permiano Inferiore) al Wordiano, (Permiano Superiore). Questa forma \u00e8 diffusa soprattutto in estremo oriente, Australia e America settentrionale.\nDescrizione.\nConchiglia con avvolgimento planispirale, da evoluta a moderatamente involuta, notevolmente depressa (fino a \"cadicona\" o \"sferocona\"), con moderato ricoprimento tra i giri successivi. Ombelico largo e molto profondo, delimitato da un margine netto e angoloso, elevato, sub-verticale. I numerosi giri interni e il profilo scalare dell'ombelico danno a questo elemento un tipico aspetto a \u201cimbuto\u201d, presente in molte specie. L'ornamentazione \u00e8 assente in diverse specie nell'adulto; ove presente, \u00e8 caratterizzata da \"lirae\" longitudinali (a decorso spirale) e in alcune forme da nodi in posizione latero-ventrale. Ventre da debolmente arrotondato (tendenzialmente appiattito) ad arrotondato, privo di solchi o carene. La sezione dei giri nell'adulto \u00e8 sub-ovale o sub-trapezoidale. Sutura goniatitica mediamente complessa, notevolmente simmetrica nei segmenti ventrale e dorsale; selle arrotondate e lobo laterale sviluppato; lobi (tipicamente sette) di forma marcatamente appuntita; lobo esterno (ventrale) suddiviso da una sella. Le dimensioni (diametro massimo) sono da centimetriche a decimetriche.\nDistribuzione.\nSi tratta di una forma diffusa e frequente nei depositi di mare epicontinentale. Segnalato soprattutto in Asia centrale, Cina e sud-est asiatico (Indonesia), Australia, Golfo persico (Oman), America settentrionale.\nClassificazione.\nIl genere comprende una quarantina di specie. Le forme provenienti dall'Indonesia sono spesso riportate (anche nel web) con il nome generico \"Paralegoceras\", ora obsoleto. \"Metalegoceras evolutum\" (HANIEL, 1915) (= \"Paralegoceras sundaicum forma evoluta\" HANIEL), da Timor (Indonesia) \u00e8 la specie nominale del genere \"Metalegoceras\".\nHabitat.\nForma di profondit\u00e0 moderata, entro i limiti della piattaforma continentale. Considerata la morfologia sferoidale e l'ombelico molto profondo non si trattava probabilmente di un nuotatore veloce."}
{"id": "2612970", "revid": "287204", "url": "https://it.wikipedia.org/wiki?curid=2612970", "title": "Internazionali d'Italia 1989", "text": "Gli Internazionali d'Italia 1989 sono stati un torneo di tennis giocato sulla terra rossa. \u00c8 stata la 46\u00aa edizione degli Internazionali d'Italia, che fa parte del Nabisco Grand Prix 1989 e del WTA Tour 1989. Sia che il torneo maschile che quello femminile si sono giocati al Foro Italico di Roma in Italia.\nCampioni.\nSingolare maschile.\n Alberto Mancini ha battuto in finale Andre Agassi 6\u20133, 4\u20136, 2\u20136, 7\u20136, 6\u20131\nSingolare femminile.\n Gabriela Sabatini ha battuto in finale Arantxa S\u00e1nchez Vicario 6\u20132, 5\u20137, 6\u20134\nDoppio maschile.\n Jim Courier / Pete Sampras hanno battuto in finale Danilo Marcelino / Mauro Menezes 6\u20134, 6\u20133\nDoppio femminile.\n Elizabeth Smylie / Janine Tremelling hanno battuto in finale Manon Bollegraf / Mercedes Paz 6\u20134, 6\u20133"}
{"id": "2612972", "revid": "92318274", "url": "https://it.wikipedia.org/wiki?curid=2612972", "title": "Trittico del Giudizio universale", "text": "Il Trittico del Giudizio Universale \u00e8 un dipinto, tempera su tavola di pioppo (pannello centrale 103x65 cm, pannelli laterali 103x28 ciascuno), di Beato Angelico e bottega, databile al 1450 circa e conservato nella Gem\u00e4ldegalerie di Berlino. Esiste un'opera del tutto uguale alla prima, sempre del Beato Angelico, che, se in passato si trovava nella Chiesa dei Padri Cappuccini, a Leonforte, adesso fa parte di una collezione privata.\nDescrizione e stile.\nL'opera faceva anticamente parte di un unico pannello, che venne tagliato in tre parti in un'epoca posteriore imprecisata. L'impostazione del dipinto riprende il \"Giudizio Universale\" di Santa Maria degli Angeli (1431 circa), ma il carattere \u00e8 pi\u00f9 arcaico per via del fondo oro. La composizione cita fedelmente la tavola precedente, con il Cristo Giudice attorniato da santi e beati, disposti per\u00f2 in cerchi che scalano in profondit\u00e0, come nell'\"Incoronazione della Vergine\" degli Uffizi (1435). Le figure sono per\u00f2 pi\u00f9 allungate, tipiche della produzione tarda, ed alcuni dettagli ricordano opere successive, come il Cristo che ricorda nella posa il \"Giudice\" della volta della Cappella di San Brizio a Orvieto (1447). La tavola, con ampie parti attribuite alla bottega (forse a Zanobi Strozzi, che fu anche un apprezzato miniatore), viene quindi di solito datata al 1450 circa, anche per le similitudini con il \"Trittico del Giudizio Universale, Ascensione e Pentecoste\" di palazzo Corsini a Roma (come la fila unica dei sepolcri scoperchiati), collocabile nel periodo 1450-1455.\nIl secondo dipinto, che si trovava a Leonforte, veniva anche citato nel Testamento del Principe di Leonforte, Nicol\u00f2 Placido Branciforti, conte di Raccuja."}
{"id": "2612973", "revid": "21880", "url": "https://it.wikipedia.org/wiki?curid=2612973", "title": "Bruguiera gymnorhiza", "text": ""}
{"id": "2612977", "revid": "298229", "url": "https://it.wikipedia.org/wiki?curid=2612977", "title": "Mezzaluna Rossa mauritana", "text": "La Croissant-Rouge Mauritanien (CRM) \u00e8 la societ\u00e0 nazionale di Croce Rossa e Mezzaluna Rossa della Repubblica Islamica di Mauritania, stato dell'Africa occidentale.\nStoria.\nLa Mezzaluna Rossa mauritana \u00e8 stata fondata nel 1970 e ufficialmente riconosciuta dal Governo nel 1971 come Societ\u00e0 nazionale di Mezzaluna Rossa\nOrganizzazione.\nI principali organi direttivi della Societ\u00e0 sono l\"'assemblea generale\" che \u00e8 la massima autorit\u00e0, seguita in ordine di importanza dal comitato centrale e dal comitato direttivo.\nMezzi.\nIl parco veicoli della Societ\u00e0 \u00e8 composto di un camion e due veicoli fuoristrada."}
{"id": "2612978", "revid": "767487", "url": "https://it.wikipedia.org/wiki?curid=2612978", "title": "Dunderberg Mill", "text": "Dunderberg Mill \u00e8 una citt\u00e0 fantasma nella Contea di Mono in California. Si trova sul torrente \"Dunderberg\", 10.5 miglia (17 km) a sud di Bridgeport ad un'altitudine di 8609 piedi, pari a 2624 m.\nDue sono le versioni sull'origine del nome della citt\u00e0. La Citt\u00e0 potrebbe aver preso il nome dalla nave da guerra \"USS Dunderberg\", oppure dalla vicina miniera \"Dunderberg Mine\"."}
{"id": "2612985", "revid": "767487", "url": "https://it.wikipedia.org/wiki?curid=2612985", "title": "Croce Rossa di Mauritius", "text": "La Societ\u00e0 della Croce Rossa di Mauritius \u00e8 la societ\u00e0 nazionale di Croce Rossa della Repubblica di Mauritius, nazione insulare dell'Oceano Indiano.\nAttivit\u00e0.\nLa MRCS \u00e8 uno dei membri del \"Rome Consensus\" per la lotta alla tossicodipendenza."}
{"id": "2612987", "revid": "110157", "url": "https://it.wikipedia.org/wiki?curid=2612987", "title": "Kategoria Superiore 1999-2000", "text": "La Kategoria Superiore 1999-2000 fu la 61\u00aa edizione della massima serie del campionato albanese di calcio disputata tra il 18 settembre 1999 e il 24 maggio 2000 e conclusa con la vittoria del , al suo diciannovesimo titolo.\nCapocannoniere del torneo fu Klodian Arb\u00ebri () con 18 reti.\nFormula.\nIl numero delle squadre partecipanti diminu\u00ec ulteriormente passando da 16 a 14 e disputarono un turno di andata e ritorno per un totale di 28 partite.\nL'ultima classificata retrocedette mentre la penultima disput\u00f2 uno spareggio contro la seconda della Kategoria e Dyt\u00eb.\nLe squadre qualificate alle coppe europee furono quattro: la vincente del campionato fu ammessa alla UEFA Champions League 2000-2001, la seconda classificata e la vincente della Coppa d'Albania alla Coppa UEFA 2000-2001 pi\u00f9 un'ulteriore squadra alla Coppa Intertoto 2000.\nClassifica.\nLegenda:\nNote:\nSpareggi.\nPer il titolo.\nL'incontro tra Tirana e Tomori, entrambe a 52 punti alla fine del campionato, venne disputato ad Elbasan il 28 maggio 2000 e si impose ai rigori la squadra della capitale dopo che la partita fin\u00ec 1-1 ai tempi supplementari.\nPer la retrocessione.\nL'Elbasani, giunto penultimo, incontr\u00f2 a Tirana il 7 giugno 2000 il Besa Kavaj\u00eb, secondo della Kategoria e Dyt\u00eb per l'ultimo posto disponibile nella massima divisione della stagione successiva."}
{"id": "2612994", "revid": "27375720", "url": "https://it.wikipedia.org/wiki?curid=2612994", "title": "Portanuova", "text": ""}
{"id": "2612998", "revid": "47767", "url": "https://it.wikipedia.org/wiki?curid=2612998", "title": "Bonadonna", "text": ""}
{"id": "2613003", "revid": "339392", "url": "https://it.wikipedia.org/wiki?curid=2613003", "title": "Travedona", "text": ""}
{"id": "2613005", "revid": "99219697", "url": "https://it.wikipedia.org/wiki?curid=2613005", "title": "Monate", "text": "Monate \u00e8 una frazione del comune italiano di Travedona Monate posta in riva all'omonimo lago ad ovest del centro abitato, in direzione antioraria verso Cadrezzate.\nStoria.\nFu un antico comune del Milanese.\nRegistrato agli atti del 1751 come un borgo di 202 abitanti, nel 1786 Barza entr\u00f2 per un quinquennio a far parte dell'effimera Provincia di Varese, per poi cambiare continuamente i riferimenti amministrativi nel 1791, nel 1798 e nel 1799. Alla proclamazione del Regno d'Italia nel 1805 risultava avere 211 abitanti. Nel 1809 si registr\u00f2 la prima esperienza di unione con Travedona su risultanza di un regio decreto di Napoleone, ma il Comune di Monate fu poi ripristinato con il ritorno degli austriaci. L'abitato crebbe quindi lentamente, tanto che nel 1853 risult\u00f2 essere popolato da 319 anime, salite a 341 nel 1871. Dopo una leggera crescita demografica nella seconda met\u00e0 del XIX secolo, la situazione si stabilizz\u00f2 fino ai 384 residenti del 1921. Fu quindi il fascismo a riproporre nel 1927 l'antico modello napoleonico, stabilendo la definitiva annessione a Travedona.\nSociet\u00e0.\nTradizioni e folclore.\nTra le manifestazioni pi\u00f9 importanti si ricorda la Festa di Monate organizzata dalla ASD Canottieri di Monate, in occasione della patrona ovvero la Madonna della Neve, che ricorre il 5 di agosto, festa di tre giorni organizzata convenzionalmente il sabato, la domenica ed il luned\u00ec a cavallo della prima domenica del mese di agosto di ogni anno, con gli spettacolari fuochi piro-musicali sul lago il luned\u00ec sera e la \"cuccagna sul lago\" la domenica pomeriggio."}
{"id": "2613007", "revid": "30677", "url": "https://it.wikipedia.org/wiki?curid=2613007", "title": "Croce Rossa Cilena", "text": ""}
{"id": "2613011", "revid": "125171800", "url": "https://it.wikipedia.org/wiki?curid=2613011", "title": "Prima Divisione 1939-1940", "text": "Fu il quarto livello della XL edizione del campionato italiano di calcio.\nLa Prima Divisione (dal 1935-36 ex Seconda Divisione) fu organizzata e gestita dai Direttori Regionali di Zona.\nLe finali per la promozione in Serie C erano gestite dal Direttorio Divisioni Superiori (D.D.S.) che aveva sede a Roma.\nPiemonte.\nDirettorio I Zona (Piemonte).Sede: Via Ponza, 2 - Torino tel.43143.Presidente: Gustavo Norzi.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nNote:\nGirone C.\nClassifica finale.\nLegenda:\nRegolamento:\nNote:\nLombardia.\nDirettorio II Zona (Lombardia).Sede: Viale Piave 43 - Milano tel. 21925.Presidente: Cav. Eraldo Gaudenzi.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nNote:\nGirone C.\nClassifica finale.\nLegenda:\nRegolamento:\nGirone D.\nClassifica finale.\nLegenda:\nRegolamento:\nGirone E.\nClassifica finale.\nLegenda:\nRegolamento:\nNote:\nGirone F.\nClassifica finale.\nLegenda:\nRegolamento:\nGirone finale.\nClassifica finale.\nLegenda:\nRegolamento:\nNote:\nVeneto.\nDirettorio III Zona (Veneto).Sede: Venezia.Presidente: Antonio Scalabrin.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nVerdetti:\nGirone C.\nClassifica finale.\nLegenda:\nRegolamento:\nNote:\nVerdetti:\nVenezia Tridentina.\nDirettorio IV Zona (Venezia Tridentina - Trentino-Alto Adige).Sede: Trento.Presidente: Adalberto Bragagna.\nClassifica finale.\nLegenda:\nRegolamento:\nVerdetto:\nVenezia Giulia.\nDirettorio V Zona (Venezia Giulia).Sede: Trieste.Presidente: Piero Sponza.\nGirone unico:\nClassifica finale.\nLegenda:\nRegolamento:\nNote:\nLiguria.\nDirettorio VI Zona (Liguria).Sede: Genova.Presidente: Giovanni Buttignol.\nGirone A.\nClassifica finale.\nLegenda:\nRegolamento:\nNote:\nGirone B.\nClassifica finale.\nLegenda:\nRegolamento:\nGirone C.\nClassifica finale.\nLegenda:\nRegolamento:\nNote:\nFase finale.\nClassifica finale.\nLegenda:\nRegolamento:\nEmilia.\nDirettorio VII Zona (Emilia).Sede: Via Ugo Bassi Locali Borsa 26-B - Bologna.Presidente: Rag. Carlo Mazzantini.\nGirone A.\nClassifica finale.\nLegenda:\nRegolamento:\nNote:\nGirone B.\nClassifica finale.\nLegenda:\nRegolamento:\nToscana.\nDirettorio VIII Zona (Toscana).Sede: Firenze.Presidente: Dante Berretti.\nClassifica finale.\nLegenda:\nRegolamento:\nClassifica finale.\nLegenda:\nRegolamento:\nGirone finale B (riserve).\nClassifica.\nLegenda:\nRegolamento:\nMarche.\nDirettorio IX Zona (Marche e Dalmazia).\nGirone unico.\nClassifica finale.\nLegenda:\nRegolamento:\nLazio.\nDirettorio XI Zona (Lazio).Sede: Via Colonna Antonina, 41 - Roma tel.67223.Presidente: Rag. Federico Tedeschi\nGirone unico.\nClassifica finale.\nLegenda:\nRegolamento:\nNote:\nVerdetti\nAbruzzi e Molise.\nDirettorio XII Zona (Abruzzi - Molise).Sede: Palazzo del Littorio - Aquila degli Abruzzi.Presidente: Avv. Francesco Bologna.\nGirone unico.\nClassifica finale.\nLegenda:\nRegolamento:\nCampania.\nDirettorio XIII Zona (Campania).Sede: Via Medina, 63 - Napoli tel. 28872.Presidente: Dott.Ing. Marchese Gaetano Del Pezzo.\nGirone unico.\nClassifica finale.\nLegenda: \nRegolamento:\nNote:\nPuglia.\nDirettorio XIV Zona (Puglia).Sede: Corso Vittorio Emanuele, 193 - Bari tel. 13404.Presidente: Capitano Giosu\u00e8 Poli.\nGirone unico.\nClassifica finale.\nLegenda:\nRegolamento:\nNote:\nDirettorio XV Zona (Lucania).Sede: Via Pretoria, 10 - Potenza.Presidente: Aniello Mazza di Torre del Greco.\nNon fu organizzato alcun campionato a livello Federale, ma solo dei tornei locali non vincolanti per la promozione.\nSociet\u00e0 affiliate:\nCalabria.\nDirettorio XVI Zona (Calabria).Sede: Piazza T. Campanella, 6 - Cosenza.Presidente: Rag. Massimo Cavalcanti.\nSociet\u00e0 affiliate:\nSicilia.\nDirettorio XVII Zona (Sicilia).Sede: Via Pignatelli Aragona, 18 - Palermo tel. 12-501.Presidente: Salvatore Barbaro.\nNuove affiliazioni 1938-39:\nGirone A.\nClassifica finale.\nLegenda:\nRegolamento:\nNote:\nVerdetti\nGirone B.\nClassifica finale.\nLegenda:\nRegolamento:\nNote:\nFonte:\nSardegna.\nDirettorio XVIII Zona (Sardegna).Sede: Corso Vittorio Emanuele, 24 - (Cagliari) tel. 3966.Presidente: Emanuele Leo.\nSociet\u00e0 affiliate:\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nN.B.\nClassifica erronea per una vittoria in pi\u00f9 e un pareggio in meno nel computo totale. Differenza di 5 gol nel computo totale reti fatte/subite (80/75).\nGirone C.\nClassifica finale.\nLegenda:\nRegolamento:\nN.B.\nAll'Alghero vengono date perse a tavolino (0-2) tutte le gare disputate per posizione irregolare di un suo tesserato.\nTripolitania.\nDirettorio XIX Zona (Tripolitania).Sede: Ufficio Sportivo P.N.F. - (Tripoli) tel. 1714.Presidente: Console Emanuele Parodi.\nSquadre partecipanti alla 1.a Divisione:\nSquadre partecipanti alla 2.a Divisione:\nCirenaica.\nDirettorio XX Zona (Cirenaica).Sede: Casella Postale 187 - Bengasi.Presidente: Spartaco Falessi.\nSquadre partecipanti alla 1\u00aa Divisione:\nSomalia.\nDirettorio XXI Zona (Somalia).Sede: Via Duca d'Aosta 14 - Mogadiscio.Presidente: Dottor Giulio Valery.\nEgeo - Rodi.\nDirettorio XXII Zona (Egeo).Sede: presso Federazione Fasci di Combattimento - Rodi.Commissario: Fernando Aliotti.\n1. Acadia\nAffiliate:\nEritrea.\nDirettorio XXIII Zona (Eritrea).Sede: presso Federazione Fasci di Combattimento - Asmara.Commissario: Oliviero Billi.\nAffiliate:\nHarar.\nDirettorio XXIV Zona (Harar).Sede: presso Federazione Fasci di Combattimento - Harar.Commissario: Luigi Cimino.\nAffiliate:\nAmara.\nDirettorio XXV Zona (Amara).Sede: presso Federazione Fasci di Combattimento - Asmara.Commissario: Rag. Ermanno Trotta.\nAffiliate:\nScioa.\nDirettorio XXVI Zona (Scioa).Sede: presso Federazione Fasci di Combattimento - Addis Abeba.Commissario: Edmondo Biancotti.\nGalla e Sidama.\nDirettorio XXVII Zona (Galla e Sidama).Sede: presso Federazione Fasci di Combattimento - Gimma.Commissario: Luca Vassetti.\nNote.\nLe seguenti squadre riserve (squadre \"B\") delle squadre di Serie A hanno disputato un campionato riserve nazionale e perci\u00f2 quelle utilizzate in Prima Divisione furono solo le terze squadre ovvero le squadre \"C\": gli allievi.Il campionato delle Riserve nazionali fu giocato da:\nA.S. Ambrosiana-Inter, U.S. Bari, A.G.C. Bologna, Ass. Fiorentina del Calcio, Genova 1893 A.C., Juventus, S.S. Lazio, A.C. Liguria, A.S. Milano, Modena Calcio, A.C. Napoli, A.C. Novara, A.S. Roma, A.C. Torino, U.S. Triestina e A.F.C. Venezia.Le squadre riserve e allievi utilizzate in Prima Divisione non avevano diritto a partecipare alle finali regionali per la promozione in Serie C.\nA parit\u00e0 di punti le squadre erano classificate applicando il quoziente reti, ovvero, facendo il rapporto tra reti fatte e reti subite si ricavava un valore (esempio: 65/28 = 2,231) che sarebbe servito da metro di paragone utilizzando anche il terzo decimale.In caso di assegnazione di un titolo sportivo (per la promozione o per la retrocessione) non si effettuava alcuna gara di spareggio: si salvava oppure veniva promossa la squadra che aveva il quoziente reti pi\u00f9 alto.Questa norma, entrata in vigore nel 1938 fu applicata fino alla fine della stagione 1941-42."}
{"id": "2613015", "revid": "1543377", "url": "https://it.wikipedia.org/wiki?curid=2613015", "title": "Formula di Weizs\u00e4cker", "text": "In fisica nucleare, la formula di Weizs\u00e4cker (o formula semiempirica per la massa nucleare, spesso abbreviata in SEMF o meglio SENMF, dall'inglese \"semi-empirical [nuclear] mass formula\"), \u00e8 una formula usata per approssimare la massa ed alcune altre propriet\u00e0 del nucleo atomico.\nCome suggerito dal nome, la formula \u00e8 parzialmente basata su prove sperimentali, mentre il contributo teorico \u00e8 dato dal modello a goccia per il nucleo (in inglese \"liquid drop model\").\nLa prima formulazione \u00e8 dovuta al fisico tedesco Carl Friedrich von Weizs\u00e4cker, poi in collaborazione con Hans Bethe, ed a parte piccole modifiche al valore dei coefficienti, l'espressione rimane impiegata ancora oggi.\nLa formula.\nSia \"A\" il numero di nucleoni, \"Z\" il numero di protoni ed \"N\" il numero di neutroni.\nLa massa di un nucleo atomico \u00e8 data da:\ndove formula_2 ed formula_3 sono le masse a riposo di protone e neutrone, ed formula_4 \u00e8 l'energia di legame del nucleo.\nLa formula semiempirica afferma che l'energia di legame sia data da:\nTermine di volume.\nIl primo termine formula_6 \u00e8 conosciuto come \"termine di volume\", ed \u00e8 proporzionale al volume del nucleo: esso non dipende da \"Z\" ed \u00e8 dovuto all'interazione nucleare forte agente sui nucleoni. Tale proporzionalit\u00e0 \u00e8 dovuta al fatto che l'interazione forte ha un piccolo raggio d'azione, ed un singolo nucleone interagisce significativamente solo con i nucleoni vicini. Se cos\u00ec non fosse, cio\u00e8 il raggio d'azione fosse maggiore, essendo le coppie di nucleoni tra le quali agisce tale forza formula_7, tale termine sarebbe proporzionale ad formula_8.Il coefficiente formula_9 \u00e8 pi\u00f9 piccolo dell'energia di legame tra i nucleoni formula_10, che \u00e8 dell'ordine di 40 MeV, questo perch\u00e9 l'energia cinetica \u00e8 direttamente proporzionale al numero di nucleoni nel nucleo, a causa del principio di esclusione di Pauli: se si considera un nucleo, composto in ugual numero di protoni e neutroni, assumendo il modello di Fermi in cui l'energia cinetica totale \u00e8 formula_11, con formula_12 l'energia di Fermi di circa 38 MeV, il valore aspettato di formula_9 \u00e8:\nche \u00e8 vicino al valore misurato.\nTermine di superficie.\nIl termine formula_15, conosciuto come \"termine di superficie\", \u00e8 una correzione al termine di volume, ed anch'esso dipende dall'interazione forte. Tale correzione \u00e8 data dal fatto che i nucleoni sulla superficie del nucleo, rispetto a quelli all'interno, hanno meno nucleoni vicini con i quali interagire, il che provoca un effetto simile alla tensione superficiale nei liquidi.\nIl termine contiene formula_16 a causa della proporzionalit\u00e0 tra la superficie ed il numero di massa.\nTermine coulombiano.\nIl termine\n\u00e8 detto \"termine coulombiano\" o \"termine elettrostatico\", ed \u00e8 dato dall'interazione elettromagnetica tra i protoni del nucleo, che subiscono una repulsione elettrostatica a causa della comune carica. Intuitivamente si pu\u00f2 rappresentare il nucleo mediante una sfera con densit\u00e0 di carica uniforme: l'energia potenziale di tale distribuzione \u00e8\ndove \"Q\" \u00e8 la carica totale e \"R\" \u00e8 il raggio della sfera. Identificando \"Q\" con formula_19, e sapendo che il raggio \u00e8 proporzionale ad formula_20, \u00e8 possibile ricavare il termine coulombiano. Dal momento che la repulsione elettrostatica esiste nel momento in cui si ha pi\u00f9 di un protone, formula_21 diventa formula_22, ed il valore di formula_23 pu\u00f2 essere calcolato approssimativamente dall'equazione sopra esposta sapendo che:\nSostituendo:\nL'energia potenziale della distribuzione di carica \u00e8:\nformula_28\nla costante di Coulomb \u00e8 invece\nmentre la costante di struttura fine formula_30 fornisce il valore di formula_31:\ndove formula_33 \u00e8 il raggio del nucleo, dato formula_34 = 1.25 fm. Questo fornisce un valore teorico di 0.691 MeV ad formula_31, vicino al valore misurato.\nTermine asimmetrico.\nIl termine\n\u00e8 conosciuto come \"termine asimmetrico\". Il principio di esclusione di Pauli afferma che uno stato quantico non pu\u00f2 essere occupato da pi\u00f9 di due fermioni; ad un dato livello energetico, inoltre, c'\u00e8 un finito numero di stati quantici disponibili per le particelle: ci\u00f2 implica che se aggiungiamo particelle ad un nucleo, esse occuperanno livelli energetici sempre pi\u00f9 alti, incrementando l'energia totale del nucleo e facendo diminuire, dopo un certo valore di \"A\", l'energia di legame.\nProtoni e neutroni, essendo tipi diversi di particelle, occupano stati quantici differenti, che intuitivamente possono essere visti come due recipienti, uno per i protoni e l'altro per i neutroni: ad esempio, se ci sono molti pi\u00f9 neutroni che protoni, alcuni dei neutroni occuperanno, nel loro recipiente, un livello energetico pi\u00f9 alto dei protoni. Se si potessero trasformare alcuni neutroni in eccesso in protoni, trasferendoli quindi nel recipiente di questi ultimi, l'energia diminuirebbe significativamente. Lo squilibrio tra i numeri dei due tipi di nucleoni causa quindi un eccesso di energia, e questo sta alla base del termine asimmetrico.\nUsando il modello di Fermi, l'energia cinetica totale \u00e8\ndove formula_38 ed formula_39 sono il numero di protoni e neutroni, mentre formula_40 ed formula_41 sono le loro energie di Fermi. Dal momento che tali energie sono proporzionali a formula_42 e formula_43, allora:\ncon \"C\" costante.\nLo sviluppo della differenza formula_45 \u00e8:\nAl primo ordine dell'espansione l'energia cinetica \u00e8 l'energia di Fermi formula_47 moltiplicata per formula_48.\nSi ottiene cos\u00ec:\nIl primo termine contribuisce al termine di volume precedentemente descritto, il secondo termine \u00e8 l'opposto del termine asimmetrico. formula_12 \u00e8 38 MeV, cos\u00ec, calcolando formula_51 dalla precedente, si ottiene solo met\u00e0 del valore misurato. La discrepanza tra i due valori \u00e8 dovuta al fatto che i nucleoni non sono distribuiti uniformemente su tutto il nucleo, ma le loro funzioni d'onda si sovrappongono fornendo un'elevata energia di legame, e ci\u00f2 porta protoni e neutroni ad avere gli stessi numeri quantici (oltre allo spin), incrementando l'intensit\u00e0 dell'asimmetria fra loro.\nTermine di accoppiamento.\nIl termine formula_52 \u00e8 detto \"termine di accoppiamento\", e descrive l'effetto dello spin dei nucleoni. Esso \u00e8 dato da:\ndove\nA causa del principio di esclusione di Pauli il nucleo ha energia minore se il numero di protoni con spin \"up\" \u00e8 pari al numero di quelli con spin \"down\", e lo stesso vale per i neutroni.\nQuindi solo se \"Z\" e \"N\" sono pari sia protoni che neutroni hanno lo stesso numero di particelle con spin \"up\" e \"down\".\nCi\u00f2 spiega il motivo per cui la maggior parte dei nuclei presenti in natura siano pari-pari.\nIl fattore formula_55 deriva dal fatto che due nucleoni con identico spin hanno energia di legame maggiore, come detto precedentemente per il termine asimmetrico, e ci\u00f2 porta i nucleoni ad accoppiarsi formando coppie di spin opposto.\nMisura dei coefficienti.\nI coefficienti sono stati misurati fittando i dati sperimentali delle misure della massa del nucleo. Il loro valore cambia a seconda del metodo usato; di seguito si riportano i risultati secondo il metodo dei minimi quadrati, la misura di Wapstra-Springer e quella di James William Rohlf-Wiley, in cui l'unit\u00e0 di misura \u00e8 il MeV:"}
{"id": "2613018", "revid": "235890", "url": "https://it.wikipedia.org/wiki?curid=2613018", "title": "Formula semiempirica della massa", "text": ""}
{"id": "2613019", "revid": "235890", "url": "https://it.wikipedia.org/wiki?curid=2613019", "title": "Formula semi-empirica della massa", "text": ""}
{"id": "2613020", "revid": "235890", "url": "https://it.wikipedia.org/wiki?curid=2613020", "title": "Formula di Bethe-Weizs\u00e4cker", "text": ""}
{"id": "2613021", "revid": "235890", "url": "https://it.wikipedia.org/wiki?curid=2613021", "title": "SEMF", "text": ""}
{"id": "2613023", "revid": "235890", "url": "https://it.wikipedia.org/wiki?curid=2613023", "title": "Formula semiempirica di Weizs\u00e4cker", "text": ""}
{"id": "2613026", "revid": "235890", "url": "https://it.wikipedia.org/wiki?curid=2613026", "title": "Formula semiempirica di Bethe-Weizs\u00e4cker", "text": ""}
{"id": "2613038", "revid": "767487", "url": "https://it.wikipedia.org/wiki?curid=2613038", "title": "Corrado Sannucci", "text": "Biografia.\nFa parte della seconda generazione dei cantautori della cosiddetta \"scuola romana\": inizia ad esibirsi al Folkstudio (a cui lo ha indirizzato l'amico Giaime Pintor nel 1974), quando i primi esponenti della canzone d'autore della capitale (Francesco De Gregori, Antonello Venditti, Giorgio Lo Cascio ed Ernesto Bassignano) hanno gi\u00e0 tutti pubblicato uno o due album.\nLe sue canzoni affrontano per lo pi\u00f9 tematiche sociali e politiche (come le malattie professionali in \"Piombo\", l'aborto in \"Il vestito vecchio e brutto\", o la condizione operaia in \"Sette paia di scarpe\"), e nel 1975 pubblica il suo primo album, intitolato La luna e i fal\u00f2, pubblicato dalla Folkstudio, l'etichetta fondata da Giancarlo Cesaroni.\nL'anno successivo effettua una tourn\u00e9e per i Circoli Ottobre; sempre nel 1976 registra una canzone, \"Testa di Ravachol\", per un album collettivo insieme al Grosso Autunno e a Tommy &amp; Marco, album che non viene pubblicato (le registrazioni sono per\u00f2 tuttora conservate presso la Discoteca di Stato).\nNel 1981 collabora con Franco Piersanti alla stesura di alcune musiche per il film Sogni d'oro di Nanni Moretti; nel 1974, prima di diventare cantautore, Sannucci ha inoltre recitato nel mediometraggio Come parli frate?, diretto da Nanni Moretti, girato in super 8 e liberamente ispirato a \"I promessi sposi\" di Alessandro Manzoni.\nSempre negli anni '80 inizia l'attivit\u00e0 di giornalista sportivo per il quotidiano la Repubblica; non tralascia per\u00f2 la musica, e pubblica un 45 giri nel 1986 per raccogliere finanziamenti per il Folkstudio insieme a cantautori come Giorgio Lo Cascio e Luciano Ceri sotto la denominazione \"United Artist For Folkstudio\"; Sannucci \u00e8 autore della canzone sui lato A del disco, \"stanze polverose\" (mentre quella sul retro \u00e8 scritta da Vincenzo Incenzo).\nIl secondo album La sfida e le passioni viene pubblicato dalla Stentore, etichetta romana, nel 1993; anche in questo disco vi sono alcune canzoni con testi politici, come \"Tutti i nomi di Giuda\" e \" Il male e il nero (Funerali di stato)\", affiancate ad altre pi\u00f9 intimistiche.\nDopo aver scoperto di essere malato di mieloma multiplo, pubblica il libro \"A parte il cancro, tutto bene\", in cui racconta la sua esperienza con la malattia, le difficolt\u00e0 e il modo di affrontarla (con l'aiuto della moglie e della figlia), che viene pubblicato nel 2008 dalla Arnoldo Mondadori Editore; \u00e8 appunto la malattia che ne causa la morte prematura.\nIn occasione del primo anniversario della scomparsa, la moglie Maresa e alcuni amici hanno organizzato un concerto per ricordarlo il 7 novembre 2010 al \"Teatro Olimpico\" Roma, con la partecipazione di Giovanna Marini, Mimmo Locasciulli, i T\u00eates de Bois, Rita Marcotulli, Ascanio Celestini e altri artisti."}
{"id": "2613041", "revid": "125742973", "url": "https://it.wikipedia.org/wiki?curid=2613041", "title": "Campionati mondiali di short track", "text": "L'International Skating Union ha organizzato, a partire dal 1981, 32 edizioni dei Campionati mondiali di short track (\"World Short Track Speed Skating Championships\"). Si tratta di competizioni che assegnano i titoli mondiali nello sport dello short track.\nSpecialit\u00e0.\nAi Campionati mondiali si assegnano 12 titoli (6 maschili e 6 femminili), nelle seguenti gare:\nPur essendo la staffetta una competizione a squadre, nello stesso anno, ma in periodi e sedi diverse dal mondiale individuale, si disputano i \"Campionati mondiali di short track a squadre\" che assegnano un settimo titolo per la cosiddetta \"Team competition\"."}
{"id": "2613042", "revid": "1788047", "url": "https://it.wikipedia.org/wiki?curid=2613042", "title": "Campionati mondiali di short track a squadre", "text": "L'International Skating Union ha organizzato dal 1991 al 2011, 21 edizioni dei Campionati mondiali di short track a squadre (\"World Short Track Speed Skating Team Championships\"). Si tratta di competizioni che assegnano i titoli mondiali nello sport dello short track per la sola gara a squadre. Per le altre competizioni individuali e per la staffetta esistono i \"Campionati mondiali di short track\" che si sisputano nello stesso anno ma in sedi diverse ed anno una tradizioni pi\u00f9 lunga di 15 anni, essendo organizzati, sempre dalla ISU, gi\u00e0 dal 1976.\nRegolamento.\nVi partecipano le 8 migliori nazionali del ranking mondiale. Si disputano tre gare individuali (500\u00a0m, 1000\u00a0m e 1500\u00a0m) ed una staffetta (3000\u00a0m per le donne e 5000\u00a0m per gli uomini). Gli atleti vengono divisi in manche con un competitore per nazione nelle tre prove individuali e vengono assegnati 5, 3, 2 ed 1 punto ai quattro partecipanti ad ognuno dei due \"bracket\" (ogni bracket \u00e8 composto da 4 squadre) ed il doppio dei punti per le staffette (10, 6, 4, 2). Le prime classificate dei bracket accedono alla finale, le seconde elle terze disputano un \"repechage\" e le prime classificate accedono alla finale, per la quale vengono disputate ancora le quattro gare, che assegna l'unico titolo in palio."}
{"id": "2613049", "revid": "339392", "url": "https://it.wikipedia.org/wiki?curid=2613049", "title": "Suramgamasamadhi sutra", "text": ""}
{"id": "2613050", "revid": "287204", "url": "https://it.wikipedia.org/wiki?curid=2613050", "title": "Suramgama sutra", "text": ""}
{"id": "2613051", "revid": "767487", "url": "https://it.wikipedia.org/wiki?curid=2613051", "title": "Pazzallo", "text": "Pazzallo \u00e8 un quartiere di 1\u00a0550 abitanti del comune svizzero di Lugano, nel Canton Ticino (distretto di Lugano).\nStoria.\nGi\u00e0 comune autonomo che si estendeva per 1,63\u00a0km\u00b2, nel 2004 \u00e8 stato accorpato a Lugano assieme agli altri comuni soppressi di Breganzona, Cureggia, Davesco-Soragno, Gandria, Pambio Noranco, Pregassona e Viganello.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del quartiere."}
{"id": "2613052", "revid": "599013", "url": "https://it.wikipedia.org/wiki?curid=2613052", "title": "Adrian Germanus", "text": ""}
{"id": "2613054", "revid": "767487", "url": "https://it.wikipedia.org/wiki?curid=2613054", "title": "Hermanus Willem Koekkoek", "text": "Suo padre era il pittore Hermanus Koekkoek dal quale venne incoraggiato ad intraprendere la carriera artistica, e dal quale ricevette i primi insegnamenti di pittura insieme a suo fratello Johannes Hermann."}
{"id": "2613055", "revid": "124123", "url": "https://it.wikipedia.org/wiki?curid=2613055", "title": "Sergej Kosenko", "text": ""}
{"id": "2613056", "revid": "287204", "url": "https://it.wikipedia.org/wiki?curid=2613056", "title": "Viganello", "text": "Viganello \u00e8 un quartiere di 7\u00a0409 abitanti del comune svizzero di Lugano, nel Canton Ticino (distretto di Lugano).\nGeografia fisica.\nIl territorio di Viganello parte dal fiume Cassarate, che lo separa dai quartieri di Lugano Centro e Molino Nuovo; fino alla zona denominata Collina, .\nStoria.\nLa prima citazione di Viganello come comune risale al 1335 in un codice, il \"Volumen Magnum\", conservato nell'Archivio di Stato di Como.\nGi\u00e0 comune autonomo che si estendeva per 1,2\u00a0km\u00b2, nel 2004 \u00e8 stato accorpato a Lugano assieme agli altri comuni soppressi di Breganzona, Cureggia, Davesco-Soragno, Gandria, Pambio Noranco, Pazzallo e Pregassona.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nGeografia antropica.\nLa gran parte della popolazione \u00e8 concentrata nella porzione di territorio pianeggiante presso il Cassarate, . Questo nucleo abitato, come quello maggiore, nonostante molto pi\u00f9 piccolo, risulta essersi sviluppato e trasformato in un quartiere urbano; rimangono comunque, nei nuclei pi\u00f9 antichi di Viganello e Albonago, le testimonianze del passato rurale di queste zone.\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del quartiere."}
{"id": "2613057", "revid": "92723", "url": "https://it.wikipedia.org/wiki?curid=2613057", "title": "Nikolaj Al\u00ebchin", "text": ""}
{"id": "2613058", "revid": "599013", "url": "https://it.wikipedia.org/wiki?curid=2613058", "title": "Hanna Dmytrenko", "text": ""}
{"id": "2613059", "revid": "599013", "url": "https://it.wikipedia.org/wiki?curid=2613059", "title": "Federico Cervi", "text": ""}
{"id": "2613062", "revid": "275619", "url": "https://it.wikipedia.org/wiki?curid=2613062", "title": "Killerbee", "text": ""}
{"id": "2613063", "revid": "122246", "url": "https://it.wikipedia.org/wiki?curid=2613063", "title": "Nazionale di pallavolo maschile della Macedonia del Nord", "text": "La nazionale di pallavolo maschile della Macedonia del Nord \u00e8 una squadra europea composta dai migliori giocatori di \npallavolo della Macedonia del Nord ed \u00e8 posta sotto l'egida della Federazione pallavolistica della Macedonia del Nord.\nRosa.\nSegue la rosa dei giocatori convocati per il campionato europeo 2021."}
{"id": "2613065", "revid": "729019", "url": "https://it.wikipedia.org/wiki?curid=2613065", "title": "Death Metal Men", "text": "I Death Metal Men sono versioni malvagie dei Metal Men, personaggi immaginari, un gruppo di super criminali robotici nell'Universo DC. Comparvero per la prima volta in \"Metal Men\" n. 2 (novembre 2007).\nStoria.\nQuando il fratello di Will Magnus, David venne a sapere che un criminale di nome Senzanome voleva utilizzare i Metal Men per distruggere il mondo, rub\u00f2 il dispositivo per viaggiare nel tempo di T.O. Morrow per assicurarsi che i Metal Men non fossero mai inventati. David prese il Kamarak, la fornace ibrida tecnica/magica che cre\u00f2 i Quattro Cavalieri di Apokolips dall'Isola Oolong e la utilizz\u00f2 per cambiare i Metal Men in metalli radioattivi. Il cambiamento sovraccaric\u00f2 il responziomentro, facendoli ribellare temporaneamente contro Magnus. Per aiutare il fratello, David cre\u00f2 un duplicato di Morrow che li guidasse.\nCon l'aiuto dei Robot Rinnegati, Wil Magnus riusc\u00ec a ricostituire i Metal Men. Pi\u00f9 tardi, la Magna-Tech, una corporazione guidata da robot del futuro, utilizz\u00f2 il Kamarak per ritrasformare i Metal Men, ma Piombo ed Oro riuscirono a resistere alle loro trasformazioni e liberarono i propri compagni."}
{"id": "2613067", "revid": "123083928", "url": "https://it.wikipedia.org/wiki?curid=2613067", "title": "Dariusz W\u00f3dke", "text": "Biografia.\nSpecialista della sciabola, nel corso della carriera ha vinto una medaglia d'oro e due di bronzo ai campionati mondiali di scherma.\nTerminata l'attivit\u00e0 agonistica, ha iniziato quella di Maestro di scherma in vari circoli sportivi italiani."}
{"id": "2613068", "revid": "599013", "url": "https://it.wikipedia.org/wiki?curid=2613068", "title": "Andrzej Kostrzewa", "text": ""}
{"id": "2613070", "revid": "599013", "url": "https://it.wikipedia.org/wiki?curid=2613070", "title": "Janusz Kondrat", "text": ""}
{"id": "2613073", "revid": "101206641", "url": "https://it.wikipedia.org/wiki?curid=2613073", "title": "Tadeusz Pigu\u0142a", "text": ""}
{"id": "2613074", "revid": "88740", "url": "https://it.wikipedia.org/wiki?curid=2613074", "title": "Rheinstadion", "text": "Il Rheinstadion \u00e8 stato uno stadio di calcio di D\u00fcsseldorf, in Germania, che poteva ospitare 55.850 spettatori.\nCostruito nel 1925, nella sua storia \u00e8 stato pi\u00f9 volte ampliato e rimodernato. Si sono disputate qui sei partite delle prime due fasi del Mondiali di calcio del 1974 e due degli Europei del 1988, oltre alla finale della Coppa delle Coppe 1980-1981.\nLo stadio ospitava anche le partite delle coppe europee del Borussia M\u00f6nchengladbach: a causa della maggior capienza rispetto al B\u00f6kelbergstadion di M\u00f6nchengladbach in questo impianto si sono giocate la finale di andata dell'edizione 1974-75 della Coppa UEFA giocata contro gli olandesi del Twente e la finale di ritorno dell'edizione 1978-79 della Coppa UEFA contro gli jugoslavi della Stella Rossa Belgrado, edizioni in entrambi i casi vinte dalla squadra tedesca.\nLo stadio ha ospitato pi\u00f9 volte la finale della DFB-Pokal, la Coppa di Germania, tra cui la prima edizione del 1935 della Tschammerpokal, l'antenata dell'attuale Coppa di Germania.\nDopo la demolizione, avvenuta nel 2002, il Fortuna D\u00fcsseldorf si \u00e8 trasferito dal 2005 in un impianto pi\u00f9 moderno, la LTU Arena, denominata poi a partire dal 2009 Esprit Arena."}
{"id": "2613075", "revid": "599013", "url": "https://it.wikipedia.org/wiki?curid=2613075", "title": "Ingrid Losert", "text": ""}
{"id": "2613076", "revid": "767487", "url": "https://it.wikipedia.org/wiki?curid=2613076", "title": "Campohermoso", "text": "Campohermoso \u00e8 un comune della Colombia facente parte del dipartimento di Boyac\u00e1.\nIl centro abitato venne fondato nel 1602."}
{"id": "2613077", "revid": "599013", "url": "https://it.wikipedia.org/wiki?curid=2613077", "title": "Jutta H\u00f6hne", "text": "\u00c8 la moglie di Knut H\u00f6hne."}
{"id": "2613081", "revid": "1543377", "url": "https://it.wikipedia.org/wiki?curid=2613081", "title": "Cerinza", "text": "Cerinza \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Melchor Vanegas nel 1554, mentre l'istituzione del comune \u00e8 del 1814."}
{"id": "2613084", "revid": "1305772", "url": "https://it.wikipedia.org/wiki?curid=2613084", "title": "Dipartimento di La Vi\u00f1a", "text": "La Vi\u00f1a \u00e8 un dipartimento argentino, situato nella parte centrale della provincia di Salta, con capoluogo La Vi\u00f1a.\nEsso confina a nord con i dipartimenti di Chicoana e Capital; a est con quelli di Met\u00e1n e Guachipas; a sud con il dipartimento di Cafayate e ad ovest con quello di San Carlos.\nSecondo il censimento del 2010, su un territorio di 2.152\u00a0km\u00b2, la popolazione ammontava a 7.435 abitanti, con un aumento demografico del 4% rispetto al censimento del 2001.\nIl dipartimento, nel 2001, \u00e8 suddiviso in 2 comuni (\"municipios\"):"}
{"id": "2613085", "revid": "767487", "url": "https://it.wikipedia.org/wiki?curid=2613085", "title": "Chinavita", "text": "Chinavita \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Jos\u00e9 Joaqu\u00edn Ramirez nel 1822."}
{"id": "2613092", "revid": "1305772", "url": "https://it.wikipedia.org/wiki?curid=2613092", "title": "Dipartimento di Los Andes", "text": "Los Andes \u00e8 un dipartimento argentino, situato nella parte occidentale della provincia di Salta, con capoluogo San Antonio de los Cobres.\nEsso confina a nord con la provincia di Jujuy, a est con i dipartimenti di La Poma, Cachi e Molinos; a sud con la provincia di Catamarca e ad ovest con la repubblica del Cile.\nSecondo il censimento del 2010, su un territorio di 25.636\u00a0km\u00b2, la popolazione ammontava a 6.050 abitanti, con un aumento demografico del 7,5% rispetto al censimento del 2001.\nIl dipartimento, nel 2001, \u00e8 suddiviso in 2 comuni (\"municipios\"):"}
{"id": "2613096", "revid": "217591", "url": "https://it.wikipedia.org/wiki?curid=2613096", "title": "Chiquinquir\u00e1", "text": "Chiquinquir\u00e1 \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Catalina de Irlos nel 1586, mentre l'istituzione del comune \u00e8 del 1810.\nMonumenti e luoghi d'interesse.\nBasilica della Vergine di Chiquinquir\u00e1.\nLa Basilica della Vergine di Chiquinquir\u00e1 \u00e8 una basilica minore della Chiesa cattolica. La sua facciata \u00e8 in pietra arenaria, la cui ricostruzione, dopo il terremoto del 1785, fu progettata e supervisionata da Domingo de Petr\u00e9s, frate cappuccino che costru\u00ec numerosi edifici religiosi tra la fine del XVIII secolo e l'inizio del XIX.\nLa costruzione \u00e8 lunga 80\u00a0m e larga 36 e ricopre un'area di 2.880\u00a0m\u00b2. La navata centrale \u00e8 larga 10,50\u00a0m e alta 18\u00a0m, si eleva su 12 colonne che sono la base di 5 archivolti.\nL'interno della basilica \u00e8 luminoso anche grazie al bianco dei pilastri, dotati di contorni dorati.\nHa una cupola decorata in azzurro e l'altare contiene il quadro originale che rappresenta la Vergine di Chiquinquir\u00e1, dipinto da Alonso de Narv\u00e1ez de Andaluc\u00eda verso il 1560; all'immagine la tradizione attribuisce fenomeni soprannaturali, che si sarebbero verificati nel 1586 durante il restauro. I chiostri del lato nord della basilica furono restaurati dopo un terremoto.\nPalazzo della Cultura.\nIl Palazzo della Cultura R\u00f3mulo Rozo, dichiarato monumento nazionale nel 2000 dal Ministero dell'Educazione nazionale, \u00e8 quello dell'antica stazione ferroviaria di Chiquinquir\u00e1. Essa fu opera dell'architetto Joseph Martens, iniziata nel 1926 e inaugurata nel 1928 e si compone di un solo corpo coperto da un tetto unico in mansarda di stile francese del secolo XVIII e tre grandi porte delle stesse dimensioni; ha una tettoia di ferro che fa risaltare l'entrata principale su quelle laterali. Dalla met\u00e0 del 1975, alla chiusura della ferrovia la stazione di Chiquinquir\u00e1 cadde in disuso e fu abbandonata. Fu restaurata in occasione della visita di Papa Giovanni Paolo II nel 1986. Al secondo piano ha una mostra permanente di artigianato di Boyac\u00e1 e si prevede l'installazione del Museo delle Arti e Tradizioni."}
{"id": "2613103", "revid": "1305772", "url": "https://it.wikipedia.org/wiki?curid=2613103", "title": "Dipartimento di Met\u00e1n", "text": "Met\u00e1n \u00e8 un dipartimento argentino, situato nella parte centro-meridionale della provincia di Salta, con capoluogo San Jos\u00e9 de Met\u00e1n.\nEsso confina a nord con i dipartimenti di General G\u00fcemes e Anta, a est ancora con Anta, a sud con la provincia di Santiago del Estero e il dipartimento di Rosario de la Frontera; e ad ovest con i dipartimenti di Guachipas, La Vi\u00f1a e Capital.\nSecondo il censimento del 2010, su un territorio di 5.235\u00a0km\u00b2, la popolazione ammontava a 40.351 abitanti, con un aumento demografico del 3,4% rispetto al censimento del 2001.\nIl dipartimento, nel 2001, \u00e8 suddiviso in 3 comuni (\"municipios\"):"}
{"id": "2613106", "revid": "767487", "url": "https://it.wikipedia.org/wiki?curid=2613106", "title": "Chiscas", "text": "Chiscas \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Hern\u00e1n P\u00e9rez de Quesada nel 1551, mentre l'istituzione del comune \u00e8 del 5 marzo 1777."}
{"id": "2613108", "revid": "18323", "url": "https://it.wikipedia.org/wiki?curid=2613108", "title": "Museo Brandhorst", "text": " \nIl museo Brandhorst \u00e8 situato nel quartiere Maxvorstadt a Monaco di Baviera. Fa parte dei grandi musei del Kunstareal (zona musei) di cui fanno parte anche la Pinacoteca Vecchia, la Pinacoteca Nuova, la Pinacoteca dell'Arte Moderna e Museo Egizio di Monaco di Baviera. Il museo fu inaugurato il 18 maggio 2009 e ospita la raccolta di arte moderna e contemporanea dei coniugi Brandhorst. Il direttore del museo \u00e8 Armin Zweite.\nL'edificio.\nFu realizzato dallo studio di architettura Sauerbruch-Hutton ed ha una superficie espositiva di 3.200 m\u00b2 su di un totale di 5.000 m\u00b2, suddiviso su tre piani. La facciata eccentricamente colorata, \u00e8 stata dipinta in 23 colori diversi. 36.000 mattonelle di ceramica cotta posizionate in senso verticale formano il rivestimento esterno del museo. Da ogni angolatura si creano effetti cromatici diversi.\nOpere esposte.\nLa collezione comprende una raccolta di pi\u00f9 di 700 opere, privilegiando l'arte che va dal 1945 in avanti. Nel museo Brandhorst vengono esposte in maniera particolare le opere dei seguenti artisti:\nL'artista al quale \u00e8 stato dato maggior rilievo \u00e8 Twombly. A lui \u00e8 dedicato un intero piano del museo. Una sala \u00e8 stata concepita dall'architetto in funzione dell'esposizione dei 12 quadri di grande formato di Twombly con il titolo di battaglia di Lepanto."}
{"id": "2613111", "revid": "1684799", "url": "https://it.wikipedia.org/wiki?curid=2613111", "title": "Zolt\u00e1n Sz\u00e9kely", "text": ""}
{"id": "2613112", "revid": "1573940", "url": "https://it.wikipedia.org/wiki?curid=2613112", "title": "Nazionale di pallavolo maschile delle Isole Vergini americane", "text": "La nazionale di pallavolo maschile delle Isole Vergini americane \u00e8 una squadra nordamericana composta dai migliori giocatori di pallavolo delle Isole Vergini americane ed \u00e8 posta sotto l'egida della Federazione pallavolistica delle Isole Vergini americane."}
{"id": "2613113", "revid": "339392", "url": "https://it.wikipedia.org/wiki?curid=2613113", "title": "Xenotrapianto", "text": ""}
{"id": "2613114", "revid": "1305772", "url": "https://it.wikipedia.org/wiki?curid=2613114", "title": "Dipartimento di Molinos", "text": "Molinos \u00e8 un dipartimento argentino, situato nella parte sud-occidentale della provincia di Salta, con capoluogo Molinos.\nEsso confina a nord con il dipartimento di Cachi, a est con quello di San Carlos, a sud e a ovest con la provincia di Catamarca, e ancora ad ovest con il dipartimento di Los Andes.\nSecondo il censimento del 2010, su un territorio di 3.600\u00a0km\u00b2, la popolazione ammontava a 5.652 abitanti, con un aumento demografico del 1,6% rispetto al censimento del 2001.\nIl dipartimento, nel 2001, \u00e8 suddiviso in 2 comuni (\"municipios\"):"}
{"id": "2613115", "revid": "767487", "url": "https://it.wikipedia.org/wiki?curid=2613115", "title": "Chita (Colombia)", "text": "Chita \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Jos\u00e9 de Arce nel 1727."}
{"id": "2613119", "revid": "124123", "url": "https://it.wikipedia.org/wiki?curid=2613119", "title": "L\u00e1szl\u00f3 Peth\u0151", "text": ""}
{"id": "2613120", "revid": "1543377", "url": "https://it.wikipedia.org/wiki?curid=2613120", "title": "NGC 896", "text": "NGC 896 (nota anche come W3) \u00e8 una nebulosa diffusa in associazione ad un ammasso aperto, visibile nella costellazione di Cassiopea, verso il confine con la Giraffa.\nOsservazione.\n\u00c8 individuabile circa 5 gradi a sud-est della stella , ma si pu\u00f2 individuare anche partendo dall'Ammasso Doppio di Perseo e spostandosi di circa 5 gradi in direzione nord-nord-est; costituisce apparentemente la parte pi\u00f9 occidentale e pi\u00f9 luminosa della nebulosa di IC 1848, la \"Nebulosa Cuore\". Per poterla individuare occorre un buon ingrandimento e dei filtri adatti. Una foto a lunga posa o una camera CCD rivela invece l'oggetto con una certa facilit\u00e0. L'intero complesso di nebulose visibili in quest'area si presenta circumpolare dalla gran parte delle regioni dell'emisfero boreale; i mesi migliori per la sua osservazione vanno da ottobre ad aprile.\nStruttura e fenomeni di formazione stellare.\nNGC 896 e la vicina nube IC 1795, con la quale NGC 896 \u00e8 direttamente connessa, si trovano all'interno del complesso nebuloso W3, il quale possiede una forma a guscio, ed emettono luce visibile. Si tratta di un complesso nebuloso costituito da varie sezioni, catalogate come W3 North, W3 Main e W3(OH), la cui massa, sommata assieme, equivale a circa . W3 North comprende la sezione pi\u00f9 settentrionale della nube, W3 Main coincide con la parte pi\u00f9 luminosa posta ad ovest e W3(OH) \u00e8 la regione oscura situata poco a sudest di W3 Main.\nNGC 896 \u00e8 uno degli addensamenti nebulosi pi\u00f9 brillanti della regione in cui \u00e8 inserito ed \u00e8 situato sul settore occidentale della nube W3, ma non mostra delle concentrazioni di stelle ben definite. La stella centrale dominante di IC 1795 \u00e8 una nana blu sulla sequenza principale, catalogata come BD +61\u00b0 411, con una magnitudine apparente pari a 10,28 e una classe spettrale O6.5V; in aggiunta a questa vi sono altre tre stelle di classe O e B. La loro et\u00e0, determinata tramite i modelli evoluzionistici stellari dopo aver determinato la loro posizione nel diagramma HR, \u00e8 compresa fra 3 e 5 milioni di anni, un'et\u00e0 intermedia fra i 6-20 milioni di anni circa della struttura a guscio che racchiude il complesso e 1 milione di anni, che \u00e8 l'et\u00e0 delle stelle pi\u00f9 giovani e ancora avvolte nella nebulosit\u00e0 delle regioni compatte W3 North, Main e (OH).\nLa regione di W3 Main, in particolare, \u00e8 uno dei siti pi\u00f9 studiati in cui avviene la formazione di stelle di grande massa, dopo quella di Orione; si tratta di una delle aree pi\u00f9 dense e ricche di regioni H II comprese entro il raggio di 2000 parsec dal Sole, le quali ospitano e nascondono una giovane associazione di stelle blu, che ionizzano con la loro radiazione le nubi di gas residue. Si possono distinguere diverse regioni distinte, tutte catalogate con lettere dell'alfabeto latino maiuscolo: W3H, W3J e W3K sono delle regioni disperse, W3A, W3B e W3D sono regioni compatte e W3C, W3E, W3F e W3G sono regioni ultracompatte; a queste si aggiungono otto regioni ipercompatte, del diametro reale di circa 0,01\u00a0pc, equivalenti visualmente a meno di 1\u00a0secondo d'arco. Le immagini riprese a varie lunghezze d'onda come nel visibile, nell'H\u03b1 e ad altre lunghezze mostrano la presenza di un getto di emissione proveniente da W3 Main che sembra emergere dalla nube molecolare che la circonda. Le stelle eccitatrici di queste regioni minori sono state in gran parte identificate, tramite studi a varie lunghezze d'onda, come le onde radio; si tratta di stelle di classe O."}
{"id": "2613121", "revid": "599013", "url": "https://it.wikipedia.org/wiki?curid=2613121", "title": "Bal\u00e1zs D\u00e9nes", "text": ""}
{"id": "2613125", "revid": "599013", "url": "https://it.wikipedia.org/wiki?curid=2613125", "title": "Gabriel Nigon", "text": ""}
{"id": "2613127", "revid": "101219491", "url": "https://it.wikipedia.org/wiki?curid=2613127", "title": "Petru Kuki", "text": ""}
{"id": "2613128", "revid": "110157", "url": "https://it.wikipedia.org/wiki?curid=2613128", "title": "Chitaraque", "text": "Chitaraque \u00e8 un comune della Colombia facente parte del dipartimento di Boyac\u00e1.\nIl centro abitato venne fondato nel 1621, mentre l'istituzione del comune \u00e8 del 26 gennaio 1790."}
{"id": "2613132", "revid": "1651376", "url": "https://it.wikipedia.org/wiki?curid=2613132", "title": "Gentilino", "text": "Gentilino () \u00e8 una frazione di 1\u00a0328 abitanti del comune svizzero di Collina d'Oro, nel Canton Ticino (distretto di Lugano).\nStoria.\nGi\u00e0 comune autonomo che si estendeva per 1,23\u00a0km\u00b2, il 4 aprile 2004 \u00e8 stato accorpato agli altri comuni soppressi di Agra e Montagnola per formare il comune di Collina d'Oro, del quale Gentilino \u00e8 capoluogo.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella (nel 1591 assieme a Montagnola):"}
{"id": "2613133", "revid": "101218881", "url": "https://it.wikipedia.org/wiki?curid=2613133", "title": "Leszek Jab\u0142onowski", "text": ""}
{"id": "2613134", "revid": "767487", "url": "https://it.wikipedia.org/wiki?curid=2613134", "title": "Dipartimento di Or\u00e1n", "text": "Or\u00e1n \u00e8 un dipartimento argentino, situato nella parte settentrionale della provincia di Salta, con capoluogo San Ram\u00f3n de la Nueva Or\u00e1n.\nEsso confina a nord con i dipartimenti di Santa Victoria, Iruya e General San Mart\u00edn e con la repubblica della Bolivia; a est con il dipartimento di Rivadavia; a sud con quello di Anta e ad ovest con la provincia di Jujuy.\nSecondo il censimento del 2010, su un territorio di 11.892\u00a0km\u00b2, la popolazione ammontava a 138.838 abitanti, con un aumento demografico dell'11,9% rispetto al censimento del 2001.\nIl dipartimento, nel 2001, \u00e8 suddiviso in 5 comuni (\"municipios\"):"}
{"id": "2613135", "revid": "767487", "url": "https://it.wikipedia.org/wiki?curid=2613135", "title": "Chivat\u00e1", "text": "Chivat\u00e1 \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Pedro Bravo de Rivera nel 1556."}
{"id": "2613136", "revid": "287204", "url": "https://it.wikipedia.org/wiki?curid=2613136", "title": "Segobriga", "text": ""}
{"id": "2613137", "revid": "287204", "url": "https://it.wikipedia.org/wiki?curid=2613137", "title": "Chivat\u00e0", "text": ""}
{"id": "2613138", "revid": "287204", "url": "https://it.wikipedia.org/wiki?curid=2613138", "title": "Chivata", "text": ""}
{"id": "2613144", "revid": "729019", "url": "https://it.wikipedia.org/wiki?curid=2613144", "title": "Aeroporto Internazionale di Doha", "text": "L'Aeroporto Internazionale di Doha () \u00e8 un aeroporto attualmente in disuso per i voli di linea della citt\u00e0 di Doha, capitale del Qatar.\nStoria.\nL'aeroporto era spesso saturo, sfruttato oltre la capacit\u00e0 di progettazione, nonostante fosse stato ampliato pi\u00f9 volte: la capacit\u00e0 della struttura \u00e8, infatti, pari a 12 milioni di passeggeri all'anno, nel 2012 ne transitarono, per\u00f2, 21 milioni. Con i suoi 4\u00a0570 metri di lunghezza, la pista \u00e8 una delle pi\u00f9 lunghe in un aeroporto civile. Era l'hub della Qatar Airways. In passato, l'aeroporto venne inizialmente utilizzato soprattutto dai turisti qatarioti e dai lavoratori stranieri provenienti per lavorare nel settore petrolifero e gasifero. L'aeroporto ha poi cominciato ad attrarre pi\u00f9 persone, come turisti e viaggiatori in transito grazie soprattutto alla rapida crescita di Qatar Airways. Nel 2010, \u00e8 stato il 27\u00b0 aeroporto del mondo per traffico merci. La torre di controllo e gli edifici ausiliari sono stati progettati da Curtis W. Fentress del Fentress Architects.\nEra l'unico aeroporto commerciale del Paese finch\u00e9 non venne inaugurato l'Aeroporto Internazionale Hamad il 30 aprile 2014 nel quale sono stati trasferiti tutti i voli di linea il 27 maggio dello stesso anno. Il nuovo aeroporto si trova a 4 chilometri ad est, si estende su 2\u00a0200 ettari di terra ed \u00e8 in grado di gestire 29 milioni di passeggeri l'anno.\nAttualmente \u00e8 prevista la completa demolizione dell'aeroporto e la sua riqualificazione come una nuova area urbana chiamata Al Sahan.\nTerminal.\nTerminal Partenze e Transiti.\nIl Terminal Partenze e Transiti era il terminal principale dell'Aeroporto Internazionale di Doha e gestiva tutti i voli in classe economica di Qatar Airways, oltre a tutte le altre compagnie aeree che utilizzano l'aeroporto. Questo terminal \u00e8 stato ampliato pi\u00f9 volte al fine di far fronte al crescente numero di passeggeri che transitavano per l'aeroporto ogni anno. Il terminal dispone di 44 gate e di una grande area duty-free, ormai chiusa. Erano presenti 3 sale in questo terminal, tra cui l'Oryx Lounge, che veniva utilizzata da tutte le compagnie aeree passeggeri, la Qatar Airways Gold Lounge, che veniva utilizzata dai soci del Gold Privilege Club di Qatar Airways, e la Qatar Airways Silver Lounge, utilizzata dai titolari di carte Silver Privilege Clib di Qatar Airways. Questo terminal venne ampliato andando ad occupare anche la vecchia zona arrivi con l'apertura del nuovo Terminal Arrivi: da quel giorno, infatti, tutti i passeggeri in partenza e in transito utilizzavano questa struttura, mentre i passeggeri in arrivo a Doha utilizzavano il nuovo Terminal Arrivi.\nTerminal A.\nIl Terminal A del Terminal Partenze e Transiti \u00e8 l'area check-in utilizzata dal pi\u00f9 grande utilizzatore dell'aeroporto, Qatar Airways. Oltre alla compagnia di bandiera qatariota usufruiva del Terminal A anche Cathay Pacific, in quanto aveva siglato un accordo di codeshare strategico con Qatar Airways.\nTerminal B.\nIl nuovo Terminal B, grosso 2\u00a0000\u00a0m\u00b2, costruita sul luogo dell'ex terminal arrivi, era utilizzato da pi\u00f9 di 30 compagnie aeree straniere che gestivano i voli su Doha. Il nuovo terminal comprendeva un'area check-in allargata con 35 sportelli e un nuovo sistema di smistamento bagagli, nonch\u00e9 vari negozi di alimentari.\nTerminal Arrivi.\nIl nuovo Terminal Arrivi venne aperto il 19 dicembre 2010. Il terminal ha una capacit\u00e0 di gestire 2\u00a0770 passeggeri l'ora e occupava una superficie di 32\u00a0000\u00a0m\u00b2 sostituendo la sala arrivi del vecchio terminal, divenuto poi il Terminal Partenze e Transiti.\nQatar Airways Premium Terminal.\nIl Qatar Airways Premium Terminal venne inaugurato nel 2006 e vi transitavano tutti i passeggeri di prima classe e business class di Qatar Airways."}
{"id": "2613146", "revid": "297059", "url": "https://it.wikipedia.org/wiki?curid=2613146", "title": "Doha International Airport", "text": ""}
{"id": "2613147", "revid": "101252258", "url": "https://it.wikipedia.org/wiki?curid=2613147", "title": "Marina Soboleva", "text": ""}
{"id": "2613150", "revid": "287204", "url": "https://it.wikipedia.org/wiki?curid=2613150", "title": "Seg\u00f3briga", "text": "Il Parco Archeologico di Seg\u00f3briga () \u00e8 il pi\u00f9 importante complesso archeologico della meseta spagnola. Si trova nei dintorni di Saelices, in provincia di Cuenca, nella regione spagnola di Castiglia-La Mancia.\nSegobriga fu \"municipium\" appartenente alla provincia Tarraconense.\nA partire del I secolo d.C. si convert\u00ec in un'importante citt\u00e0 che era nodo di comunicazione, centro agricolo e capitale amministrativa di un ampio territorio, fino al suo abbandono dopo la conquista islamica.\nIl suo stato di conservazione, nonostante si trovi in rovina, \u00e8 pi\u00f9 che accettabile, se comparato con altri resti ubicati nella penisola iberica. Ai giorni nostri l'antica citt\u00e0 fa parte di un complesso archeologico, e la visita \u00e8 soggetta al pagamento di un biglietto di entrata. All'entrata del parco, \u00e8 stato costruito un piccolo museo all'interno del quale sono conservati i reperti pi\u00f9 suscettibili di degradazione, quali statue e mosaici, che se lasciati alle intemperie si sarebbero deteriorati rapidamente.\nIl teatro.\nLa sua costruzione inizi\u00f2 probabilmente in epoca di Tiberio e ebbe termine ai tempi di Vespasiano, verso il 79 d.C.\nLe gradinate, ben conservate, si dividevano in tre parti, separate per differenziare per classe sociale gli spettatori.\nL'anfiteatro.\nCostruito di fronte al teatro, era situato come il precedente all'entrata della citt\u00e0. La sua forma ellittica irregolare e i suoi 75 metri di lunghezza ne fanno il maggiore monumento del complesso archeologico, con capacit\u00e0 per circa 5500 spettatori."}
{"id": "2613155", "revid": "599013", "url": "https://it.wikipedia.org/wiki?curid=2613155", "title": "Jurij Lykov", "text": ""}
{"id": "2613156", "revid": "1305772", "url": "https://it.wikipedia.org/wiki?curid=2613156", "title": "Dipartimento di Rivadavia (Salta)", "text": "Rivadavia \u00e8 un dipartimento argentino, situato nella parte orientale della provincia di Salta, con capoluogo Coronel Juan Sol\u00e1.\nEsso confina a nord con le repubbliche della Bolivia e del Paraguay, a est con le province del Chaco e di Formosa, a sud e ad ovest con il dipartimento di Anta, e ad ovest con i dipartimenti di Or\u00e1n e General San Mart\u00edn.\nSecondo il censimento del 2010, su un territorio di 25.951\u00a0km\u00b2, la popolazione ammontava a 30.357 abitanti, con un aumento demografico del 10,9% rispetto al censimento del 2001.\nIl dipartimento, nel 2001, \u00e8 suddiviso in 3 comuni (\"municipios\"):"}
{"id": "2613157", "revid": "424645", "url": "https://it.wikipedia.org/wiki?curid=2613157", "title": "Stradivari 1673", "text": ""}
{"id": "2613160", "revid": "16066", "url": "https://it.wikipedia.org/wiki?curid=2613160", "title": "Pentapoli annonaria", "text": ""}
{"id": "2613163", "revid": "380453", "url": "https://it.wikipedia.org/wiki?curid=2613163", "title": "Nazionale di pallavolo maschile di Trinidad e Tobago", "text": "La nazionale di pallavolo maschile di Trinidad e Tobago \u00e8 una squadra nordamericana composta dai migliori giocatori di pallavolo di Trinidad e Tobago ed \u00e8 posta sotto l'egida della Federazione pallavolistica di Trinidad e Tobago."}
{"id": "2613165", "revid": "1305772", "url": "https://it.wikipedia.org/wiki?curid=2613165", "title": "Dipartimento di Rosario de la Frontera", "text": "Rosario de la Frontera \u00e8 un dipartimento argentino, situato nella parte meridionale della provincia di Salta, con capoluogo Rosario de la Frontera.\nEsso confina a nord con il dipartimento di Met\u00e1n, a est e a sud con le province di Santiago del Estero e Tucum\u00e1n, e ad ovest con i dipartimenti di La Candelaria e Guachipas.\nSecondo il censimento del 2010, su un territorio di 5.402\u00a0km\u00b2, la popolazione ammontava a 28.993 abitanti, con un aumento demografico del 3,5% rispetto al censimento del 2001.\nIl dipartimento, nel 2001, \u00e8 suddiviso in 2 comuni (\"municipios\"):"}
{"id": "2613168", "revid": "599013", "url": "https://it.wikipedia.org/wiki?curid=2613168", "title": "Tup\u00e3zinho", "text": "Caratteristiche tecniche.\nGiocava come centrocampista offensivo.\nCarriera.\nClub.\nDopo il periodo iniziale della carriera trascorso al S\u00e3o Bento, si trasfer\u00ec al Corinthians nel 1990; grazie ai suoi gol nei minuti finali di gioco (tra cui quello che diede il Campeonato Brasileiro S\u00e9rie A 1990 al Corinthians) fu soprannominato \"Talism\u00e3 da Fiel\" (Talismano della \"Fiel\", ovvero dei tifosi). Con il club di San Paolo fu anche vincitore della Coppa del Brasile 1995 e del campionato Paulista dello stesso anno. Una volta lasciato il club, si accas\u00f2 prima al Fluminense e successivamente all'Am\u00e9rica-MG, con cui vinse la S\u00e9rie B nel 1997.\nHa partecipato poi a vari campionati statali con societ\u00e0 minori prima di ritirarsi."}
{"id": "2613176", "revid": "6923", "url": "https://it.wikipedia.org/wiki?curid=2613176", "title": "Pagani (azienda)", "text": ""}
{"id": "2613178", "revid": "30677", "url": "https://it.wikipedia.org/wiki?curid=2613178", "title": "Croce Rossa Andorrana", "text": ""}
{"id": "2613180", "revid": "1305772", "url": "https://it.wikipedia.org/wiki?curid=2613180", "title": "Dipartimento di Rosario de Lerma", "text": "Rosario de Lerma \u00e8 un dipartimento argentino, situato nella parte centro-settentrionale della provincia di Salta, con capoluogo Rosario de Lerma.\nEsso confina a nord con la provincia di Jujuy, a est con i dipartimenti di La Caldera, Capital e Cerrillos; a sud con il dipartimento di Chicoana, e ad ovest con quelli di Cachi e La Poma.\nSecondo il censimento del 2010, su un territorio di 5.110\u00a0km\u00b2, la popolazione ammontava a 38.702 abitanti, con un aumento demografico del 14,7% rispetto al censimento del 2001.\nIl dipartimento, nel 2001, \u00e8 suddiviso in 2 comuni (\"municipios\"):"}
{"id": "2613182", "revid": "1305772", "url": "https://it.wikipedia.org/wiki?curid=2613182", "title": "Am\u00e9rica Futebol Clube", "text": ""}
{"id": "2613184", "revid": "83531", "url": "https://it.wikipedia.org/wiki?curid=2613184", "title": "Stradivari Du Pr\u00e9", "text": "Lo Stradivari Du Pr\u00e9 \u00e8 un violoncello costruito nel 1673 dal liutaio cremonese Antonio Stradivari. Nato come \"Stradivari 1673\", deve la sua variazione di nome a Jacqueline du Pr\u00e9, violoncellista inglese che lo ha suonato durante parte della sua breve ma intensa carriera. \nNel 1983, durante la malattia di Du Pr\u00e9, che non riusciva pi\u00f9 a suonarlo a causa del progredire della sclerosi multipla, lo strumento fu acquistato dal violoncellista Lynn Harrel. Dopo la morte di Du Pr\u00e9, Harrel si occup\u00f2 di ribattezzare il violoncello con il suo nome attuale. Harrel tenne il violoncello fino al 2006.\nAttualmente lo Stradivari Du Pr\u00e9 \u00e8 posseduto dalla violoncellista russa Nina Kotova.\nLynn Harrel, durante un viaggio a New York, dimentic\u00f2 il violoncello in un taxi, ma gli fu restituito intatto."}
{"id": "2613185", "revid": "2091635", "url": "https://it.wikipedia.org/wiki?curid=2613185", "title": "Montagnola (Collina d'Oro)", "text": "Montagnola () \u00e8 una frazione di 2\u00a0092 abitanti del comune svizzero di Collina d'Oro, nel Canton Ticino (distretto di Lugano).\nStoria.\nGi\u00e0 comune autonomo che si estendeva per 3,17\u00a0km\u00b2, il 4 aprile 2004 \u00e8 stato accorpato agli altri comuni soppressi di Agra e Gentilino per formare il nuovo comune di Collina d'Oro.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella (nel 1591 assieme a Gentilino):\nCultura.\nMusei.\nMontagnola \u00e8 la sede del Museo Hermann Hesse, dedicato allo scrittore e pittore Hermann Hesse che visse proprio a Montagnola dal 1919 fino alla sua morte nel 1962. Il museo \u00e8 collocato nella Torre Camuzzi."}
{"id": "2613191", "revid": "30677", "url": "https://it.wikipedia.org/wiki?curid=2613191", "title": "Croce Rossa Tedesca della RDT", "text": ""}
{"id": "2613193", "revid": "22475", "url": "https://it.wikipedia.org/wiki?curid=2613193", "title": "Dipartimento di San Carlos (Salta)", "text": "San Carlos \u00e8 un dipartimento argentino, situato nella parte centro-meridionale della provincia di Salta, con capoluogo San Carlos.\nEsso confina a sud con la provincia di Catamarca e, da ovest ad est, con i dipartimenti di Molinos, Cachi, Chicoana, La Vi\u00f1a e Cafayate.\nSecondo il censimento del 2010, su un territorio di 5.125\u00a0km\u00b2, la popolazione ammontava a 7.016 abitanti, con un decremento demografico del 2,7% rispetto al censimento del 2001.\nIl dipartimento, nel 2001, \u00e8 suddiviso in 3 comuni (\"municipios\"):"}
{"id": "2613195", "revid": "287204", "url": "https://it.wikipedia.org/wiki?curid=2613195", "title": "Tupazinho", "text": ""}
{"id": "2613196", "revid": "729019", "url": "https://it.wikipedia.org/wiki?curid=2613196", "title": "Guglielmo Nicola di W\u00fcrttemberg", "text": "Biografia.\nI primi anni.\nCresciuto nell'ambito della famiglia regale del W\u00fcrttemberg, Guglielmo Nicola era figlio del principe Eugenio di W\u00fcrttemberg, nipote del duca Federico II Eugenio di W\u00fcrttemberg. Sua madre era la principessa Elena di Hohenlohe-Langenburg (1807\u20131880), (figlia del principe Carlo Ludovico I di Hohenlohe-Langenburg e di sua moglie, la contessa Amalia Enrichetta di Solms-Baruth). Guglielmo aveva anche tre sorellastre avute dal precedente matrimonio di suo padre con la principessa Matilde di Waldeck e Pyrmont.\nL'inizio della carriera militare e le guerre d'indipendenza italiane.\nDopo aver frequentato la scuola superiore a Breslavia, Ginevra e Bonn, Guglielmo entr\u00f2 a far parte dell'esercito austriaco nel 1848 come Tenente (1\u00ba reggimento di fanteria Kaiser Franz Joseph di stanza a Vienna). Durante la Prima guerra d'indipendenza italiana (1848\u20131849) venne ferito diverse volte nei combattimenti ed in riconoscimento del suo coraggio, il feldmaresciallo Joseph Radetzky von Radetz lo promosse Capitano nel 45\u00ba reggimento di fanteria.\nNel 1853 divenne Maggiore, tra il 1857 ed il 1859 fu Tenente Colonnello e quindi Colonnello comandante del 27\u00ba reggimento di fanteria Re dei Belgi. Egli combatt\u00e9 nella Seconda guerra d'indipendenza italiana nella Battaglia di Magenta, impressionando i suoi superiori tra cui il Maggiore Generale Wilhelm Ramming ed il Feldmaresciallo Luogotenente Eduard Clam-Gallas. La sua fama raggiunse anche i suoi nemici al punto che i generali francesi Gustave Lennes e Pierre Louis Charles de Failly lo menzionarono pi\u00f9 volte nei loro scritti.\nNel 1866 prese parte alla Guerra austro-prussiana col grado di Maggiore Generale e la sua brigata prese parte alle battaglie di K\u00f6niggr\u00e4tz, Swiepwalde, Blumenau e Bratislava.\nDopo la campagna, egli giunse con la sua brigata a Trieste e nel 1869 divenne comandante dell11\u00aa divisione di fanteria di stanza a Praga, mentre il 24 ottobre di quello stesso anno venne promosso Feldmaresciallo Luogotenente. Nel 1878 combatt\u00e9 nuovamente nella Guerra russo-turca.\nLa conquista della Bosnia e dell'Erzegovina.\nNel 1878, durante l'occupazione austriaca della Bosnia e dell'Erzegovina, egli combatt\u00e9 per parte austriaca agli scontri di Rogelj e Jajce. Per via del suo status di servizio sempre eccezionale, l'imperatore Francesco Giuseppe d'Austria lo nomin\u00f2 \"Feldzeugmeister\" e gli affid\u00f2 il comando generale del 18\u00ba corpo d'armata. Il suo compito fu quello di sottomettere l'area est della Bosnia e riportare pace nell'area. Nel 1878, ad operazione completata, ebbe anche il compito di organizzare militarmente e politicamente le due aree sottomesse come Governatore di Bosnia ed Erzegovina sino al 1881.\nCome governatore egli ebbe il pregio di sviluppare molte vie di comunicazione, sia per praticit\u00e0 militare che per interesse economico della regione. Egli riform\u00f2 inoltre il sistema scolastico, quello dell'amministrazione pubblica e la giustizia.\nGli ultimi anni.\nNel 1883 Guglielmo venne nominato comandante generale del XI corpo di stanza a Leopoli. Nel 1889 egli divenne comandante del 3\u00ba corpo d'armata di stanza a Graz e nel 1891 si ritir\u00f2 definitivamente dalla carriera militare dopo la morte del re Carlo I di W\u00fcrttemberg e, dal momento che il suo successore Guglielmo II non ebbe figli, Guglielmo divenne anche erede presuntivo al trono di W\u00fcrttemberg.\nGuglielmo venne inoltre nominato Generale di Fanteria nel W\u00fcrttemberg e divenne colonnello onorario del 123\u00ba reggimento granatieri \"Re Carlo\" e del 13\u00ba reggimento di fanteria di Herwarth Bittenfeld nell'esercito della madrepatria.\nMor\u00ec a Merano il 6 novembre 1896, dopo che si era ritirato a vita privata."}
{"id": "2613199", "revid": "1305772", "url": "https://it.wikipedia.org/wiki?curid=2613199", "title": "Dipartimento di Santa Victoria", "text": "Santa Victoria \u00e8 un dipartimento argentino, situato nell'estrema parte settentrionale della provincia di Salta, con capoluogo Santa Victoria Oeste.\nEsso confina a nord con la repubblica della Bolivia, a est con il dipartimento di Or\u00e1n, a sud con quello di Iruya e ad ovest con la provincia di Jujuy.\nSecondo il censimento del 2010, su un territorio di 3.912\u00a0km\u00b2, la popolazione ammontava a 10.344 abitanti, con un decremento demografico del 7% rispetto al censimento del 2001.\nIl dipartimento, nel 2001, \u00e8 suddiviso in 3 comuni (\"municipios\"):"}
{"id": "2613201", "revid": "1305772", "url": "https://it.wikipedia.org/wiki?curid=2613201", "title": "Rafano", "text": "Con il termine generico rafano ci si riferisce a:"}
{"id": "2613203", "revid": "8660", "url": "https://it.wikipedia.org/wiki?curid=2613203", "title": "Nazionale di pallavolo maschile delle Isole Vergini britanniche", "text": "La nazionale di pallavolo maschile delle Isole Vergini britanniche \u00e8 una squadra nordamericana composta dai migliori giocatori di pallavolo delle Isole Vergini britanniche ed \u00e8 posta sotto l'egida della Federazione pallavolistica delle Isole Vergini britanniche.\nRisultati.\nLa nazionale di pallavolo maschile delle Isole Vergini britanniche non ha mai partecipato ad alcuna competizione."}
{"id": "2613204", "revid": "30677", "url": "https://it.wikipedia.org/wiki?curid=2613204", "title": "Croce Rossa Angolana", "text": ""}
{"id": "2613207", "revid": "1543377", "url": "https://it.wikipedia.org/wiki?curid=2613207", "title": "Olivier Carrard", "text": "Dal 2009 \u00e8 presidente della Federazione Svizzera di Scherma"}
{"id": "2613210", "revid": "116567733", "url": "https://it.wikipedia.org/wiki?curid=2613210", "title": "Piani reticolari", "text": "In cristallografia, un piano reticolare \u00e8 un piano contenente almeno tre punti non collineari del reticolo di Bravais. A causa della dimensione infinita del cristallo automaticamente ognuno di tali piani\ncontiene infiniti punti del reticolo tridimensionale e costituisce un reticolo di Bravais\nbidimensionale.\nSi definisce famiglia di piani reticolari un insieme di piani reticolari paralleli ed egualmente spaziati, che contenga quindi tutti i punti del reticolo di Bravais tridimensionale. In figura vengono schematicamente mostrate alcuni piani reticolari di un reticolo cubico.\nUna famiglia di piani reticolari \u00e8 caratterizzata dalla distanza tra i piani formula_1 e dal versore normale formula_2 al generico piano cio\u00e8 il vettore:\nformula_3\n\u00e8 un vettore del reticolo reciproco che quindi identifica in maniera univoca una famiglia di piani.\nTale affermazione si dimostra facilmente. Scegliamo un sistema di coordinate cartesiane tale che l'origine sia su un punto del reticolo.\nEsister\u00e0 sempre un piano reticolare formula_4 tale che il generico vettore formula_5 che congiunge un punto del piano reticolare all'origine \u00e8 tale che:\nformula_6\nMa un generico altro punto dello spazio, appartenente alla famiglia, ed ubicato sul piano che dista formula_7 dal primo piano (dove formula_8 \u00e8 un intero positivo o negativo) dista dall'origine:\nformula_9\nIl prodotto scalare di tale vettore con formula_10 vale:\nformula_11\nQuindi:\nformula_12\nEssendo formula_13 un generico vettore del reticolo di Bravais tale condizione \u00e8 proprio la definizione di vettore del reticolo reciproco. Notare come i vettori formula_13 ricoprano tutto il reticolo diretto.\nOvviamente si pu\u00f2 ragionare in maniera duale e partire da un generico vettore del reticolo\nreciproco formula_15 e dire che ad esso \u00e8 associata una famiglia di piani ad esso perpendicolari di distanza pari a formula_16.\nNotare che va considerato il vettore del reticolo reciproco pi\u00f9 corto in una certa direzione, infatti se ho un vettore formula_17 del reticolo reciproco il pi\u00f9 corto in una certa direzione uno formula_18 formula_19 volte pi\u00f9 grande sar\u00e0:\nformula_20\ncon formula_19 intero.\nAvendo mostrato che la famiglia di piani associata il vettore formula_17 ricopre tutto lo spazio con una famiglia di piani di spaziatura formula_23. La famiglia di piani associato a formula_18 ha una spaziatura formula_25 e quindi descrive un reticolo con pi\u00f9 punti di quello reale.\nConsideriamo un generico vettore formula_17 (il pi\u00f9 corto nella sua direzione) sar\u00e0\ntale che:\nformula_27\nAlle famiglie di piani si associano gli indici di Miller, le coordinate del vettore del reticolo reciproco associato (in parentesi tonda):\nformula_28"}
{"id": "2613212", "revid": "101225042", "url": "https://it.wikipedia.org/wiki?curid=2613212", "title": "P\u00e9ter Tak\u00e1cs", "text": ""}
{"id": "2613215", "revid": "991694", "url": "https://it.wikipedia.org/wiki?curid=2613215", "title": "Guerra della lega di Cambrai", "text": ""}
{"id": "2613217", "revid": "70217", "url": "https://it.wikipedia.org/wiki?curid=2613217", "title": "JADE Italia", "text": ""}
{"id": "2613220", "revid": "124123", "url": "https://it.wikipedia.org/wiki?curid=2613220", "title": "Vladimir Logvin", "text": ""}
{"id": "2613223", "revid": "179980", "url": "https://it.wikipedia.org/wiki?curid=2613223", "title": "Milton Melgar", "text": ""}
{"id": "2613228", "revid": "101224991", "url": "https://it.wikipedia.org/wiki?curid=2613228", "title": "Mandy Niklaus", "text": ""}
{"id": "2613231", "revid": "599013", "url": "https://it.wikipedia.org/wiki?curid=2613231", "title": "Carola Cicconetti", "text": "Insegna scherma presso il Club Scherma Roma. "}
{"id": "2613232", "revid": "339392", "url": "https://it.wikipedia.org/wiki?curid=2613232", "title": "Tifoseria della Salernitana", "text": ""}
{"id": "2613234", "revid": "599013", "url": "https://it.wikipedia.org/wiki?curid=2613234", "title": "Anna Rita Sparaciari", "text": ""}
{"id": "2613237", "revid": "1573940", "url": "https://it.wikipedia.org/wiki?curid=2613237", "title": "Nazionale di pallavolo maschile della Bolivia", "text": "La nazionale di pallavolo maschile della Bolivia \u00e8 una squadra sudamericana composta dai migliori giocatori di pallavolo della Bolivia ed \u00e8 posta sotto l'egida della Federazione pallavolistica della Bolivia."}
{"id": "2613238", "revid": "122362560", "url": "https://it.wikipedia.org/wiki?curid=2613238", "title": "Macellum (mercato)", "text": "Il Macellum era un particolare mercato delle citt\u00e0 romane, in cui venivano convogliate le merci destinate alla vendita: si trattava di un mercato specializzato nella vendita al dettaglio di carne e di pesce. Questo spesso ospitava al centro della sua corte interna un bacino o un vivaio per i pesci. Al \"macellum\", inoltre, era possibile trovare anche cibi preconfezionati e verdure \"esotiche\", o comunque di non facile reperibilit\u00e0. \nDescrizione.\nDi solito si trattava di un edificio a pianta quadrangolare, collocato su un lato del foro cittadino o in prossimit\u00e0 di esso (o comunque su un asse viario principale), caratterizzato internamente da una corte scoperta e porticata, spesso centralizzata da una grande \"th\u00f2los\", da un vivaio per i pesci o, pi\u00f9 semplicemente, da una fontana (come a Gerasa). Sotto i portici erano alloggiate le \"tabernae\" dei rivenditori. \nStoria.\nIl \"macellum\" si diffonde nel mondo romano a partire dal III secolo a.C. o, comunque, non ci sono esempi fuori Roma precedenti a questa data: il primo esempio, infatti, compare nell'Urbe nella seconda met\u00e0 del secolo, rimanendo un \"unicum\" fino al 179 a.C., quando viene eretto in citt\u00e0 un secondo mercato da Marco Fulvio Nobiliore. Da questo momento inizia la diffusione dell'edificio anche fuori del territorio strettamente urbano. Questo significa che il macellum, essendo una novit\u00e0 per Roma, ebbe bisogno di un certo periodo di tempo per poter essere assorbito nella cultura romana e in quella delle citt\u00e0 sottomesse. Contemporaneamente si veniva consolidando l'influenza dei Romani sull'Italia Meridionale, fatto che si accompagnava ad una consapevolezza sempre maggiore di s\u00e9 stessi. Questo sarebbe confermato dai primi \"macella\" conosciuti fino ad oggi (cio\u00e8 quelli di Ostia, Pompei e Morgantina) sia da un punto di vista cronologico (questi mercati vengono costruiti tutti nella seconda met\u00e0 del II secolo a.C.) sia dalla distribuzione geografica dei centri che li ospitano. \nEtimologia.\nCirca l'origine del termine \"macellum\", nel corso degli ultimi decenni si sono raggiunti risultati decisivi, tanto che il dibattito sembra essersi ormai definitivamente concluso. Della parola latina abbiamo testimonianze sia letterarie sia epigrafiche a partire da Plauto (presso il quale essa designa gi\u00e0 il mercato coperto della citt\u00e0), per poi continuare con Terenzio Varrone (\"De lingua latina\", V, 147), Verrio Flacco e ancora Plutarco. Dalla fine del XIX secolo si accoglie per lo pi\u00f9 la tesi dell'origine greca (\"makellon\"-\"makelos\"-\"makelon\"), cos\u00ec come fanno Stowasser e Lewy. Negli ultimi decenni Marcello Gaggiotti ha proposto tutt'altra posizione negli studi sull'etimologia della parola \"macellum\": egli ritrova un'origine punica per il termine latino, facendolo derivare dalla radice &lt;\u02be-k-l&gt; = \u201cmangiare\u201d, il cui corrispondente \"nomen loci\" \u00e8 \"*ma\u02bekal\" (=\"luogo in cui si mangia\"), donde \"macellum\" e di l\u00ec \"makellon\". La punicit\u00e0 dell'etimologia si giustificherebbe considerando la forte presenza dell'elemento cartaginese (per lo pi\u00f9 di estrazione aristocratica) a Roma e dintorni durante e dopo la I guerra punica (264-241 a.C.), cio\u00e8 proprio nel momento della costruzione del primo \"macellum\" della citt\u00e0 di Roma. A ci\u00f2 si aggiungerebbero, come conferma alla teoria proposta, le corrispondenze rilevate tra mercato punico e \"macellum\" romano (sintetizzate nella forma chiusa dell'edificio e nella presenza di una \"th\u00f2los\" al centro della corte centrale). "}
{"id": "2613241", "revid": "767487", "url": "https://it.wikipedia.org/wiki?curid=2613241", "title": "The Gone Jackals", "text": "I Gone Jackals sono stati un gruppo hard rock statunitense di San Francisco.\nA livello internazionale sono noti principalmente per aver composto la colonna sonora del videogioco della LucasArts Full Throttle. La colonna sonora \u00e8 stata pubblicata nell'album \"Bone to Pick\" del ."}
{"id": "2613243", "revid": "174925", "url": "https://it.wikipedia.org/wiki?curid=2613243", "title": "Paganesimo egizio", "text": ""}
