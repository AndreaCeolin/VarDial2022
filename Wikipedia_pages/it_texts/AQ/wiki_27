{"id": "2464703", "revid": "92920", "url": "https://it.wikipedia.org/wiki?curid=2464703", "title": "P.O.D.", "text": "I P.O.D. sono un gruppo musicale alternative metal/christian metal statunitense, formatosi a San Diego nel 1992\nLa loro formazione comprende il batterista e chitarrista ritmico Wuv Bernardo, il cantante Sonny Sandoval, il bassista Traa Daniels e il chitarrista solista Marcos Curiel. A livello internazionale hanno venduto pi\u00f9 di 12 milioni di dischi. Nei primi anni di carriera hanno contribuito al successo del genere nu metal, distinguendosi per la presenza di tematiche sociali e spirituali nei testi.\nNel corso della loro carriera hanno ricevuto tre nomine ai Grammy Award, contribuendo alle colonne sonore di alcuni film pubblicati negli anni 2000, e prendendo parte a tour internazionali. Col loro terzo album in studio, \"The Fundamental Elements of Southtown\", hanno ottenuto i loro primi consensi in classifica, e l'album ha ricevuto un disco di platino dalla RIAA nel 2000. Il quarto album in studio \"Satellite\", pubblicato nel 2001, ha permesso al gruppo di raggiungere notoriet\u00e0 definitiva, coi singoli \"Alive\" e \"Youth of the Nation\", e negli Stati Uniti ha ricevuto tre dischi di platino.\nIl loro nome \u00e8 l'acronimo di \"Payable on Death\", espressione che indica un particolare tipo di conto corrente, la cui giacenza viene donata in beneficenza in caso di morte del titolare del conto. In realt\u00e0 hanno scelto questa sigla pi\u00f9 che altro per un motivo religioso: infatti l'espressione \"Payable on Death\" si riferisce anche alla crocifissione di Ges\u00f9 Cristo, che secondo la fede cristiana si \u00e8 sacrificato per i peccati dell'umanit\u00e0.\nStoria del gruppo.\nInizi.\nIl gruppo si form\u00f2 all'inizio degli anni novanta, con sessioni ritmiche del chitarrista Marcos Curiel e del batterista Wuv Bernardo, ma la coppia non aveva un cantante stabile. Dopo la morte per malattia della madre, Sonny Sandoval si convert\u00ec al cristianesimo praticante, unendosi poi a Curiel e al cugino Wuv nel 1992, formando cos\u00ec i P.O.D.. Traa Daniels si aggreg\u00f2 nel 1994 come bassista, inizialmente solo per un concerto. Prima di lui suonava Gabe Portillo, il cui nome apparve in una demo del 1992.\nI P.O.D. firmarono per l'etichetta \"Rescue Records\", e per essa registrarono in studio, \"Snuff the Punk\" (1994) e \"Brown\" (1996). Nel 1997 pubblicarono un album live, che raccoglieva i loro brani eseguiti dal vivo al \"Tomfest\". Un anno dopo firmarono per la Atlantic Records, per la quale iniziarono a registrare album. Dapprima usc\u00ec \"The Warriors EP\", EP dedicato ai loro fans. Fu stampato in sole copie per la Atlantic Records e distribuito dalla Tooth &amp; Nail Records.\n\"The Fundamental Elements of Southtown\" e \"Satellite\".\nNel 1999 pubblicarono, \"The Fundamental Elements of Southtown\", trainato dai singoli \"Rock the Party\" e \"Southtown\". All'epoca incisero anche la canzone \"School of Hard Knocks\", per la colonna sonora del film, \"Little Nicky - Un diavolo a Manhattan\". I videoclip per questi tre singoli furono pi\u00f9 volte trasmessi su \"MTV2\", e in radio con buon successo, tanto che l'album fu poi certificato come disco di platino dalla RIAA.\nL'11 settembre 2001 il gruppo pubblic\u00f2, \"Satellite\". Il primo singolo estratto fu \"Alive\", gi\u00e0 molto ascoltato in radio e il cui video fu tra i pi\u00f9 trasmessi di quell'anno sia su MTV che su MTV2. Il successo del video e gli inni alla vita del testo, furono per molti alla base del successo di \"Alive\". Il secondo singolo estratto fu \"Youth of the Nation\", in parte ispirato dagli attentati alla \"Santana High School\", alla Columbine High School ed alla \"Granite Hills High School\". Nel 2002 uscirono come singoli anche \"Boom\" e \"Satellite\", non meno popolari. Inoltre, la traccia conclusiva dell'album, \"Portrait\", nello stesso anno fu nominata ai Grammy come miglior interpretazione metal. \"Satellite\" venne premiato negli Stati Uniti con tre dischi di platino.\n\"Payable On Death\" e \"Testify\".\nNel 2003 il chitarrista Marcos Curiel lasci\u00f2 il gruppo, sia per dedicarsi al suo progetto collaterale, \"The Accident Experiment\", che per \"differenze spirituali\". Marcos ha per\u00f2 dichiarato che i P.O.D. l'avessero intenzionalmente espulso. Fu poi sostituito da Jason Truby, gi\u00e0 nei Living Sacrifice. Nello stesso anno pubblicarono \"Payable on Death\", lanciato dai singoli \"Will You\" e \"Change the World.\" L'album vendette pi\u00f9 di un milione di copie.\nPoco dopo lo tsunami del 26 dicembre 2004, molti cantanti, musicisti ed attori registrarono la canzone Forever in Our Hearts. Diffusa da iTunes. Tra i propri autori vi sono Sonny e Wuv dei P.O.D. Il ricavato della sua vendita venne destinato in beneficenza alle vittime dello tsunami. Il 15 novembre 2005 il gruppo ha pubblicato, \"The Warriors EP, Volume 2\", anch'esso dedicato a molti fans. Contiene molti demo per l'album \"Testify\", ma anche due tracce dal vivo, due b-sides e una cover di \"Eyes of a Stranger\" dei \"Payolas\". L'EP \u00e8 stato prodotto da \"Travis Wyrick\". Per il capodanno 2006 i P.O.D. si sono anche esibiti dal vivo a Times Square, concerto trasmesso in diretta in tutti gli Stati Uniti.\nL'album \"Testify\", annunciato in un primo momento per il dicembre del 2005, \u00e8 uscito invece il 24 gennaio 2006. Il suo primo singolo \u00e8 \"Goodbye for Now\". Un altro, \"Lights Out\", fu il brano di apertura del programma, World Wrestling Entertainment \"Survivor Series\", del novembre del 2005. Inoltre \u00e8 apparso nella colonna sonora di \"Scary Movie 4\". Di \"Testify\" esiste anche un'edizione limitata, con un secondo CD che contiene commenti del gruppo sull'album, quattro tracce bonus e un remix.\nAl \"WrestleMania 22\" hanno cantato insieme a Rey Mysterio \"Booyaka 619\". Mysterio, alla sua apparizione a \"SmackDown!,\" il 5 maggio 2006, ha usato la versione in studio di questo brano.\nRhino Records, abbandono di Jason Truby.\nI P.O.D. hanno iniziato nell'aprile 2006, per la promozione di \"Testify\", il tour, \"Warriors Tour 2: Guilty by Association\", Con loro hanno suonato anche le band dei, Pillar, dei The Chariot, e dei Maylene and the Sons of Disaster.\nL'11 agosto 2006 hanno annunciato, nella loro newsletter, di aver abbandonato la Atlantic Records. Cos\u00ec diceva la lettera: \"Abbiamo lasciato la Atlantic Records. Siamo orgogliosi di averci lavorato, ma ora non fa pi\u00f9 per noi. Per molto tempo della nostra permanenza alla Atlantic uno staff ci ha plauditi per le vedute, la fede, l'amore per la musica... e cos\u00ec siamo riusciti a vendere pi\u00f9 di 7 milioni di dischi. Ma adesso \u00e8 tempo di sognare con un altro staff, e dalla Atlantic ce ne andiamo grati. Dalla gente, PER la gente. - P.O.D. \u2013 agosto 2006\".\nIl 16 settembre 2006 i P.O.D. hanno riferito di essersi associati alla Rhino Records. Per essa hanno pubblicato un greatest hits, intitolato \"\". Contiene 17 tracce, tra i cui i singoli pi\u00f9 noti e due inediti. Una delle canzoni nuove \u00e8 una outtake di \"Testify\", \"Here We Go,\" mentre \"Going in Blind\" \u00e8 il loro nuovo singolo, accompagnato da un video girato a Los Angeles. L'album \u00e8 uscito il 21 novembre 2006. Il gruppo ha anche accennato di aver avuto contatti con altre etichette, e che, a met\u00e0 del 2007, dovrebbe uscire il loro settimo album in studio. Il 20 dicembre 2006 hanno annunciato che il chitarrista Marcos Curiel \u00e8 tornato nella band. Questa notizia venne diffusa via email ai loro fans, i Warriors. Di ci\u00f2 si parlava gi\u00e0 da tempo, e ora Marcos stava lavorando con i P.O.D. per il nuovo album. Attualmente Sonny e Wuv stanno anche registrando un disco reggae, per il loro progetto collaterale \"Southtown Generals\".\nIn una dichiarazione del loro manager su Myspace, il 30 dicembre \u00e8 stata ufficializzata la separazione di Jason Truby dal gruppo. L'ex chitarrista ha scritto ai Warriors la seguente lettera:\nA fine dicembre i P.O.D. hanno anche pubblicato un brano per i tifosi dei San Diego Chargers, squadra della National Football League. Per il Capodanno del 2007 si sono anche esibiti al \"Jimmy Kimmel Live\".\nEventi recenti.\nNel 2008 hanno pubblicato l'album \"When Angels &amp; Serpents Dance\", per l'etichetta \"INO Records\", seguito nel 2012 da \"Murdered Love\" e nel 2015 da \"The Awakening\". Nel 2018 hanno pubblicato l'album \"Circles\".\nStile musicale.\nLo stile musicale dei P.O.D. trae spunto principalmente dal rap, dal funk e dall'heavy metal, ma anche elementi provenienti dal reggae, dal dub, dall'hardcore punk, dalla musica latina e dal soul. Nel corso degli anni il loro stile ha conosciuto varie sfumature, passando dal rap metal degli esordi a sonorit\u00e0 nu metal, alternative metal e alternative rock, sempre con una forte influenza reggae.\nI P.O.D. citano come propri ispiratori Boogie Down Productions, Run DMC, U2, Police, Bad Brains, Santana, Metallica, AC/DC, Suicidal Tendencies, Bob Marley, Primus, Earth, Wind &amp; Fire, 24-7 Spyz, Steel Pulse, Living Colour e Rage Against the Machine."}
{"id": "2464704", "revid": "994818", "url": "https://it.wikipedia.org/wiki?curid=2464704", "title": "Monsone (romanzo)", "text": "Monsone (\"Monsoon\") \u00e8 un romanzo d'avventura di Wilbur Smith del 1999.\nTrama.\nSir Henry Courteney viene incaricato dalla Compagnia Inglese delle Indie Orientali di partire alla ricerca del sanguinario pirata arabo Janjiri. Parte per le coste africane, tra il Capo di Buona Speranza e il Madagascar, con la nave \"Seraph\" insieme ad un equipaggio esperto portando con s\u00e9 i tre figli minori (Thomas, Guy e Dorian). Durante il viaggio alcuni contrasti con il gemello spingono Guy a separarsi dal resto della famiglia. Egli parte per Bombay per svolgere lavori d'ufficio per conto della Compagnia delle Indie. Durante un primo incontro con i pirati Dorian viene fatto prigioniero. Thomas (Tom) ed il padre sono decisi a liberarlo, tanto da assediare e assaltare la fortezza del pirata. Dorian intanto \u00e8 stato venduto come schiavo al principe Al-Malik, che lo crede il ragazzo di una profezia musulmana a causa dei suoi lunghi capelli rossi, citati dal Profeta. Henry Courteney resta ferito gravemente nello scontro e Thomas \u00e8 costretto a riportarlo in Inghilterra, abbandonando momentaneamente le ricerche del fratello minore. Al rientro in Inghilterra Henry, nel frattempo nominato barone per le sue vittorie contro il pirata, muore e Thomas uccide il crudele fratello maggiore Will Courteneney , che ha cercato di attirarlo in un agguato. Costretto a fuggire insieme al fedele Aboli, salpano a bordo della \"Swallow\" con un nuovo equipaggio per dirigersi nell'Oceano Indiano alla ricerca di Dorian.\nDorian intanto cresce a stretto contatto con la cultura Islamica e diventa un coraggioso guerriero fedele al principe (suo padre adottivo) Al-Malik. Assecondando la profezia Dorian, ribattezzato Al-Salil, guida l'esercito del principe contro il trono di Oman. Al-Malik, dopo l'impresa, lo spedisce lungo le coste dell'Africa orientale dove si sono verificate delle scorribande di pirati infedeli ai danni dei cacciatori d'avorio e i negrieri arabi. A compiere questi attacchi contro i mercanti di schiavi arabi \u00e8 Tom, al quale \u00e8 stato detto che il fratello Dorian \u00e8 morto di peste. I due fratelli andranno cos\u00ec a scontrarsi sul campo di battaglia."}
{"id": "2464719", "revid": "6923", "url": "https://it.wikipedia.org/wiki?curid=2464719", "title": "Villa Donzelli", "text": "Villa Donzelli \u00e8 una delle ville storiche di Napoli; \u00e8 sita in zona collinare, nel quartiere Arenella, nei pressi del Rione Alto.\nLa storia della struttura comincia grazie a Giuseppe Donzelli (1596-1670), un barone napoletano residente nei pressi di piazzetta Nilo che nel 1647 prese parte alla rivolta di Masaniello, sostenendola anche a livello teorico attraverso opere letterarie. In seguito al crollo della Repubblica Napoletana, fu costretto ad assistere alla distruzione dei suoi scritti e si ritir\u00f2 su una delle colline ai margini della citt\u00e0, acquistando un terreno su cui fece costruire la villa in oggetto.\nAlla nuova struttura, qualche tempo dopo la costruzione, nel 1656, egli aggiunse anche una cappella (oggi scomparsa). L'edificio era circondato anche da un vasto giardino provvisto di numerose piante medicinali (alcune delle quali molto rare), ordinate dallo stesso Donzelli, al fine di scoprire nuovi rimedi curativi. Successivamente, la villa fu spesso capolinea di molte illustre personalit\u00e0 che la visitarono per la sua posizione felice o per allieviarvi vari disturbi. Nel XVIII secolo entr\u00f2 a far parte delle propriet\u00e0 dei De Alteris, imparentatisi successivamente con i marchesi di Paglieto; per questa ragione, in alcune vecchie mappe la villa e la zona prospiciente sono indicate con i nomi \"Alterio\", \"Altieri\" e \"Paglieto\".\nNel corso del XIX secolo la villa cadde in rovina, ma nel 1898 fu acquistata da un ricco commerciante che la ristruttur\u00f2 in maniera monumentale. Dopo alterne vicende, nei primi decenni del Novecento fu venduta alle Suore del Patrocinio di San Giuseppe, che vi realizzarono un orfanotrofio. Oggi la struttura storica appartiene alla comunit\u00e0-famiglia \"Paradiso dei bambini\" gestita dalle Suore di Ges\u00f9 Redentore.\nI giardini e le fontane che un tempo circondavano la villa sono andati quasi del tutto distrutti, mentre le facciate interna ed esterna sono in buone condizioni, ma vi si ravvisano appena le strutture originarie, a causa degli ampliamenti e delle modifiche subite a fine Ottocento.\nInoltre, dagli anni trenta del Novecento, a poca distanza dalla villa, sorge l'enorme mole del ponte di via Fontana, sovrastante via Castellino.\n\u00c8 probabile che la presenza della villa sia all'origine del nome \"Montedonzelli\" (o \"Monte Donzelli\") con cui in passato era indicata la zona era indicata con il nome di \"Colle Fucunello\"; toponimo che sopravvive nella strada omonima e nella stazione della metropolitana Montedonzelli."}
{"id": "2464720", "revid": "765341", "url": "https://it.wikipedia.org/wiki?curid=2464720", "title": "Passione (filosofia)", "text": "Passione, dal greco antico \u03c0\u03ac\u03b8\u03bf\u03c2 (\"p\u00e0thos\" - sofferenza, passivit\u00e0 ), in filosofia indica il predicato o la categoria dell'essere corrispettivo e complementare all'azione alla quale logicamente si oppone..\nI vari significati.\nIn un significato pi\u00f9 specifico il termine si trova usato per indicare: \nNella storia della filosofia \u00e8 quest'ultimo significato che ha prevalso e si \u00e8 pi\u00f9 diffuso come un sentire di forte intensit\u00e0, di solito connotato da una grande attrazione per un soggetto; assume comunque, come tutti gli stati affettivi, significati diversi secondo l'ambito in cui se ne parla.\nAntichit\u00e0 greca e romana.\nNell'antichit\u00e0 occidentale, attraverso la letteratura omerica e la filosofia antica, la passione era vista come un sentimento eccessivo ed improvviso, ma non sempre negativo. Essa infatti poteva guidare al gesto eroico, soprattutto per \"furore\" o \"ira\".\nTestimone di questa moralit\u00e0 quanto meno complessa \u00e8 il teatro greco dove diversi personaggi si accendevano per passioni come la cupidigia, il desiderio d'amore, la paura paralizzante, l'esaltazione senza freni: tutta una serie di emozioni che rendevano i personaggi del dramma, e gli stessi d\u00e8i che li guidavano, come posseduti e fuori di s\u00e9.\nQuindi la passione cominci\u00f2 a essere interpretata come malattia, ovvero come lusinga e urgenza incontrollabile da parte del corpo che non poteva essere controllato dall'anima .\nSecondo Platone vi \u00e8 un netto contrasto tra la ragione e le passioni per cui queste sono caratteristiche della carnalit\u00e0 dell'anima concupiscibile che la rende soggetta ad azioni impulsive e a sofferenze. L'anima irascibile invece \u00e8 destinata a fare da mediatrice tra la razionalit\u00e0 e le passioni cercando di moderarle o di vincerle con il coraggio.\nAristotele vedeva nella passione una sorta di malattia, un'affezione dell'anima che incide anche sul corpo e altera ogni libera scelta, ma che pu\u00f2 essere controllata dalla ragione.\nModello tassonomico stoico.\nCon gli stoici l'anima diviene soltanto ragione e la passione \u00e8 qualcosa che viene da fuori e ne contrasta l'equilibrio e il programma. Crisippo arriva a dire che essa \u00e8 una condizione estatica sfrenata che produce un errato giudizio sul mondo e sulle sue norme . In questo senso parlare di passione rientra fin dall'inizio nella educazione poich\u00e9 essa rappresenta una minaccia sociale che il soggetto pu\u00f2 arrecare se lasciato preda di sole pulsioni elementari e senza intelligenza conoscitiva.\nIl modello nosologico delle passioni secondo Diogene Laerzio (con la rivisitazione dello Pseudo-Andronico) prevede quattro gruppi di passioni: piaceri, dolori, paure e desideri.\nTra i piaceri, intesi come esaltazioni irrazionali, troviamo l'incanto (quando la vista e l'udito vengono stravolti dall'insorgere della passione), la gioia malevola (che gode dei mali altrui), la delizia (o rammollimento dell'anima), l'effusione orgasmica e il maleficio vero e proprio (piacere procurato per inganno).\nTra i dolori, intesi come contrazioni irrazionali, troviamo la piet\u00e0, l'invidia, la gelosia (quando l'altro possiede l'oggetto del proprio desiderio), la rivalit\u00e0 (quando l'altro possiede ci\u00f2 che gi\u00e0 si ha), l'affanno, la noia, il turbamento davanti alla falsit\u00e0, l'angoscia, la costernazione (che impedisce una visione d'insieme), la desolazione, la sventura, lo spasimo, il lutto, la stizza, il tormento (davanti alle proprie riflessioni dolorose), il pentimento, il pianto, il lamento, lo sconforto, il fastidio, la preoccupazione, l'indignazione, la confusione (rispetto alla visione del futuro), la sofferenza e l'afflizione.\nTra le paure, che poi non sono altro che fughe dal dolore, troviamo il terrore, l'esitazione, la vergogna, lo sbigottimento, il panico, l'inquietudine, il timore (del futuro), lo stupore, la vilt\u00e0, la titubanza, la trepidazione e la superstizione.\nInfine tra i desideri, intesi come tensioni irrazionali verso i piaceri, troviamo la brama (che non ha oggetto del desiderio), l'odio, l'ambizione, l'ira, l'eros, l'indignazione rancorosa e la collera.\nLe passioni sono viste nell'arco del loro svolgersi, con un inizio, un culmine e il raffreddamento finale (che pu\u00f2 lasciare un umore duraturo, come il risentimento o la nostalgia).\nLa ricchezza anche solo lessicale del panorama di passioni analizzate dagli stoici divenne pi\u00f9 complesso con la loro descrizione fisiologica, con sintomi, processi termici, motivi incerti tra arrossamento e pallore, vapori e fluidi che erano serviti a Ippocrate e Galeno per descrivere gli stati di salute e malattia dell'essere umano. In qualche modo infatti le passioni erano dietro anche i tipi umani, li scoprivano, definivano e marcavano, anticipando quel che sar\u00e0 la fisiognomica nei secoli successivi.\nI \"temperamenti\" di Galeno.\nArticolando i quattro principali umori della teoria medica ippocratico-galeana con le passioni si hanno i principali temperamenti: il sangue, la bile gialla, la bile nera e il flegma, nelle loro rispettive caratteristiche caldo/umido, caldo/secco, freddo/secco e freddo/umido portano a caratteri emotivi, o depositi della passione nella psiche: ecco allora apparire il tipo \"sanguigno\", \"collerico\", \"malinconico\" o \"flemmatico\", che interiorizzano le passioni corrispondenti, facendone delle predisposizioni organiche. Agli stimoli esterni (come il caso dell'ira di Achille, provocata da Agamennone) si vanno sostituendo i combattimenti interiori e le giuste terapie per controllare in sede morale e filosofica gli effetti delle passioni. Se si riusciva a curarle, si raggiungeva l'apatia.\nLa critica di Cicerone, Sesto Empirico e Seneca.\nNelle \"Tusculanae disputationes\", Cicerone esprimeva la necessit\u00e0 di estirpare le passioni fino alla radice, evitando di potarle e quindi di lasciare che risorgano. Se gli stoici avevano proposto la meditazione e l'esercizio delle virt\u00f9 come rimedio, per Cicerone, meno fiducioso verso la razionalit\u00e0 e il potere della conoscenza, si tratta di costruire una strategia educativa che le anticipi nel loro sorgere, evitando l'apatia, considerata questa volta in negativo.\nSesto Empirico e gli scettici consideravano le passioni come non naturali, ma piuttosto quali miraggi che distolgono dall'arte del vivere rendendoci prima ancora che infelici, distaccati dalle cose o invischiati nelle false opinioni sulle cose stesse.\nSeneca e sullo stessa linea, pi\u00f9 tardi Plutarco, fecero delle passioni non pi\u00f9 (o non solo) il territorio della medicina, ma una questione antropologica centrale, le cui coordinate si muovevano sul rapporto tra vizi e virt\u00f9, e sul governo dell'uomo in mezzo agli altri uomini. La passione esce dall'antichit\u00e0 legata dunque alla psicologia e all'etica.\nIl controllo delle passioni nel Medioevo.\nLa concezione della passione come trasgressione pi\u00f9 che come forte impegno o eccesso di sensibilit\u00e0 porta la riflessione di Agostino a svolgersi intorno ai concetti di \"amor\", \"passio\", \"dilectio\", \"voluptas\" e \"amicitia\" come luoghi in cui non si \u00e8 pi\u00f9 se stessi e si esce dalla \"misura\" dell'ordine divino. Fa eccezione l'amore verso Dio, incondizionato, ineludibile, eterno e che restituisce eccellenza e \"potentia\".\nE tuttavia la passione \u00e8 data per natura e coinvolge le relazioni tra essere umano e mondo e tra essere umano ed essere umano in termini di comunit\u00e0 ordinata e guidata dalla \"gratia\".\nQuindi l'amore, ma anche la paura della perdita, che si trasforma in \"appetitus\", e altre tendenze umane a uscire dal seminato, possono assumere un aspetto anche positivo tanto che la stessa \"caritas\" (opposta alla \"cupiditas\") si pu\u00f2 dire che sia una forma di passione .\nSempre nel medioevo (ma dopo la dottrina esposta da Cicerone nel \"De Amicitia\"), soprattutto l'amore comincia a essere visto quasi come eroico, tramite il disinteressamento e la generosit\u00e0 dell'amante legati alla virt\u00f9 dell'amato. Sono casi da considerare quello filosofico (legato all'amore di Eloisa e Abelardo) o narrativo (legato al ciclo di Tristano). La passione viene dunque narrata con esaltazione, ma al contempo vista come estranea ai vincoli dell'amore legittimo (come nel matrimonio, difeso teoricamente da Agostino e praticamente da Giustiniano con il suo \"Codex\" del 534). E tuttavia proprio l'amore, con la poesia cortese, mostra la passione meno come fragilit\u00e0 e pi\u00f9 come forza.\nBernardo di Chiaravalle distingue \"affectio\" come inclinazione attiva e nobile del cuore verso qualcuno da \"affectus\" che si subisce e crea dolore. Le quattro passioni fondamentali sono la gioia, la paura, la tristezza e l'amore, ma \u00e8 soprattutto l'amore che viene visto in quella che diventer\u00e0 la classica partizione tra \"sacro\" e \"profano\".\nContribuisce all'idea di ci\u00f2 che chiamiamo \"passione\" inteso come sentimento anche l'idea di follia come si and\u00f2 sviluppando quando si passava dall'idea antica di possessione sacra alla retorica legata alla presenza di streghe e posseduti dal demonio da esorcizzare. Colui che pativa l'azione di qualche demone \u00e8 ora preda del diavolo che muovendo l'anima e straziando il cuore e i sensi del \"folle\" lo travia dal giusto corso della vita.\nLa passione \u00e8 dunque mania, esaltazione frenetica, fino all'estasi e alla perdita definitiva di s\u00e9. Questa idea offre il motore narrativo alla tragedia (pi\u00f9 ancora che quella antica si consideri quella elisabettiana) e alle varie speculazioni sul peccato e sulla sua punizione (con l'aspetto antagonistico tra passione e inquisizione). In qualche modo dunque la passione diventa didascalica e didattica, segnando il confine tra il lecito e l'illecito, tra il doveroso e il libertario, tra norma e perturbazione. Da un punto di vista concettuale la passione si semplifica, diventando orientata al bene o al male (e quando coniugata al futuro guidata dalla speranza o dalla paura).\nIl moderno amore di s\u00e9.\nCon l'umanesimo le passioni, come ogni aspetto della naturalit\u00e0 dell'uomo, vengono rivalutate come un'esaltazione della volont\u00e0 (cos\u00ec in Bruno, Tommaso Campanella, ecc.) che quindi si rafforza e diviene pi\u00f9 efficace sotto la spinta degli \"eroici furori\" bruniani.\nL'identit\u00e0 personale nel mondo moderno si traduce in vanit\u00e0 e desiderio di potere, ansia di approvazione ed egoismo. Poggiandosi su idee di eroismo e aristocrazia, la nuova societ\u00e0 politica legittima anche la propensione e il diritto alla felicit\u00e0.\nTra il XVII e XVIII secolo, allontanatosi dal medioevo, l'uomo si concentra su se stesso. Tra l'introspezione alla Montaigne e i miti di progresso alla Rousseau, complice anche la riforma protestante, l'uomo si studia e pone al centro delle proprie attivit\u00e0 l'autoaffermazione (spesso narcisistica). Essere fedeli alle proprie mire, ai propri desideri, insomma a se stessi, \u00e8 uno dei valori dell'io, conscio delle proprie possibilit\u00e0 cognitive e pratiche. La passione dominante \u00e8 l'amore per se stessi, per la propria ragione (si pensi a Cartesio), per le proprie stesse passioni, che diventano tutte \"buone\" purch\u00e9 se ne abbia il controllo. Con questa chiave si pu\u00f2 leggere anche il teatro di Corneille, pieno di personaggi che cercano e impongono la padronanza di s\u00e9, la legittimit\u00e0 della propria gloria.\nAllo stesso tempo esiste, per\u00f2, una vulnerabilit\u00e0 dell'uomo moderno che si manifesta (ancora in ambito teatrale, per esempio, nei personaggi di Racine) nell'individuo che non riesce a controllare tramite la ragione tutte le proprie passioni, e per spirito di conservazione e per necessit\u00e0 di sopravvivenza, cede alla natura, e magari perch\u00e9 in opposizione al desiderio e alla vanit\u00e0 d'altri, genera passioni distruttrici, come dice Hobbes negli \"Elementi di legge naturale e politica\" (1640), e confrontandosi con gli altri nutre la propria passione della gloria. La \u00abgloria, o sentimento di compiacenza o trionfo della mente, \u00e8 quella passione che deriva dall'immaginazione o concetto del nostro potere, superiore al potere di colui che contrasta con noi.\u00bb. Da \"gloria\" si passa a \"vanagloria\" e la passione di essere \"degni di se stessi\" diventa una trappola di autocompiacimento. La felicit\u00e0, con Hobbes, \u00e8 incessante desiderio di dominio sugli altri e sul mondo, assicurandosi per quanto a lungo possibile e magari per sempre una posizione di vantaggio e potere.\nAnche John Locke va in questa direzione, salvo che pone, a contrasto con la passione, la paura di morire. Attraverso la paura della morte, l'amore di s\u00e9 come autoconservazione \u00e8 pi\u00f9 forte dell'amore passionale di s\u00e9. L'arbitro di tutte queste passioni, nel modello giusnaturalistico, diventa il \"politico\" che, quasi una persona artificiale, stabilisce un limite alle passioni e alla vita emotiva dei singoli. Essere \"cittadino\" non cambia la \"natura\" dell'uomo, ma lo tiene sotto controllo, gli fa rinunciare, in nome della societ\u00e0, alle proprie passioni. Come dir\u00e0 Freud, \"l'uomo civile baratta una parte della propria felicit\u00e0 possibile con la sicurezza\".\nQuesta riflessione che attraversa due secoli alla ricerca delle funzioni vitali e societarie, del loro combinarsi tra avarizia, lusso, invidia, lussuria e soprattutto orgoglio a favore dello sviluppo della societ\u00e0, vede come posizione del tutto originale quella di Spinoza che nel suo accentuato determinismo naturale dichiara non aver senso parlare della illusoria libert\u00e0 dell'uomo e quindi le passioni non possono in alcun caso modificarla n\u00e9 in bene n\u00e9 in male: non c'\u00e8 opposizione tra ragione e passione, si tratta, dice Spinoza, solo di passivit\u00e0 o attivit\u00e0, di considerare cio\u00e8 se l'uomo ha idee adeguate o inadeguate.\nTra etica, politica, scienza della natura e filosofia pratica, il pensiero sulle passioni si lega al mito illuministico del progresso. \u00c8 nato il diritto alla felicit\u00e0 che inevitabilmente apre la strada alla passione amorosa dei romantici.\nRagione illuminista e sentimento romantico.\nI libertini del '700 esalteranno le passioni e gli appetiti e le loro tesi troveranno accoglienza in coloro che esaltano il lusso che procura effetti benefici, come si sostiene nella disputa settecentesca su questo tema che trova sostegno nella apologia dei vizi e delle passioni fatta da Bernard de Mandeville nella sua \"La favola delle api\".\nGli illuministi sosterranno queste concezioni che l'utopista Charles Fourier cercher\u00e0 di realizzare nei suoi esperimenti sociali. In contrasto con questi Rousseau ritiene invece che l'origine delle passioni non vada ricercata nella primitiva naturalit\u00e0 dell'uomo ma che esse si formino a causa delle degenerazioni che sorgono nelle societ\u00e0 umane.\nNel secondo dei tre libri del \"Trattato sulla natura umana\" (1739\u20131740) David Hume assegna al tema delle passioni un'importanza centrale per definire la vita dell'uomo. Hume \u00e8 convinto che nelle passioni vi sia \u00abmeccanismo regolare\u00bb conoscibile scientificamente \u00abnon meno delle leggi del moto, dell'ottica, dell'idrostatica o di qualsiasi branca della filosofia naturale\u00bb \nDall'analisi naturalistica delle passioni egli ne ricava la falsit\u00e0 della visione tradizionale dell'uomo unico essere razionale che con la sua capacit\u00e0 di controllare e mettere al suo servizio le spinte emozionali si rende simile a Dio. In realt\u00e0 l'uomo, come gli animali, \u00e8 essenzialmente preda delle passioni e la sua ragione, offuscata dai dubbi, non \u00e8 in grado di conseguire la conoscenza neppure delle realt\u00e0 naturali pi\u00f9 semplici come l'esistenza di un mondo oggettivo estraneo alla soggettivit\u00e0, la capacit\u00e0 di cogliere il rapporto di causalit\u00e0 tra le cose, la propria autocoscienza.\nNon la ragione ma le passioni invece offrono all'uomo certezze come quelle di essere sicuro della sua coscienza personale, e di come il suo carattere, determinato naturalisticamente, sia alla base della causalit\u00e0 del suo comportamento \nContrariamente all'opinione diffusa, risalente a Platone, che la ragione sia superiore alle passioni e in grado di dominarle, per Hume nessuna condotta umana pu\u00f2 essere compresa dalla ragione che \u00e8 capace solo di stabilire semplicemente delle relazioni tra le idee e mai dettare quale debba essere il comportamento umano. Anzi, afferma Hume, \u00abla ragione \u00e8, e deve essere, schiava delle passioni\u00bb \nContro la concezione cristiana e la filosofia di Hobbes che giudicavano negativamente una vita dominata dalle passioni, Hume \u00e8 convinto che per gli uomini sia fondamentale, per la costituzione della razionalit\u00e0, quello che egli chiama \"il principio di trasmissione della simpatia\", intendendo come essi siano immersi in un continuo interscambio tra di loro di emozioni e sentimenti che li influenzano profondamente.\nDalla simpatia nascono le quattro passioni fondamentali: l'orgoglio, l'umilt\u00e0, l'amore e l'odio. Ad esempio nel caso dell'orgoglio, che pure \u00e8 strettamente connesso a motivazioni egoistiche e autocelebranti, questo sentimento pu\u00f2 nascere e avere senso solo se ci si rapporta empaticamente con gli altri.\nL'orgoglio, pi\u00f9 dell'umilt\u00e0, che reprime gli aspetti piacevoli di quella passione, pu\u00f2 essere fonte anche di effetti positivi come una certa benevolenza nei confronti del prossimo, il rafforzamento della propria autostima fondata sul sicuro possesso di doti naturali e sul sereno riconoscimento del proprio carattere e dei limiti ad esso connaturati.\nUn giudizio del tutto negativo sulle passioni \u00e8 invece quello di Kant che le chiama \u00abcancri per la ragion pura pratica e generalmente inguaribili\u00bb. L'azione veramente buona \u00e8 quella che risponde ai criteri della morale autonoma, che ha la ragione di s\u00e9 in s\u00e9 stessa, senza nessun intervento della materialit\u00e0 delle passioni, siano pure quelle che generalmente vengono considerate positivamente come l'amore per il prossimo, lo spirito di generosit\u00e0 ecc.\nMolto diversa da quella settecentesca \u00e8 la considerazione positiva che delle passioni ha il romanticismo. Le passioni vanno giudicate positivamente non per i motivi portati dall'edonismo e dal materialismo, ma perch\u00e9 esse sono in grado di rendere manifesti i limiti della ragione umana quando essa si mostra incapace di cogliere la totalit\u00e0 vivente in tutte quelle espressioni rivelate invece proprio dalle passioni."}
{"id": "2464721", "revid": "200568", "url": "https://it.wikipedia.org/wiki?curid=2464721", "title": "Crieff", "text": "Crieff (\"Craoibh\" in gaelico) \u00e8 la seconda citt\u00e0 in ordine di grandezza della regione di Perth e Kinross in Scozia. \u00c8 soprattutto un piccolo borgo che sta diventando meta di turismo locale. Crieff conta all'incirca 6.000 abitanti."}
{"id": "2464722", "revid": "716642", "url": "https://it.wikipedia.org/wiki?curid=2464722", "title": "Carlo Costly", "text": "Biografia.\n\u00c8 figlio di Anthony Costly, ex calciatore honduregno che partecip\u00f2 al .\nCarriera.\nClub.\nInizia la sua carriera nel 2000 nell'Atl\u00e9tico Celaya, in Messico. Nel 2001 passa invece al Morelia, dove rimane fino al 2003.\nInizia a giocare nel 2003 in patria nel Platense fino al 2007, con cui colleziona 10 reti in 19 presenze.\nSi trasferisce poi nello stesso anno, in Polonia nel Be\u0142chat\u00f3w. Nel gennaio del 2009 si trasferisce in Inghilterra nel Birmingham City. Nel 2010 passa invece al Vaslui, in Romania.\nNella stagione 2011-2012 si trasferisce a titolo definitivo al Guadalajara, nella Primera Divisi\u00f3n messicana. Nel 2011 passa a titolo temporaneo in Mls negli Houston Dynamo.\nNell'estate del 2012 va in Grecia nel Veria con cui gioca 25 partite segnando 6 gol. Nel 2013 va in Cina nel Guizhou Zhicheng. Fa ritorno in Honduras dopo 7 anni nell'Espa\u00f1a.\nPassa al Gaziantepspor nella stagione 2014-2015 dove colleziona solo 7 presenze senza segnare alcun gol in campionato e 3 presenze con 3 reti nella coppa nazionale.\nAttualmente milita nella squadra honduregna del C.D. Olimpia.\nNazionale.\n\u00c8 stato un punto fermo della nazionale honduregna con cui ha militato dal 2007 al 2014, segnando 32 reti in 77 gare. Grande protagonista insieme a Carlos Pav\u00f3n per la qualificazione ai mondiali 2010 in Sudafrica che a causa di un infortunio dovr\u00e0 saltare. Segna l'unico gol della selezione honduregna nei mondiali 2014 in Brasile contro l'Ecuador, trentadue anni dopo l'ultimo segnato in un mondiale per l'Honduras. Lancio in profondit\u00e0, controllo in progressione, sinistro in corsa, palla nell'angolo alla destra del portiere."}
{"id": "2464725", "revid": "729019", "url": "https://it.wikipedia.org/wiki?curid=2464725", "title": "EXA Media", "text": "EXA Media \u00e8 stata una societ\u00e0 per azioni italiana editrice e distributrice di prodotti audiovisivi, software, videogiochi e corsi multimediali interattivi. Nel 2009 la EXA Media trasfer\u00ec tutte le sue attivit\u00e0 e l'uso dei marchi alla consociata EMC S.r.l., ma dopo pochi mesi tutte le societ\u00e0 furono poste in liquidazione e l'attivit\u00e0 cess\u00f2 completamente.\nStoria.\nNata nel 1999 come casa editrice di contenuti multimediali, si specializz\u00f2 in particolare nella realizzazione di corsi multimediali su cd-rom con contenuti propri e sviluppati internamente da un team di professionisti del settore informatico. Successivamente il suo catalogo fu ampliato con l'inserimento di software, applicativi e titoli dedicati all'intrattenimento \"home video\", commercializzati in Italia su licenza.\nLa diversificazione dei prodotti e delle attivit\u00e0 port\u00f2 nel tempo alla creazione di diverse divisioni interne: EXA Cinema, EXA Software, EXA Games ed EXA Educational.\nEXA Cinema nacque nel 2004 per commercializzare su licenza propria un vasto catalogo di titoli cinematografici in formato DivX, dopo aver acquisito nello stesso anno la prima licenza per l'Italia di questa tecnologia di compressione video dalla americana \"DivX Corporation\". EXA Cinema era anche distributore di prodotti per il mercato \"home video\" per conto di terzi, quali Yamato Video, One Movie, Ermitage Cinema e Stormovie. Nell'ottobre 2007, inoltre, rilev\u00f2 l'intero catalogo dei titoli anime gi\u00e0 dell'editore Shin Vision, pubblicandone diversi con il proprio marchio Fool Frame.\nEXA Software era la divisione che si occupava della commercializzazione di titoli software quali, per citarne alcuni, \"iPod Converter\", \"PSP Movie Transfer\", \"Home Design 3D\" e vari programmi gestionali e antivirus.\nEXA Educational era il marchio che contraddistingueva i corsi multimediali di informatica, di lingue, didattici per la scuola ed enciclopedici, ossia i prodotti del \"core business\" originario.\nEXA Games, infine, era la divisione dedicata alla commercializzazione di videogiochi per PC; nel 2005 la divisione fu costituita in societ\u00e0 a responsabilit\u00e0 limitata con la denominazione EMC S.r.l., che nell'aprile 2009 eredit\u00f2 tutte le attivit\u00e0 e i marchi della EXA Media, per poi essere posta a sua volta in liquidazione, cessando del tutto l'attivit\u00e0."}
{"id": "2464731", "revid": "1149807", "url": "https://it.wikipedia.org/wiki?curid=2464731", "title": "RTL II", "text": "RTL II, o RTL 2, \u00e8 un canale televisivo tedesco.\nIl canale trasmette programmi come il \"Grande Fratello\", serie come \"Stargate SG-1\" e nel pomeriggio prevalentemente anime (\"Detective Conan\", \"InuYasha\", \"One Piece\" e \"Naruto\"). La domenica mattina vengono trasmessi anime come \"Pok\u00e9mon\", \"Dragon Ball\" e \"Dragon Ball Z\"."}
{"id": "2464733", "revid": "486946", "url": "https://it.wikipedia.org/wiki?curid=2464733", "title": "RTL 2", "text": ""}
{"id": "2464735", "revid": "767487", "url": "https://it.wikipedia.org/wiki?curid=2464735", "title": "Laura Torres", "text": "Tra i personaggi pi\u00f9 famosi da lei doppiati figurano Goku, Gohan e Goten da bambini nelle serie e nei film di \"Dragon Ball\", Shinnosuke Nohara in \"Shin Chan\", Nobita in \"Doraemon\", Martin Prince in \"I Simpson\" e Tommy Pickles in \"Rugrats.\""}
{"id": "2464740", "revid": "547034", "url": "https://it.wikipedia.org/wiki?curid=2464740", "title": "Nallely Sol\u00eds", "text": "Tra i personaggi da lei doppiati figurano Chopper in One Piece, Shinnosuke Nohara (2\u00aa voce) in Shin Chan, Lisa Simpson e Milhouse Van Houten in I Simpson (Dalla stagione 16)."}
{"id": "2464742", "revid": "326822", "url": "https://it.wikipedia.org/wiki?curid=2464742", "title": "Alexia Sol\u00eds", "text": ""}
{"id": "2464743", "revid": "287204", "url": "https://it.wikipedia.org/wiki?curid=2464743", "title": "Nallely Solis", "text": ""}
{"id": "2464745", "revid": "287204", "url": "https://it.wikipedia.org/wiki?curid=2464745", "title": "Alexia Solis", "text": ""}
{"id": "2464748", "revid": "599013", "url": "https://it.wikipedia.org/wiki?curid=2464748", "title": "Jerzy Zabielski", "text": ""}
{"id": "2464749", "revid": "1573940", "url": "https://it.wikipedia.org/wiki?curid=2464749", "title": "Aleksander Ma\u0142ecki", "text": ""}
{"id": "2464752", "revid": "599013", "url": "https://it.wikipedia.org/wiki?curid=2464752", "title": "W\u0142adys\u0142aw Segda", "text": ""}
{"id": "2464753", "revid": "599013", "url": "https://it.wikipedia.org/wiki?curid=2464753", "title": "Kazimierz Laskowski", "text": ""}
{"id": "2464754", "revid": "1564499", "url": "https://it.wikipedia.org/wiki?curid=2464754", "title": "Dialetto oltrepadano", "text": "Il dialetto oltrepadano \u00e8 una variet\u00e0 della lingua emiliano-romagnola, appartenente al gruppo linguistico gallo-italico, parlata nell'Oltrep\u00f2 pavese, la porzione meridionale della provincia di Pavia e nel comune di Pozzol Groppo in provincia di Alessandria. Nel suo \"Saggio sui dialetti gallo-italici\" del 1853 Bernardino Biondelli lo classificava come variet\u00e0 dialettale di tipo emiliano insieme al pavese, nel volume citati unitamente come \"pavese-vogherese\".\nEssendo l'area in questione incuneata tra le province di Alessandria, in Piemonte e quella di Piacenza, in Emilia-Romagna, nonch\u00e9 vicina alla provincia di Genova ma non eccessivamente distante nemmeno da quella di Milano, \u00e8 impossibile definire questo dialetto come uniformato in tutto l'Oltrep\u00f2, malgrado le similitudini dei dialetti nelle differenti zone. Intorno a Voghera, ad esempio, emergono le influenze della lingua piemontese, mentre nelle vicinanze di Broni, Stradella e della bassa Val Versa sono pi\u00f9 forti le similitudini con le forme del piacentino parlato in Val Tidone. Nei paesi che si affacciano lungo il Po, vi sono elementi di transizione con il dialetto lomellino.\nSull'Appennino, a sud di Varzi, si registrano invece mutamenti pi\u00f9 marcati, dovuti alla prossimit\u00e0 della lingua ligure soprattutto a Santa Margherita di Staffora e a Brallo di Pregola.\nParticolare \u00e8 il caso di Broni e Stradella, dove la \u00f6, pronunciata nel resto dell'Oltrep\u00f2, diventa \u00f4. Ad esempio: \"Br\u00f6d\" (Brodo), a Broni o Stradella diventa \"Br\u00f4d\".\nEsempio di dialetto dell'Ottocento.\nUna nuvela del Bucasc (dialetto di Voghera).\nDis \u00e4d\u00f3nc\u00e4 che int i temp d\u00ebl prim re 'd Cipro, dop la conquist\u00e4 dl\u00e4 Ter\u00e4 S\u00e4nt\u00e4 fat\u00e4 d\u00e4 Gofred \u00e4d B\u00fcgli\u00f3n, l'\u00e8 s\u00fccess che \u00fcn\u00e4 nobildon\u00e4 'd Gu\u00e4scogn\u00e4 l'\u00e8 \u00e4ndat\u00e4 in pelegrinagg al Sep\u00f3lc\u00e4r, e qu\u00e4nd l'\u00e8 tornaa, \u00e4rivaa in Cipro, di b\u00e4loss i gh'h\u00e4n fat di vit\u00fcperi. Lee, p\u00f6dend\u00e4s n\u00f2 consol\u00e0, l'ha pensaa ben d'\u00e4nd\u00e0ss a l\u00e4ment\u00e0 d\u00e4l re. Ma i gh'h\u00e4n dii che l\u00fc l'er\u00e4 t\u00e4nto trasc\u00fcraa che no sol \u00e4l fav\u00e4 n\u00f2 gi\u00fcstisi\u00e4 ai ofes patii dai alt\u00e4r, ma inc\u00e4s\u00ec cui ch'i 'gh fav\u00e4n a l\u00fc p\u00ebr gross ch'i f\u00fcss\u00e4n ni soportav\u00e4, \u00e4 l\u00e4 mir\u00e4 che se quaich d'\u00fcn \u00e4l gh'\u00e4viv\u00e4 quaich fastidi, 'l se sfogav\u00e4 f\u00e4nd\u00e4gh quaich fig\u00fcr\u00e4. Sentend\u00e4 'st\u00e4 rob\u00e4 l\u00e4 don\u00e4, s\u00e4vend\u00e4 p\u00e4r cm\u00e8 f\u00e0 p\u00e4r vendic\u00e0ss, tant p\u00e4r consol\u00e0ss \u00fcn poo l'ha pensaa 'd vor\u00e8 in quaich m\u00e4ner\u00e4 f\u00e0 pent\u00ec 'l re dl\u00e4 s\u00f2 m\u00e4ner\u00e4 'd f\u00e0 e, \u00e4nd\u00e4nd\u00e4 pi\u00e4nzend d\u00e4dn\u00e4ns a l\u00fc, la gh'h\u00e4 dit: \"Sci\u00f3r, m\u00ec v\u00e4n n\u00f2 a la t\u00f2 presens\u00e4 p\u00e4r vendic\u00e0m dl'ingi\u00fcri\u00e4 ch'i m'h\u00e4n fata, ma in s\u00f2 rip\u00e4r\u00e4ssi\u00f3n \u00ebt pregh d\u00e4 m\u00f6str\u00e0m cm\u00e8 ch'a't fee t\u00ec a sofr\u00ec cui ch'i 'm dis\u00e4n ch'i 't f\u00e4n, che insc\u00ec imp\u00e4r\u00e4r\u00f6 a soport\u00e0 cul\u00e4 ch'i m'h\u00e4n fat a m\u00ec, ch'\u00e4 't reg\u00e4l\u00e4riss volonter\u00e4 s\u00e4 podiss, d\u00e4 gi\u00e0 che t\u00ec 'l see p\u00f6rt\u00e0i insc\u00ec ben\"\n\u00c4l re, f\u00e9n \u00e4l\u00f3r pig\u00e4r e trasc\u00fcraa, quasi ch'u 's dessedass d\u00e4 dorm\u00ec, cominci\u00e4nd\u00e4 da l'ingi\u00fcri\u00e4 fat\u00e4 a cul\u00e4 don\u00e4, che l'ha vendicaa teribilment, l'\u00e8 dventaa tremend c\u00f3ntr\u00e4 t\u00fcti cui che d'\u00e4l\u00f3r in p\u00f6 i han m\u00e4ncaa 'd rispet \u00e4 l\u00e4 s\u00f2 coron\u00e4.\nLa Parabula del Fi\u00f6 Strasun (dialetto di Broni).\n\u00dcn om \u00e4l gh'\u00e4viv\u00e4 d\u00fc\u00fc fi\u00f6.\nE \u00e4l second l'ha dit \u00e4l s\u00f2 pad\u00e4r: \"O p\u00e0, dem l\u00e4 part dl\u00e4 rob\u00e4 ch'\u00e4m t\u00f3c\u00e4!\" e l\u00fc \u00e4l gh'ha sp\u00e4rtii in tra l\u00f3r l\u00e4 s\u00f2 sost\u00e4ns\u00e4.\nE d\u00e4 l\u00ec a poch d\u00ec \u00e4vend miss t\u00fctcoss \u00e4nsem\u00e4, \u00e4l fi\u00f6 d\u00e4rd\u00e8 \u00e4l s'n'\u00e8 \u00e4ndat in p\u00e4is lont\u00e4n, e l\u00e0 l'ha cons\u00fcmaa t\u00fct \u00e4l fat s\u00f2 \u00e4 b\u00e4gurd\u00e0.\nE qu\u00e4nd \u00e4l gh'ha 'v\u00fc\u00fc p\u00fc gnent, in c\u00f3l p\u00e4is \u00e4 gh'\u00e8 stat 'n\u00e4 gr\u00e4n c\u00e4risti\u00e4, e l'ha cominsiaa a m\u00e4nc\u00e0 'd t\u00fct \u00e4l necessari.\nE l'\u00e8 \u00e4ndai e 'l s'\u00e8 miss gi\u00f3 \u00e4press \u00e4d v\u00fcn di \u00e4bit\u00e4nt \u00e4d c\u00f3l p\u00e4is, ch'\u00e4l l'ha m\u00e4ndaa a \u00fcn\u00e4 s\u00f2 pussi\u00f3n \u00e4 c\u00fcr\u00e0 i gugn\u00f6.\nE \u00e4l s\u00e4rcav\u00e4 'd c\u00e4v\u00e0ss l\u00e4 fam coi gi\u00e4nd ch'\u00e4 m\u00e4ngiav\u00e4n i gugn\u00f6, e \u00e4ns\u00fcn \u00e4 'gh ni dav\u00e4.\nMa p\u00f6 pens\u00e4nd a la s\u00f2 sit\u00fc\u00e4si\u00f3n, \u00e4l s'\u00e8 miss \u00e4 d\u00ec: \"Q\u00e4nti servitur in c\u00e0 'd m\u00e8 pad\u00e4r i gh'hann d\u00e4l p\u00e4n a brass, e m\u00f6 ch\u00ec cr\u00e4p \u00e4d l\u00e4 fam!\nS\u00e4lt\u00e4r\u00f2 s\u00fc, \u00e4nd\u00e4r\u00f2 \u00e4 c\u00e0 'd m\u00e8 pad\u00e4r e 'gh dir\u00f2: \"O p\u00e0, hoo fat di pcaa c\u00f3ntr\u00e4 d\u00e4l Sign\u00f3r e inc\u00f3ntr\u00e4 'd vu!\"\n\"Ah! ch'\u00e4 s\u00f3n p\u00fc d\u00e4gn \u00e4d vess ci\u00e4maa voss fi\u00f6; tr\u00e4t\u00e9m t\u00e4requal v\u00fcn di voss servitur\"\".\nE, s\u00e4lt\u00e4nd s\u00fc, \u00e4l s'\u00e8 portaa d\u00e4 s\u00f2 pad\u00e4r; e in c\u00f3l m\u00e9nt\u00e4r ch'l'er\u00e4 \u00e4nc\u00f3r lont\u00e4n, s\u00f2 pad\u00e4r \u00e4l l'ha sgosii, \u00e4l s'\u00e8 miss \u00e4 comp\u00e4ssi\u00f3n, e 'l gh'\u00e8 \u00e4ndat inc\u00f3ntr\u00e4 e, tr\u00e4nd\u00e4gh i brass al col, \u00e4l l'ha b\u00e4saa.\nE 'l fi\u00f6 \u00e4l gh'ha dit: \"O p\u00e0, gh'hoo fat di m\u00e4nc\u00e4ment c\u00f3ntr\u00e4 d\u00e4l Sign\u00f3r e c\u00f3ntr\u00e4 'd vu; s\u00f3n pi\u00fc d\u00e4gn \u00e4d vess ci\u00e4maa t\u00f2 fi\u00f6\".\nE \u00e4l\u00f3r\u00e4 s\u00fcbet \u00e4l pad\u00e4r l'ha com\u00e4nd\u00e0 ai servitur: \"Prest, tir\u00e8 \u00e4 m\u00e4n \u00e4l p\u00fc bel vestid e met\u00ecg\u00e4l \u00e4d\u00f2ss, e m\u00e4t\u00e8gh in did l'an\u00e8 e i scarp ai p\u00e8;\nMn\u00e8 ch\u00ec \u00e4l videl grass e m\u00e4ss\u00e8l, e ch'\u00e4s m\u00e4ngi\u00e4 e ch'\u00e4s stag\u00e4 in gr\u00e4n ligr\u00ec\u00e4\np\u00e4rch\u00e8 'stu m\u00e9 fi\u00f6 l'er\u00e4 mort e \u00e4dess l'\u00e8 \u00e4rs\u00fcssitaa; l'er\u00e4 pers e \u00e4l s'\u00e8 truvaa\" E i h\u00e4nn cominsaa \u00e4 m\u00e4ngi\u00e0 e bev.\nInt\u00e4nt \u00e4l prim fi\u00f6 l'er\u00e4 in c\u00e4mp\u00e4gn\u00e4 e, torn\u00e4nd\u00e4 per vn\u00ecss\u00e4n \u00e4 c\u00e0, l'ha sentii \u00e4 son\u00e0 e b\u00e4l\u00e0.\nE l'ha ci\u00e4maa \u00e4 v\u00fcn di s\u00f2 servitur csa l'er\u00e4 'stu bordel.\nE l\u00fc \u00e4l gh'ha rispost: \"L'\u00e8 \u00e4rivaa s\u00f2 fr\u00e4d\u00e8, e s\u00f2 pad\u00e4r l'ha fai m\u00e4ss\u00e0 \u00fcn videl grass, p\u00e4rch\u00e8 \u00e4l l'ha tornaa \u00e4 ved s\u00e4n e salv\".\nE l\u00fc s\u00fcbet l'\u00e8 \u00e4ndai 'n coldr\u00e4, e 'l voriv\u00e4 p\u00fc \u00e4nd\u00e0 in c\u00e0; \u00e4l pad\u00e4r l'\u00e8 'gn\u00fc\u00fc f\u00f6r\u00e4 e l'ha cominsaa a preg\u00e0l.\nMa l\u00fc l'ha rispost e l'ha dit \u00e4 s\u00f2 pad\u00e4r: \"I henn gi\u00e4m\u00f2 t\u00e4nti \u00e4nn che m\u00ec \u00e4t serv, e n'hoo mai m\u00e4ncaa d'obd\u00ec ai t\u00f2 com\u00e4nd; e mai \u00fcna volt\u00e4 \u00e4t m'hee dat \u00fcn crav\u00e9n d\u00e4 pod\u00ec god coi m\u00e8 \u00e4mis;\nMa dop ch'\u00e8 vn\u00fc\u00fc \u00e4 c\u00e0 'stu t\u00f2 fi\u00f6 ch'l'ha cons\u00fcmaa t\u00fct \u00e4l fat s\u00f2 con di v\u00e4cass \u00e4d donn \u00e4d mal\u00e4 vit\u00e4, t'hee m\u00e4ssaa 'l videl grass!\".\nMa 'l pad\u00e4r \u00e4l gh'ha dit: \"Oh, \u00e4l m\u00e8 fi\u00f6, t\u00ec t'\u00e8 semp\u00e4r con m\u00ec, e t\u00fct quel che gh'hoo l'\u00e8 t\u00f2;\nMa l'er\u00e4 gi\u00fcst d\u00e4 st\u00e0 \u00e4leg\u00e4r e f\u00e0 fest\u00e4, p\u00e4rch\u00e8 'stu t\u00f2 fr\u00e4d\u00e8 l'er\u00e4 mort e l'\u00e8 \u00e4rvistaa; l'er\u00e4 pers, e \u00e4l s'\u00e8 trovaa\".\nLessico.\nCambiamento lessicale nel vogherese.\nRispetto alla parlata usata fino agli inizi del '900, il dialetto moderno di Voghera, centro principale dell'Oltrepo', si \u00e8 modificato, essendosi avvicinato gradualmente al dialetto pavese (lo stesso viene anche definito pavese-vogherese), il quale negli ultimi tempi ha subito sempre maggiormente l'influenza della vicina Milano. L'indiretta influenza del milanese sul vogherese \u00e8 riscontrabile negli esempi sottostanti:\nUno dei cambiamenti maggiori avvenuti nel vogherese moderno \u00e8 la perdita della rotacit\u00e0 nella formazione degli articoli determinativi, tratto ancora distintivo invece del vicino dialetto tortonese.\nEsempio di dialetto moderno.\nIl vogherese moderno.\nL'Apen\u00e9n, la c\u00e4den\u00e4 \u00e4d muntagn che 'me \u2018na spena dursal la traversa t\u00fct\u00e4 la penisula it\u00e4liana \u00e4l cumencia a l'alt\u00e4ss\u00e4 d\u00ebl pass d\u00ebl T\u00fcrch\u00e9n, fra Genua Voltri e Liss\u00e4ndria. Un quaid\u00fcn \u00e4l fa l'ipotesi che \u2018l nom \"Apen\u00e9n\" \u00e4l vena da Pen, \u00e4l diu lig\u00fcr di bosch e di muntagn; da chi l\u00fc i sarissan p\u00f6 derivaa incas\u00ec i nom di mont P\u00ebna e P\u00ebn\u00ebs.\nIl Padre Nostro.\nPadar Noster che t'see int i ciel\nca'l sia santific\u00e0 'l to nom\nca 'l vena 'l to regn\nca sia faja la to vulunt\u00e0\nins\u00ec in ciel tant 'me in tera"}
{"id": "2464755", "revid": "99634360", "url": "https://it.wikipedia.org/wiki?curid=2464755", "title": "Tadeusz Friedrich", "text": "\u00c8 il marito di Felicja Schabi\u0144ska.\nPalmar\u00e8s.\nIn carriera ha ottenuto i seguenti risultati:"}
{"id": "2464756", "revid": "599013", "url": "https://it.wikipedia.org/wiki?curid=2464756", "title": "Adam Pap\u00e9e", "text": ""}
{"id": "2464757", "revid": "599013", "url": "https://it.wikipedia.org/wiki?curid=2464757", "title": "Fr\u00e9d\u00e9ric Monetti", "text": ""}
{"id": "2464758", "revid": "124123", "url": "https://it.wikipedia.org/wiki?curid=2464758", "title": "Gyula Glykais", "text": "Palmar\u00e8s.\nIn carriera ha ottenuto i seguenti risultati:"}
{"id": "2464759", "revid": "287204", "url": "https://it.wikipedia.org/wiki?curid=2464759", "title": "Frederic Monetti", "text": ""}
{"id": "2464760", "revid": "1543377", "url": "https://it.wikipedia.org/wiki?curid=2464760", "title": "S\u00e1ndor Gombos", "text": "Palmar\u00e8s.\nIn carriera ha ottenuto i seguenti risultati:"}
{"id": "2464761", "revid": "102647813", "url": "https://it.wikipedia.org/wiki?curid=2464761", "title": "Attila Petschauer", "text": "Biografia.\nNato a Budapest, Petschauer fece parte della rappresentativa nazionale di scherma ungherese alle Olimpiadi nel 1928 e nel 1932. Tra la fine degli anni 1920 e l'inizio degli anni 1930 viene considerato uno dei tiratori pi\u00f9 importanti del mondo.\nCampionati Europei.\nNel 1923, ad appena 19 anni, ha conquistato la medaglia di bronzo ai Campionati Europei di scherma.\nNegli anni che seguirono, vinse il \"Heroes Memorial Tournament\" ed conquist\u00f2 la medaglia d'argento nella sciabola individuale nel 1926 e nel 1930, e la medaglia di bronzo nel 1925, nel 1929 e il 1931. Ha anche vinto la medaglia d'oro nella sciabola a squadre nel 1930 e nel 1931.\nCarriera olimpica.\nAlle olimpiadi di Amsterdam nel 1928 ha fatto parte della squadra di sciabola che conquist\u00f2 la medaglia d'oro vincendo tutti e 20 gli incontri della manifestazione. Tra i suoi compagni di squadra vi erano J\u00e1nos Garay e S\u00e1ndor Gombos, che sono anche membri della Jewish International Sports Hall of Fame. Nella gara individuale di sciabola, Petschauer vinse la medaglia d'argento, tirando in finale con il collega ungherese \u00d6d\u00f6n von Terszty\u00e1nszky.\nNel 1932 alle Olimpiadi estive di Los Angeles, Petschauer fece di nuovo parte della squadra ungherese di sciabola, che conquist\u00f2 la medaglia d'oro, mentre si piazz\u00f2 al quinto posto nella gara individuale.\nCampo di concentramento.\nL'occupazione tedesca dell'Ungheria durante l'ultimo anno della seconda guerra mondiale, port\u00f2 alla deportazione di molti ebrei nei campi di concentramento. Prima di allora gli ebrei erano stati soggetti a leggi anti-ebraiche, ma la reputazione di Petschauer come sportivo, gli aveva attribuito un apposito \"documento di esenzione\". Tuttavia, nel corso di un controllo di routine di identificazione da parte della polizia ungherese mentre era a passeggio, Petschauer fu trovato privo di lasciapassare e per questo fu arrestato.\nFu deportato nel campo di concentramento di Davidovka, nella citt\u00e0 ucraina di Zavidovo nel 1943. Nel campo di prigionia, Petschauer venne riconosciuto da un ufficiale militare, il tenente colonnello K\u00e1lm\u00e1n Cseh von Szent-Katolna, che era stato un atleta olimpico nella squadra di equitazione per l'Ungheria alle Olimpiadi del 1928. Un altro campione olimpico, K\u00e1roly K\u00e1rp\u00e1ti, suo compagno di prigionia, fu testimone della morte di Petschauer.\nCinema.\nLa vita e la morte di Attila Petschauer sono stati trasposti nel film del 1999, Sunshine, interpretato da Ralph Fiennes.\nHall of Fame.\n\u00c8 stato ammesso nella International Jewish Sports Hall of Fame nel 1985.\nMemorial.\nLa figura di Attila Petschauer viene ricordata attraverso una competizione, che dal 1994, si tiene in memoria di Petschauer. Negli Stati Uniti \u00e8 noto come uno degli eventi principali di sciabola.\nPalmar\u00e8s.\nIn carriera ha ottenuto i seguenti risultati:"}
{"id": "2464762", "revid": "599013", "url": "https://it.wikipedia.org/wiki?curid=2464762", "title": "Carmelo Camet", "text": "Era figlio di Eduardo Camet, primo sudamericano a partecipare ad un'Olimpiade."}
{"id": "2464763", "revid": "599013", "url": "https://it.wikipedia.org/wiki?curid=2464763", "title": "H\u00e9ctor Lucchetti", "text": "Era fratello dello schermidore Luis Lucchetti."}
{"id": "2464764", "revid": "121479354", "url": "https://it.wikipedia.org/wiki?curid=2464764", "title": "Luis Lucchetti", "text": "Era fratello dello schermidore H\u00e9ctor Lucchetti."}
{"id": "2464765", "revid": "1573940", "url": "https://it.wikipedia.org/wiki?curid=2464765", "title": "Ra\u00fal Anganuzzi", "text": ""}
{"id": "2464766", "revid": "599013", "url": "https://it.wikipedia.org/wiki?curid=2464766", "title": "Roberto Larraz", "text": ""}
{"id": "2464767", "revid": "300067", "url": "https://it.wikipedia.org/wiki?curid=2464767", "title": "Pierre Bressant", "text": ""}
{"id": "2464768", "revid": "1573940", "url": "https://it.wikipedia.org/wiki?curid=2464768", "title": "Henrique da Silveira", "text": ""}
{"id": "2464769", "revid": "712828", "url": "https://it.wikipedia.org/wiki?curid=2464769", "title": "Comandante Bly", "text": ""}
{"id": "2464770", "revid": "599013", "url": "https://it.wikipedia.org/wiki?curid=2464770", "title": "Jo\u00e3o Sassetti", "text": ""}
{"id": "2464771", "revid": "599013", "url": "https://it.wikipedia.org/wiki?curid=2464771", "title": "Frederico Paredes", "text": ""}
{"id": "2464772", "revid": "599013", "url": "https://it.wikipedia.org/wiki?curid=2464772", "title": "Jorge de Paiva", "text": ""}
{"id": "2464773", "revid": "1573940", "url": "https://it.wikipedia.org/wiki?curid=2464773", "title": "M\u00e1rio de Noronha", "text": ""}
{"id": "2464774", "revid": "599013", "url": "https://it.wikipedia.org/wiki?curid=2464774", "title": "Jean-Louis Hersin", "text": ""}
{"id": "2464775", "revid": "1573940", "url": "https://it.wikipedia.org/wiki?curid=2464775", "title": "Paulo Leal", "text": ""}
{"id": "2464776", "revid": "599013", "url": "https://it.wikipedia.org/wiki?curid=2464776", "title": "Andr\u00e9 Gaboriaud", "text": ""}
{"id": "2464777", "revid": "1573940", "url": "https://it.wikipedia.org/wiki?curid=2464777", "title": "Raymond Flacher", "text": ""}
{"id": "2464778", "revid": "1573940", "url": "https://it.wikipedia.org/wiki?curid=2464778", "title": "Ren\u00e9 Barbier", "text": ""}
{"id": "2464779", "revid": "599013", "url": "https://it.wikipedia.org/wiki?curid=2464779", "title": "\u00c9mile Cornic", "text": ""}
{"id": "2464780", "revid": "1543377", "url": "https://it.wikipedia.org/wiki?curid=2464780", "title": "Giorgio Chiavacci", "text": "Biografia.\nChiavacci nacque a Cecina nel 1899. Fiorettista, allievo del Maestro Giuseppe Nadi presso il Circolo Scherma Fides di Livorno, oltre all'oro olimpico di Amsterdam del 1928 con Giulio Gaudini, Gioacchino Guaragna, Giorgio Pessina, Ugo Pignotti e Oreste Puliti, ha conquistato un oro ai Campionati Internazionali di Budapest del 1926 (nel fioretto individuale) e un ulteriore oro ai Campionati di Vienna del 1930, sempre nel fioretto a squadre.\nPalmar\u00e8s.\nIn carriera ha ottenuto i seguenti risultati:"}
{"id": "2464782", "revid": "585241", "url": "https://it.wikipedia.org/wiki?curid=2464782", "title": "Crisi dei Grandi Laghi", "text": "L'espressione Crisi dei Grandi Laghi (o Crisi dei profughi dei Grandi Laghi) si riferisce alla migrazione forzata di oltre due milioni di profughi ruandesi avvenuta nel 1994 a causa degli eventi successivi al genocidio del Ruanda. I profughi erano principalmente di etnia Hutu, in fuga dalle azioni di rappresaglia che i Tutsi del Fronte Patriottico Ruandese (RPF) stavano mettendo in atto nel corso dell'invasione del Ruanda. Molti di questi profughi trovarono rifugio in Zaire (oggi Repubblica Democratica del Congo), ma quasi tutti gli stati della regione dei Grandi Laghi furono interessati dalla migrazione.\nGli sforzi delle organizzazioni internazionali di portare aiuti umanitari ai profughi furono spesso ostacolati dal fatto che i campi profughi, soprattutto in Zaire, erano usati da organizzazioni di militanti Hutu come la Interahamwe come basi per condurre azioni di guerriglia contro il governo dell'RPF in Ruanda, per cui i profughi furono di fatto coinvolti negli sviluppi della guerra civile ruandese, tra cui la prima guerra del Congo.\nContesto.\nLa Crisi dei Grandi Laghi \u00e8 un elemento di una complessa sequenza di eventi drammatici che sconvolsero il Ruanda e i paesi circostanti negli ultimi decenni del XX secolo, e che a loro volta hanno alla propria origine il rapporto conflittuale fra Hutu e Tutsi nel Ruanda postcoloniale. Sebbene le origini di questo conflitto si possano ricondurre a una contrapposizione sociale fra i due gruppi gi\u00e0 presente nell'antico Regno del Ruanda, esso prese la forma attuale soprattutto nell'epoca dell'amministrazione belga, che contribu\u00ec a irrigidire la distinzione fra Hutu e Tutsi e a diffondere l'idea che si trattasse di una contrapposizione etnica. In epoca coloniale i Tutsi (che costituivano l'aristocrazia tradizionale del Ruanda) collaborarono con i colonizzatori e ricavarono da questo rapporto numerosi privilegi, che di fatto rafforzarono il loro predominio sugli Hutu. All'indipendenza del Ruanda, gli Hutu (che erano la maggioranza nel paese) presero il potere, dando inizio a un periodo di discriminazione di segno opposto a quella precedente, causando tra l'altro la fuga di molti Tutsi in Uganda e in altri paesi confinanti.\nLa guerra civile ruandese (1990-1993) si caratterizz\u00f2 come un tentativo dei Tutsi (organizzati politicamente e militarmente nel Fronte Patriottico Ruandese, RPF) di opporsi al governo di etnia Hutu guidato del presidente Juv\u00e9nal Habyarimana. La fine del conflitto, avvenuta con gli Accordi di Arusha (1993), port\u00f2 una pace di breve durata. L'assassinio di Habyarimana, pur non rivendicato da alcuna forza politica, diede infatti l'avvio a un'azione di rappreseglia su vasta scala degli Hutu nei confronti dei Tutsi e dei simpatizzanti dell'RPF, nota come genocidio del Ruanda.\nA sua volta, il genocidio spinse l'RPF a riprendere le armi e dare inizio a un nuovo tentativo di invasione del paese (dopo quelli che avevano gi\u00e0 caratterizzato la guerra civile del 1990-1993). L'azione dell'RPF fu cos\u00ec incisiva e violenta da causare la fuga in massa degli Hutu, a partire dall'aprile del 1994. Lo storico francese G\u00e9rard Prunier ha osservato che \"la maggior parte degli Hutu che rimasero in Ruanda lo fecero solo perch\u00e9 non erano riusciti a scappare in tempo\".\nL'esodo.\nLa migrazione degli Hutu ebbe caratteristiche peculiari rispetto ad altri movimenti di profughi in fuga dalla guerra. Essa fu in gran parte un'operazione pianificata dalle autorit\u00e0 Hutu piuttosto che un movimento caotico di persone in cerca di scampo dai combattimenti. I rifugiati si insediarono in grandi accampamenti a ridosso del confine ruandese, sotto la guida dei loro leader politici e capi militari; Jo\u00ebl Boutroue, un incaricato dell'UNHCR che visit\u00f2 i campi, disse che \"dalle discussioni con i capi dei rifugiati... si capisce che l'esilio viene considerato come un modo per proseguire la guerra con altri mezzi\".\nLa migrazione fu anche di proporzioni eccezionali e avvenne molto velocemente. Verso la Tanzania si spostarono nel mese di aprile circa 500.000 ruandesi; nella sola giornata del 28 il ponte di Rusumo fu attraversato da 250.000 persone, evento che l'UNHCR descrisse come \"l'esodo pi\u00f9 veloce dei tempi moderni\". Entro maggio, altre 200.000 persone erano fuggite in Burundi dalle province di Kibungo, Kigali-Rurale e Butare.\nMentre l'RPF avanzava verso la capitale Kigali, l'esercito francese, intervenuto nel conflitto, stabiliva una propria area di controllo (detta \"Zona Turchese\" dal nome dell'operazione, Op\u00e9ration Turquoise) nel sudovest del Ruanda. Nella Zona Turchese trovarono rifugio numerosi profughi delle regioni circostanti, che per\u00f2 dovettero nuovamente migrare quando i francesi decisero di ritirarsi. Circa 300.000 persone migrarono fra luglio e agosto dalla Zona Turchese verso la citt\u00e0 di Bukavu, in Zaire. La caduta di Gisenyi (18 luglio), una delle roccaforti del governo Hutu, spinse altri 800.000 profughi ad attraversare il confine diretti in Zaire.\nSecondo le stime dell'UNHCR, alla fine di agosto circa 2,1 milioni di profughi avevano lasciato il Ruanda; la maggior parte di queste persone erano raccolte in 35 campi profughi in Burundi, Tanzania e Zaire. I cinque campi di maggiori dimensioni si trovavano nei dintorni di Goma, la capitale del Nord Kivu in Zaire, e ospitavano complessivamente 850.000 persone. Altre 650.000 si trovavano in altri campi ancora in Zaire, nei dintorni di Bukavu e Uvira; 270.000 in nove campi profughi in Burundi; 570.000 in otto campi in Tanzania. I campi profughi dello Zaire, in particolare nell'area di Goma, erano quelli pi\u00f9 militarizzati, e di fatto costituivano i nuovi quartieri generali delle milizie Hutu, che godevano tra l'altro dell'appoggio del presidente dello Zaire Mobutu Sese Seko Questi campi erano tanto grandi e popolosi che col tempo si trasformarono in vere e proprie citt\u00e0, complete di ristoranti, negozi, e persino alberghi e sale cinematografiche.\nCirca 140.000 profughi rientrarono in Ruanda nei due mesi successivi l'esodo, ma questo movimento cess\u00f2 rapidamente, per due motivi. Innanzitutto, le milizie Hutu che controllavano i principali campi, come la Interahamwe (uno dei gruppi paramilitari che avevano guidato il genocidio del 1994) si opponevano al ritorno dei loro connazionali in patria, e arrivarono a minacciare lo staff dell'UNHCR affinch\u00e9 smettessero di operare a favore del rimpatrio dei profughi. Inoltre, a partire dal settembre del 1994 iniziarono a circolare voci secondo cui l'RPF si stava macchiando di nuovi crimini contro gli Hutu rimasti in Ruanda. Questi due fattori limitarono considerevolmente i tentativi di rimpatrio dei profughi, e gi\u00e0 nei primi mesi del 1995 questo movimento di rientro era cessato del tutto.\nEmergenza umanitaria.\nNella prima settimana di luglio si contarono nei campi circa 600 decessi, e nelle due settimane successive, a causa dell'aumento del numero dei profughi e del progressivo deterioramento delle condizioni igieniche, il ritmo sal\u00ec a 2000 morti alla settimana. Nei pressi di Goma, verso la fine del mese, si raggiunse il picco di 7000 morti alla settimana, a causa del diffondersi del colera e della diarrea. Il bilancio complessivo dell'epidemia di colera nei campi raggiunse quota 50.000. Con l'arrivo delle piogge, al colera e alla diarrea si aggiunse la meningite. Nel campo di Mugunga, che si trovava in un'area di roccia vulcanica in cui non era possibile scavare fosse, i corpi non potevano essere seppelliti. Il rappresentante delle Nazioni Unite presso il Ruanda, Shahryar Khan, defin\u00ec in quel periodo i campi profughi \"una rivisitazione dell'inferno\".\nL'attenzione che i mass media internazionali rivolsero alla situazione dei profughi convinse il presidente degli Stati Uniti Bill Clinton a definire quello che avveniva in Ruanda \"la pi\u00f9 grave crisi umanitaria dell'ultima generazione\", e si iniziarono a mobilitare risorse per portare aiuto ai profughi. Circa 200 organizzazioni mandarono propri esponenti e aiuti umanitari ai campi di Goma, e l'UNHCR registr\u00f2 un ingresso di donazioni di circa un milione di dollari al mese. Grazie a questi interventi, verso la fine del 1994 il tasso di mortalit\u00e0 dei campi era fortemente diminuito. L'esercito degli Stati Uniti forniva supporto logistico per le operazioni umanitarie dalla propria base presso l'Entebbe International Airport in Uganda. Alcune ONG espressero perplessit\u00e0 sul fatto che forze militari fossero coinvolte nell'operazione, ma in definitiva risult\u00f2 chiaro che solo l'esercito poteva garantire il supporto logistico efficiente e affidabile necessario per affrontare un'emergenza umanitaria su scala cos\u00ec vasta.\nLa situazione in Burundi e in Tanzania non era grave come in Zaire, ma comunque complessa. Quando era iniziato l'esodo, la Tanzania disponeva gi\u00e0 di un certo numero di campi profughi che erano stati creati pochi anni prima per accogliere i rifugiati della guerra civile in Burundi, e che erano rimasti inutilizzati quando questi rifugiati erano rimpatriati alla fine della crisi nel loro paese. Tuttavia, il numero di profughi provenienti dal Ruanda era notevolmente superiore a quello per cui i campi in Tanzania erano attrezzati.\nLe Nazioni Unite chiesero agli stati membri di unire propri forzi specifici a quelli dell'unione. Fra i primi a intervenire ci furono gli Stati Uniti, che gi\u00e0 all'inizio dell'emergenza avevano iniziato a paracadutare rifornimenti alimentari sui campi. Tuttavia, i campi erano nel caos, e spesso si verificavano episodi di violenza nella folla che cercava di raggiungere i contenitori lanciati dagli aerei. Gli Stati Uniti in ogni caso rifiutarono di portare gli aiuti via terra, proprio a causa della situazione di anarchia e di violenza diffusa dei campi. La Francia contribu\u00ec soprattutto attrezzando un ospedale da campo nella zona del lago Kivu. Israele collabor\u00f2 al progetto francese inviando presso l'ospedale di Kivu un grande numero di volontari, fra cui anche specialisti e persino chirurghi di fama mondiale, in una delle missioni mediche pi\u00f9 imponenti della sua storia. Anche i Paesi Bassi inviarono medici e infermieri; la Germania ambulanze; e l'Irlanda mezzi pesanti per il trasporto di viveri e medicinali.\nMilitarizzazione dei campi.\nAll'interno dei campi prese forma gradualmente una struttura di potere che replicava quella politica del Ruanda durante l'amministrazione Hutu, e in larga misura quella dell'esercito ruandese (FAR). La distribuzione degli aiuti umanitari era sotto il controllo di un'elite in gran parte costituita da politici e ufficiali dell'esercito, e che era in grado di punire i propri avversari impedendo loro l'accesso a cibo e medicinali, e imporre comunque un sistema di privilegi. Nel campo di Kibumba, per esempio, si rilev\u00f2 che il 40% della popolazione riceveva 5 volte meno cibo di un 13% di privilegiati. I profughi che protestavano per queste disuguaglianze, o che si rifiutavano di collaborare con questa struttura di potere, erano soggetti a ulteriori discriminazioni, intimidazioni e in alcuni casi vennero addirittura giustiziati.\nMan mano che la situazione si stabilizzava, le organizzazioni umanitarie cominciarono a criticare la forte presenza dell'esercito ruandese nei campi e l'uso indiscriminato della violenza con cui i politici e i militari tenevano sotto controllo la popolazione. A rendere ancora pi\u00f9 complessa la situazione da un punto di vista morale c'era il fatto che i gruppi militari e paramilitari che beneficiavano in massima misura degli aiuti erano gli stessi che erano stati responsabili del genocidio in Ruanda. Molti volontari iniziarono a esprimere dubbi sul fatto che fosse sensato \"dare da mangiare agli assassini\" e contribuire al \"pi\u00f9 confuso pantano umanitario di tutti i tempi\". Fra le prime organizzazioni di rilievo a ritirarsi ci fu Medici senza frontiere, che defin\u00ec l'operazione umanitaria in Zaire \"un totale disastro sul piano etico\". Segu\u00ec l'International Rescue Committee, un organo storico dell'UNHCR, i cui rappresentanti commentarono che: \"lo sforzo umanitario \u00e8 diventato una risorsa e la gente lo sta manipolando come non era mai successo in passato. Certe volte non dovremmo intervenire anche se c'\u00e8 un disastro\". A seguire abbandonarono i campi profughi, per motivi analoghi, Oxfam, Save the Children e Cooperative for Assistance and Relief Everywhere (CARE). Alcune di queste organizzazioni espressero la speranza che il gesto clamoroso di abbandonare i profughi al loro destino avrebbe spinto la comunit\u00e0 internazionale ad agire in modo deciso per la smilitarizzazione dei campi. L'UNHCR, in ogni caso, continu\u00f2 a operare a favore dei profughi. L'alto commissario Sadako Ogata dichiar\u00f2 in seguito a tale proposito:\nSia per le organizzazioni che scelsero di ritirarsi che per quelle che decisero di rimanere, la crisi dei Grandi Laghi fu un momento di estensiva rivalutazione dei propri mandati, delle proprie procedure, e dei propri principi etici.\nLe Nazioni Unite fecero numerosi appelli a favore di un intervento internazionale volto a separare i militari dai civili. Il segretario dell'ONU Boutros Boutros-Ghali fece richieste dirette a oltre 40 paesi, ottenendo una sola risposta affermativa. Alla fine, l'ONU scese al compromesso di utilizzare soldati dello Zaire per garantire un livello minimo di sicurezza nei campi, una soluzione che comunque era evidentemente non ideale.\nCessazione degli aiuti.\nSebbene la situazione dei profughi fosse tutt'altro che risolta, l'attenzione internazionale diminu\u00ec rapidamente a partire dall'inizio del 1995. Anche le Nazioni Unite, in assenza di appoggi economici e concreti, dovettero mutare politica, tentando in alcuni casi anche soluzioni eccezionali come il rimpatrio forzato dei profughi in violazione delle norme internazionali sui rifugiati.\nI militanti Hutu consideravano i campi profughi come protezione e fonte di risorse per le loro attivit\u00e0 di guerriglia, per cui ostacolavano le attivit\u00e0 di rimpatrio, trattando i profughi sostanzialmente come ostaggi. Nel frattempo portavano avanti le trattative col presidente dello Zaire Mobutu Sese Seko, che era potenzialmente interessato al rovesciamento del governo di Kagame e dell'RPF in Ruanda. Le frequenti incursioni dei militanti Hutu dai campi attraverso il confine in territorio ruandese spinsero l'RPF a denunciare l'UNHCR come alleato dei suoi nemici, cosa che contribu\u00ec a indebolire ulteriormente la credibilit\u00e0 di un prolungato intervento internazionale nella crisi.\nDi fronte al crescente immobilismo della situazione, nel gennaio del 1996 il governo del Burundi (che stava affrontando una nuova guerra civile) decise di sfollare i campi sul proprio territorio imponendo ai profughi di rimpatriare in Ruanda. Gli sfollati cominciarono a trasferirsi in Tanzania, costringendo la Tanzania a chiudere i confini ad aprile.\nPrima guerra del Congo.\nNel corso del 1996 le milizie Hutu che avevano come basi i campi profughi in Zaire intensificarono le loro azioni di guerriglia, non solo in Ruanda, ma anche ai danni del popolo Banyamulenge (discendenti di Tutsi migrati dal Ruanda circa un secolo prima) dello Zaire orientale. Il Ruanda rispose armando i Banyamulenge, e la situazione degener\u00f2 in un conflitto interno allo Zaire, che contrapponeva il Nord Kivu e il Sud Kivu. In questo periodo Uganda e Ruanda iniziarono a pianificare il rovesciamento del governo di Mobutu Sese Seko, appoggiando l'ascesa del suo avversario Laurent Kabila.\nPer porre fine al conflitto nel Kivu, il governo dello Zaire decise in ottobre di espellere i Banyamulenge. Questa decisione ottenne il risultato opposto di spingere il Ruanda all'intervento diretto in Zaire in difesa dei Banyamulenge. Mentre gli eserciti di Zaire e Ruanda si fronteggiavano attraverso il lago Kivu, emerse sulla scena il movimento ribelle della Alleanza di Forze Democratiche per la Liberazione dello Zaire (Alliance des Forces D\u00e9mocratiques pour la Lib\u00e9ration du Congo-Za\u00efre, AFDL), guidato da Kabila e armato dall'RPF e dall'Uganda. L'AFDL e l'esercito ruandese iniziarono un'azione combinata di attacchi contro le milizie Hutu, proseguendo poi le operazioni su una scala pi\u00f9 vasta con l'obiettivo ultimo di rovesciare il governo dello Zaire, in quella che venne in seguito battezzata prima guerra del Congo.\nUn elemento essenziale dello svolgimento della guerra fu il tentativo da parte dell'AFDL e dell'esercito ruandese di sgomberare i campi profughi lungo il confine. Nel novembre del 1996 diversi campi nella zona del Kivu furono conquistati dall'AFDL, costringendo i profughi a un nuovo esodo. In un primo tempo le milizie Hutu impedirono ai profughi di fuggire in Ruanda, trasferendoli forzatamente a Mugungu; man mano che l'AFDL e l'RPF prevalevano nel conflitto, per\u00f2, le milizie persero il controllo della situazione, e centinaia di migliaia di profughi riuscirono a rimpatriare. Altri presero invece la via opposta, allontanandosi dal confine verso il centro dello Zaire. AFDL e RPF avanzarono a loro volta, inseguendo i profughi e dirigendosi contemporaneamente verso la capitale. Si ritiene che decine di migliaia di persone siano morte durante questa fuga mentre cercavano di attraversare la regione delle foreste pluviali dello Zaire orientale.\nNel dicembre del 1996 il governo tanzaniano obblig\u00f2 i profughi presenti sul proprio territorio a rimpatriare. All'inizio del 1997 la maggior parte dei profughi era rientrata in Ruanda.\nConseguenze.\nLa prima guerra del Congo ebbe l'effetto di rovesciare il governo di Mobutu Sese Seko; raggiunta la capitale Kinshasa, l'AFDL prese il potere. Kabila divenne presidente e ribattezz\u00f2 lo Zaire Repubblica Democratica del Congo. I rapporti di Kabila con il Ruanda e l'Uganda, che lo avevano appoggiato, peggiorarono rapidamente, fino a sfociare in un nuovo conflitto, la seconda guerra del Congo, il pi\u00f9 sanguinoso dopo la Seconda guerra mondiale. Sebbene la guerra si sia conclusa nel 2002, le regioni del Kivu sono tuttora teatro di scontri etnici riconducibili alla crisi iniziata con la guerra civile ruandese.\nAnche nel Ruanda ci sono ancora strascichi del lungo periodo di scontri iniziato negli anni '90. Il governo ruandese \u00e8 ancora impegnato nel tentativo di portare una riconciliazione definitiva fra Hutu e Tutsi, e i processi per i responsabili del genocidio sono talmente numerosi che per portarli a termine pi\u00f9 velocemente il governo ha deciso di affidarli in parte alle \"gacaca\", i tribunali tradizionali locali a livello di villaggio."}
{"id": "2464786", "revid": "110157", "url": "https://it.wikipedia.org/wiki?curid=2464786", "title": "Amanda Reason", "text": "Biografia.\nL'8 luglio 2009, a soli quindici anni, diventa la prima nuotatrice canadese dai tempi di Allison Higson a stabilire un primato del mondo in vasca lunga nuotando in 30\"23 i 50 metri rana ai trials canadesi, abbassando di otto centesimi il precedente record di Jade Edmistone risalente al 2006. Il suo record verr\u00e0 poi battuto meno di un mese dopo dalla russa Julija Efimova ai Mondiali di Roma, dove la Reason si classificher\u00e0 soltanto settima in finale."}
{"id": "2464788", "revid": "322321", "url": "https://it.wikipedia.org/wiki?curid=2464788", "title": "Chiesa cattolica a Panama", "text": "La Chiesa cattolica a Panama \u00e8 parte della Chiesa cattolica che \u00e8 in comunione con il Papa e lo riconosce come suo supremo capo spirituale.\nStoria.\nNel 1501 Rodrigo de Bastida e Vasco N\u00fa\u00f1ez de Balboa scoprono l'istmo di Panama. L'anno successivo Cristoforo Colombo visit\u00f2 la zona, con l'intento di fondarvi una citt\u00e0, Santa Maria di Bel\u00e9n. Nel 1510 venne fondata lungo il corso del \"rio Atrato\" la citt\u00e0 di La Guardia, che, in onore della madre di Ges\u00f9 e in ricordo della vergine venerata nella cattedrale di Siviglia in Spagna, fu poi chiamata \"Santa Maria la Antigua\". Il 9 settembre 1513 con la bolla \"Pastoralis officii debitum\", papa Leone X eresse la diocesi di Santa Maria la Antigua, che fu la prima diocesi in terraferma in America: primo vescovo fu il francescano Juan de Quevedo, consacrato nella cattedrale di Siviglia sul finire del 1513, e che prese possesso della sua diocesi nel mese di luglio dell'anno successivo.\nNell'agosto del 1519 fu fondata la prima citt\u00e0 spagnola sulla costa del Pacifico, che prese il nome da un villaggio locale, Panama: il suo nome ufficiale fu \"Nostra Signora dell'Assunzione di Panama\". Questa citt\u00e0 divenne un porto importante per la colonizzazione dell'America meridionale ed in particolare per la conquista dell'impero inca. Nel 1524 la sede della diocesi fu trasferita nella nuova citt\u00e0 di Panama, che divenne anche il centro politico ed amministrativo della regione. A Juan de Quevedo succedettero, come vescovi di Panama, i domenicani Vicente Peraza e Tom\u00e1s de Berlanga: quest'ultimo fu il primo a suggerire al re di aprire un canale che unisse i due oceani.\nLa citt\u00e0 di Panama fu distrutta dal pirata Morgan nel 1671 ed in seguito ricostruita dal vescovo Antonio de Le\u00f3n vicina al porto. La nuova cattedrale panamense fu costruita sul finire del XVII secolo, distrutta da un incendio e ricostruita nuovamente nel secolo successivo: la benedizione dell'attuale cattedrale avvenne il 10 dicembre 1762, ma la sua consacrazione fu solo nel 1796.\nLa diocesi di Panama fu suffraganea dell'arcidiocesi di Siviglia dalla sua fondazione fino al 1548; da questa data pass\u00f2 alla provincia ecclesiastica dell'arcidiocesi di Lima, in Per\u00f9. Nel 1835 papa Gregorio XVI sottomise Panama all'arcidiocesi di Santa F\u00e9 di Bogot\u00e1; nel 1901 pass\u00f2 alla provincia ecclesiastica dell'arcidiocesi di Cartagena de Indias. Finalmente nel 1925 fu eretta ad arcidiocesi e fu creata la provincia ecclesiastica panamense, con l'erezione del vicariato apostolico di Dari\u00e9n y Col\u00f3n.\nIl 9 settembre 1999 Santa Maria la Antigua \u00e8 stata proclamata da monsignor Jos\u00e9 Dimas Cede\u00f1o patrona dell'arcidiocesi di Panama, e lo stesso giorno dell'anno successivo \u00e8 stata proclamata dalla conferenza episcopale locale come patrona della repubblica di Panama.\nNel gennaio 2019 la Chiesa panamense ha ospitato la XXXIV Giornata mondiale della giovent\u00f9.\nOrganizzazione ed istituzioni.\nLa Chiesa cattolica panamense \u00e8 presente sul territorio con 1 arcidiocesi, 5 diocesi, 1 prelatura territoriale ed 1 vicariato apostolico:\nL'episcopato panamense \u00e8 riunito nella Conferencia Episcopal de Panam\u00e1, il cui attuale presidente \u00e8 l'arcivescovo metropolita di Panama Jos\u00e9 Domingo Ulloa Mendieta, O.S.A..\nNunziatura apostolica.\nL'internunziatura apostolica dell'America Centrale fu istituita il 16 ottobre 1922: da essa dipendevano la Costa Rica, l'Honduras, il Nicaragua, l'El Salvador e, dal 1923, anche Panama. Il 30 settembre 1933 fu eretta la nunziatura apostolica di Panama.\nConferenza Episcopale di Panama.\nLa Conferenza \u00e8 uno dei membri del Consiglio episcopale latinoamericano (CELAM).\nElenco dei presidenti della Conferenza episcopale di Panama:\nElenco dei vicepresidenti della Conferenza episcopale di Panama:\nElenco dei segretari generali della Conferenza episcopale di Panama:"}
{"id": "2464789", "revid": "599013", "url": "https://it.wikipedia.org/wiki?curid=2464789", "title": "Michael Klukowski", "text": "Caratteristiche tecniche.\nEra un terzino sinistro.\nCarriera.\nClub.\nDopo aver iniziato in patria, si trasferisce in Francia, giocando anche a Lilla. Nel gennaio 2005 passa al Club Bruges in cambio di \u20ac 700.000. Nell'agosto 2010, si trasferisce in Turchia, all'Ankarag\u00fcc\u00fc per \u20ac 750.000. Tra l'aprile e il luglio 2011 rimane senza squadra. Nell'estate 2011 si accorda con il Manisaspor, restando in Turchia per un altro anno. Il 20 luglio 2012 passa ai ciprioti dell'APOEL e il 20 agosto 2013 si ritira."}
{"id": "2464793", "revid": "712828", "url": "https://it.wikipedia.org/wiki?curid=2464793", "title": "Gree", "text": ""}
{"id": "2464795", "revid": "74173", "url": "https://it.wikipedia.org/wiki?curid=2464795", "title": "Baia dei Calori", "text": "La baia dei Calori () \u00e8 una baia che si trova nello Stato canadese del Nuovo Brunswick. Fu una delle baie pi\u00f9 importanti nella storia del Canada coloniale. Nella baia, un'insenatura del Golfo di San Lorenzo, sfociano i fiumi Restigouche e Cascap\u00e9dia.\nIl toponimo \u00e8 attribuito Jacques Cartier, esploratore francese.\nPresso la baia dei Calori avviene un fenomeno visivo non consueto, i fuochi della baia dei Calori, una apparizione che assomiglia ad una nave in fiamme. \u00c8 probabilmente legata ad avvistamenti simili verificatisi a centinaia di chilometri a sud, dove i fuochi dello stretto di Northumberland furono avvistati nello stretto di Northumberland. Questo pu\u00f2 aver dato origine ad una leggenda di una nave fantasma che risale a pi\u00f9 due secoli fa; la leggenda (ed i testimoni) narra che un veliero and\u00f2 a fuoco nelle acque a nord della citt\u00e0 di Campbellton, sul fiume Restigouche, probabilmente per via della battaglia del Restigouche, ed \u00e8 visibile in certe condizioni atmosferiche e di luce. Il disegno di un fantasma che maneggia un'ancora e che minaccia due marinai \u00e8 riportato sul segnale di benvenuto della citt\u00e0."}
{"id": "2464797", "revid": "267975", "url": "https://it.wikipedia.org/wiki?curid=2464797", "title": "Conferenza Episcopale della Colombia", "text": ""}
{"id": "2464801", "revid": "1573940", "url": "https://it.wikipedia.org/wiki?curid=2464801", "title": "Phenacogrammus interruptus", "text": "Il tetra del Congo (Phenacogrammus interruptus ()) \u00e8 un pesce di acqua dolce appartenente alla famiglia Alestidae.\nDistribuzione e habitat.\nQuesta specie \u00e8 diffusa nel tratto centrale del fiume Congo e nei suoi affluenti. Vive in zone ricche di vegetazione acquatica.\nDescrizione.\nIl corpo \u00e8 allungato, di forma ovale; le femmine raggiungono una lunghezza massima di 6 cm, mentre i maschi, pi\u00f9 colorati, grandi e con le pinne pi\u00f9 allungate, raggiungono gli 8. La colorazione \u00e8 iridescente, prevalentemente blu ma pi\u00f9 pallida sul ventre, con una striatura orizzontale arancione sul dorso, giallastra o arancione.\nBiologia.\nComportamento.\nNuota in banchi non particolarmente grandi; non \u00e8 una specie aggressiva.\nAlimentazione.\n\u00c8 onnivoro e si nutre sia di vegetali che di invertebrati come vermi, insetti e crostacei.\nAcquariofilia.\nVa allevato in banchi di almeno 5 individui in un acquario delle dimensioni minime di 100 cm. Non si riproduce spesso in cattivit\u00e0."}
{"id": "2464804", "revid": "1573940", "url": "https://it.wikipedia.org/wiki?curid=2464804", "title": "Phragmoceras", "text": "Phragmoceras () \u00e8 un genere di molluschi cefalopodi vissuti nel Siluriano, appartenenti alla famiglia dei Phragmoceratidae (Miller, 1877), della quale \u00e8 il genere tipo.\nDescrizione.\nHa un'ampia camera d'abitazione ed un fragmocono settato. A seconda della complicazione delle settazioni, si possono individuare diverse specie."}
{"id": "2464809", "revid": "125418735", "url": "https://it.wikipedia.org/wiki?curid=2464809", "title": "Nazionale di pallavolo maschile dell'Estonia", "text": "La nazionale di pallavolo maschile dell'Estonia \u00e8 una squadra europea composta dai migliori giocatori di pallavolo dell'Estonia ed \u00e8 posta sotto l'egida della Federazione pallavolistica dell'Estonia.\nRosa.\nSegue la rosa dei giocatori convocati per il campionato europeo 2021."}
{"id": "2464814", "revid": "1543377", "url": "https://it.wikipedia.org/wiki?curid=2464814", "title": "Miyuki", "text": " \u00e8 un manga di Mitsuru Adachi, pubblicato dalla Shogakukan su \"Sh\u014dnen Big Comic\" (precursore dell'attuale \"Weekly Young Sunday\") dal 1980 al 1984 e successivamente raccolto in 12 tank\u014dbon.\nLa storia \u00e8 stata adattata anche in un film animato, in una serie televisiva ed in un drama televisivo con attori. Ebbe un ampio successo in Giappone, al punto di essere stato uno dei fumetti vincitori dello Shogakukan Manga Award nel 1982, insieme a \"Touch\", sempre di Adachi.\n\"Miyuki\" \u00e8 stato il primo manga di Adachi ad essere adattato in un anime. La serie di 37 episodi, trasmessa in Giappone dal 31 marzo 1983 al 20 aprile 1984 dalla Fuji Television, \u00e8 stata trasmessa in Italia nel 1990 su Junior TV. Il film animato invece fu proiettato il 16 settembre 1983.\nTrama.\nIl sedicenne Tommy (Masato Wakamatsu) passa l'estate lavorando presso una spiaggia, qui rimane deluso dal comportamento della compagna di classa di cui \u00e8 innamorato, Katia (Miyuki Kashima), e decide di concentrare le sue attenzioni su una nuova ragazza, che scatena il colpo di fulmine non appena appare sulla riva. Con grande stupore, la ragazza che Tommy ha deciso di corteggiare \u00e8 la sua sorellastra Miyuki di quindici anni, che aveva passato gli ultimi sei anni lontano da casa con il padre. La ragazza inizier\u00e0 a vivere con Tommy e la situazione in casa diventer\u00e0 presto insostenibile per via dei sentimenti contrastanti del ragazzo. Per questa ragione, al suo ritorno a scuola, Tommy inizier\u00e0 ad uscire con Katia, ma il rapporto con Miyuki si far\u00e0 giorno dopo giorno sempre pi\u00f9 intimo e pieno di complicit\u00e0.\nAnime.\nSerie TV.\nL'adattamento televisivo di \"Miyuki\" fu trasmesso dal 31 marzo 1983 al 20 aprile 1984 su Fuji Television. Dato che la Kitty Film stava gi\u00e0 producendo la celebre serie \"Lam\u00f9\", fu chiesto a Tomoyuki Miyata della Tatsunoko Pro di occuparsi di \"Miyuki\" e a Mizuho Nishikubo di fare da supervisore. Fuji TV affid\u00f2 al Group TAC le animazioni della serie, dato che in precedenza aveva gi\u00e0 curato le animazioni di \"Nine\", ed in seguito si occuper\u00e0 di tutti gli adattamenti animati delle opere di Mitsuru Adachi.\nIn Italia la serie animata fu acquistata da Alessandra Valeri Manera, capostruttura della fascia ragazzi dell'allora Fininvest sulla scia del buon riscontro ottenuto da \"Prendi il mondo e vai\" e \"Questa allegra giovent\u00f9\".\nNella colonna sonora italiana vennero utilizzate alcune canzoni italiane cantate dai Bee Hive all'interno del telefilm \"Love Me Licia\".\nLa serie, che per via della trama \"incestuosa\" sub\u00ec notevoli censure (facendo venire meno la storia tra fratello/sorella e il triangolo amoroso presente in questa), non venne trasmessa nei canali principali Mediaset (la cui fascia ragazzi era gestita dalla Valeri Manera) ma, nel 1990, venne trasmessa su Junior TV con le sigle originali giapponesi.\nEdizioni estere.\nMiyuki ha goduto di diverse edizioni estere, trasmesse per conto delle succursali europee delle reti Fininvest.\nL'edizione francese fu realizzata per la messa in onda su La Cinq, ma a causa della chiusura anticipata dell'emittente, la serie vide la luce solo nel 1991 sulla rete TF1 all'interno dello slot per ragazzi Club Doroth\u00e9e. Il titolo \"Salut les filles\", inizialmente previsto per la trasmissione su La Cinq e rimasto sovraimpresso come logo della videosigla francese, fu mutato in \"Tommy et Magalie\" per la presentazione della serie sul nuovo canale. I dialoghi furono scritti a partire dallo script in lingua italiana, ma i nomi delle due protagoniste cambiarono in Elisa e Magalie.\nLa sigla francese, cantata da Claude Lombard, conserva la base musicale della sigla italiana della serie \"Un mondo di magia\", composta da Massimiliano Pani, gi\u00e0 autore di \"Prendi il mondo e vai\" e \"Questa allegra giovent\u00f9\". La stessa base musicale fu inizialmente proposta anche come sigla italiana della serie con una linea melodica leggermente diversa da quella conosciuta (ma rimasta nella versione strumentale del pezzo), poi scartata in favore di un altro pezzo composto dal M\u00b0 Ninni Carucci.\nL'edizione spagnola fu trasmessa su Telecinco a cavallo tra il 1992 ed il 1993, in coda alle altre due serie firmate Adachi, con il titolo \"Vacaciones de Verano\". La serie fu doppiata in spagnolo per conto di \"Gestevisi\u00f3n Telecinco\", attraverso lo studio venezuelano \"Etc\u00e9tera Group\", sempre a partire dai dialoghi in lingua italiana, in questo caso i nomi di due dei protagonisti mutarono in Toni e M\u00f3nica, mentre Katia permase.\nLa sigla spagnola, cantata da Sol Pilas, conserva la base musicale della sigla italiana della serie \"Una sirenetta innamorata\", composta da Ninni Carucci. Cos\u00ec come nel testo della sigla italiana, anche in quello della canzone spagnola si fa riferimento al \"primo amore\".\nL'edizione tedesca fu trasmessa su Tele 5 tra il 1990 ed il 1991. In questo caso fu mantenuto il titolo originale Miyuki e fu utilizzato per l'adattamento lo script dei dialoghi giapponesi.\nSpecial TV.\nUno speciale televisivo di 97 minuti di \"Miyuki\", diretto da Kazuyuki Izutsu, \u00e8 andato in onda sulla Fuji TV, nel contenitore Nissei Family Special, il 16 settembre 1983, ovvero lo stesso giorno in cui il film di \"Nine\" ha debuttato nei cinema giapponesi."}
{"id": "2464815", "revid": "110157", "url": "https://it.wikipedia.org/wiki?curid=2464815", "title": "Chiesa di San Cassiano (Venezia)", "text": "La chiesa di San Cassiano (in veneziano \"San Cassian\") \u00e8 un luogo di culto cattolico di Venezia, situato nel sestiere di San Polo, poco distante da Ca' Corner della Regina.\nStoria.\nLa chiesa fu probabilmente costruita nel X secolo, anche se alcune fonti riportano nello stesso sito l'esistenza di una chiesa risalente al 726; in origine la chiesa era dedicata a Santa Cecilia. Nel 926 si ha una fondamentale ricostruzione ad opera delle famiglie Michiel, Miani, Miotto. Nel 1105 un grave incendio la danneggi\u00f2. Nel 1188 la chiesa venne accolta sotto la protezione della Santa Sede e venne dedicata anche a San Cassiano. Seguirono ulteriori ricostruzioni. La consacrazione ufficiale risale al 25 luglio 1367. Nel 1611 si attu\u00f2 la ultima ricostruzione che per\u00f2 interess\u00f2 solo l'interno della chiesa. Nel XIX secolo si decise di smantellare il portico che affiancava la facciata.\nDescrizione.\nEsterno.\nEsternamente, la chiesa di San Cassiano si presenta in un sobrio stile barocco. La facciata principale, a salienti poco accentuati, \u00e8 priva di qualsiasi decorazioni ed \u00e8 coperta con intonaco grigio, ad eccezione della parte bassa del settore corrispondente alla navata centrale, che presenta uno zoccolo in blocchi di pietra.\nIl fianco destro, invece, \u00e8 diviso in tre settori da quattro lesene tuscaniche che sorreggono idealmente il cornicione di coronamento; in ciascuno di essi si apre una grande finestra a lunetta. Alla sinistra della chiesa si erge la torre campanaria romanica, del XIII secolo, con cella campanaria che si apre sull'esterno con una trifora per lato, questa parte finale del campanile risale al 1350 ed \u00e8 di stile gotico-bizantino.\nInterno.\nL'interno della chiesa di San Cassiano, riccamente decorato con stucchi barocchi, \u00e8 di pianta rettangolare a tre navate della medesima altezza coperte con volta a crociera e divise da due file di colonne corinzie in marmo.\nUn percorso iniziale comporta l'osservazione del soffitto con volta a botte, dipinto da Costantino Cedini (pittore a cavallo tra settecento-ottocento di ascendenza tiepolesca) con \"Gloria di santa Cecilia e san Cassiano\". Davanti e dietro al grande dipinto del soffitto troviamo due monocromi del Cedini che rappresentano il \"Martirio di san Cassiano\" e il \"Martirio di santa Cecilia\". Dello stesso autore sono anche i due monocromi che sovrastano le due cappelle ai lati del presbiterio. Quello di destra rappresenta la \"Samaritana al Pozzo\", quello di \"sinistra Agar con l'angelo ed Ismaele\".\nNel presbiterio, si trova il pregevole altare maggiore, con statue e rilievi, del tedesco Enrico Merengo (Heinrich Meyring); il paliotto marmoreo, presenta i tre rilievi: la \"Cena di Emmaus\", \"Ultima Cena\", \"Cristo in casa del fariseo Simone\", di Tommaso Rues. L'ancona, ospita la pala del Tintoretto raffigurante la \"Resurrezione di Cristo con i santi Cassiano e Cecilia\". Ai lati sempre di Jacopo Tintoretto troviamo a destra \"La discesa al Limbo\", a sinistra \"La Crocefissione\". Queste opere furono volute dalla Scuola del Santissimo Sacramento. Sopra le pale laterali del Tintoretto dominano due lunette dipinte da autore incerto, forse Costantino Cedini, dedicate al culto del Santissimo Sacramento.\nLa Cappella laterale a destra del presbiterio \u00e8 nota come la Cappella della Visitazione, in omaggio alla Scuola della Visitazione. Qui troviamo tre opere di Leandro Bassano: sopra l'altare \"L'incontro di Elisabetta e Maria\", a sinistra \"L'annunciazione a san Zaccaria\", a destra \"La nascita di Giovanni Battista\". Sono ritratti anche i dodici confratelli della Scuola. Gli episodi sono tratti dal vangelo di Luca. La Cappella \u00e8 sovrastata da un soffitto a cupola dipinto da autore ignoto (Cedini?).\nLa Cappella laterale a sinistra del presbiterio, ricca in marmi policromi, fu ordinata dall'abate Carlo del Medico nel 1756, anch'essa con il supporto della Scuola del Santissimo Sacramento. In alto al centro tra nubi bianche compare il triangolo simbolo della Trinit\u00e0. Sopra l'altare troviamo la pala di Marianna Angeli Pascoli (1790\u20131846) che rappresenta la \"Madonna con il Bambino e Margherita Maria Alocoque e altri santi francesi\". Margherita Maria Alacoque fu una santa francese che fond\u00f2 il culto del Sacro Cuore negli ultimi decenni del '600.\nRiprendendo il percorso interno della chiesa dobbiamo tornare alla navata destra dove vediamo una discreta pala di Rocco Marconi con \"San Giovanni Battista tra i santi Pietro, Paiolo, Marco e Girolamo\". L'altare fu eretto dalla Scuola degli Osti. Il secondo altare \u00e8 opera relativamente recente, anche se abbellito da marmi preziosi e da una elegante scultura della \"Vergine Immacolata\". L'altare venne retto dopo la fase napoleonica. Nel terzo altare troviamo un bel crocefisso ligneo del cinquecento. Nello spazio retrostante si trovava la famosa pala di Antonello da Messina, commissionata da Pietro Bon, nota coma la \"Pala di San Cassiano\"; quello che resta, \u00e8 ora a Vienna al Kunsthistorisches Museum.\nPassando alla navata sinistra nel primo altare si trova la pala di Matteo Ponzone che rappresenta \"Cristo in croce e quattro santi ai suoi piedi: Lorenzo, Domenico, Francesco e Bernardo\". Nel 1652 il Capitolo della chiesa concesse alla famiglia Minelli di Bergamo di costruire questo altare in ringraziamento della entrata nella nobilt\u00e0 veneziana. Superata la porta della sagrestia ed il fonte battesimale, troviamo il secondo altare con la pala di Lattanzio Querena, raffigurante \"Sant'Antonio che riceve dall'Angelo Ges\u00f9 Bambino\".\nRitornando alla porta della sagrestia, si entra in un ambiente unico a Venezia: la cappella di San Carlo Borromeo, nota anche come la cappella dell'abate Carlo del Medico che la commission\u00f2 nel 1746. Esempio di ambiente rococ\u00f2, sul soffitto vediamo un affresco di Giambattista Pittoni \"Gloria di santa Cecilia e san Cassiano\". Dello stesso autore \u00e8 la piccola pala sopra l'altare con la \"Vergine con il Bambino ed i santi Carlo Borromeo e Filippo Neri\". La cappella estremamente elegante \u00e8 circondata da dossali lignei, sopra i quali a destra troviamo un \"Martirio di San Cassiano\" di Antonio Balestra ed un'\"Orazione nell'orto\" di Leandro Bassano.\nOrgano a canne.\nIl parapetto della cantoria \u00e8 decorato da tre dipinti di Andrea Meldolla, detto lo Schiavone (Zara, 1510 \u2013 Venezia, 1563) con \"Storie della vita di San Cassiano\". L'organo a canne \u00e8 opera di Pietro Nacchini \"opus 80\", del 1734, in seguito riformato e restaurato da Angelo e Agostino Callido e restaurato nel 2004 da Franz Zanin.\nLo strumento \u00e8 a trasmissione integralmente meccanica, con due tastiere, entrambe con prima isottava scavezza, di 57 note ciascuna, ed una pedaliera a leggio di 21 note (la 21\u00b0 aziona il \"Tamburo\") costantemente unita al manuale anch'essa con prima ottava scavezza.\nLa cassa lignea, dipinta a finto marmo, \u00e8 coronata da un frontone semicircolare sorretto da due lesene corinzie, una per lato. La mostra \u00e8 composta da 23 canne di principale con bocche \"a scudo\" allineate orizzontalmente e disposte in cuspide unica con ali laterali. Per le caratteristiche tecniche dell'organo vedi schema a fine paragrafo.\nDi fianco alla cantoria sulle pareti destra e sinistra si trovano due lunette, dipinte olio su tela di Andrea Schiavone: a destra un episodio della \"Storia di Jefte\", a sinistra il \"Giudizio di Salomone\"."}
{"id": "2464817", "revid": "486946", "url": "https://it.wikipedia.org/wiki?curid=2464817", "title": "The Lion King", "text": ""}
{"id": "2464820", "revid": "122246", "url": "https://it.wikipedia.org/wiki?curid=2464820", "title": "Nazionale di pallavolo maschile della Lettonia", "text": "La nazionale di pallavolo maschile della Lettonia \u00e8 una squadra europea composta dai migliori giocatori di pallavolo della Lettonia ed \u00e8 posta sotto l'egida della Federazione pallavolistica della Lettonia.\nRosa.\nSegue la rosa dei giocatori convocati per il campionato europeo 2021."}
{"id": "2464825", "revid": "116062575", "url": "https://it.wikipedia.org/wiki?curid=2464825", "title": "Plinio Codognato", "text": "Biografia.\n\u00c8 stato un importante cartellonistia pubblicitario italiano.\nAllievo di Mos\u00e8 Bianchi. Nel 1907 illustra con 29 tavole il romanzo fantastico di Luigi Motta \"L'aquila dell'Indostan\". Nel 1913 realizza quello che probabilmente rester\u00e0 il suo manifesto pi\u00f9 celebre, il cartellone pubblicitario relativo alla prima rappresentazione dell\"'Aida\" di Verdi all'Arena di Verona. Verso la fine della Prima Guerra Mondiale si trasferisce a Milano. Per circa vent'anni \u00e8 stato il pubblicitario ufficiale della FIAT, creando, tra le altre cose, la \"Rivista Fiat\".\nTra i suoi manifesti pi\u00f9 significativi \u00e8 possibile menzionare, oltre a quelli per FIAT, quelli per Pirelli, Atala, OM, Circuito di Cremona, Cinzano, Campari, Marsala Florio, Liebig e Grafofoni Columbia.\nRelativamente alle illustrazioni \u00e8 possibile citare i lavori per la \"Lettura\", \"L'Illustrazione Italiana\" e \"La Tradotta\".\nPregevoli anche i suoi dipinti.\nDei circa 1000 manifesti realizzati da Codognato nell'arco della propria, alcuni fanno parte della Raccolta Salce, conservata presso i Musei civici di Treviso."}
{"id": "2464829", "revid": "122246", "url": "https://it.wikipedia.org/wiki?curid=2464829", "title": "Nazionale di pallavolo maschile dell'Albania", "text": "La nazionale di pallavolo maschile dell'Albania \u00e8 una squadra europea composta dai migliori giocatori di pallavolo dell'Albania ed \u00e8 posta sotto l'egida della Federazione pallavolistica dell'Albania.\nRosa.\nSegue la rosa dei giocatori convocati per l'European League 2017."}
{"id": "2464838", "revid": "287204", "url": "https://it.wikipedia.org/wiki?curid=2464838", "title": "J\u00f3zsef Breznay", "text": "Biografia.\nDal 1934 fino al 1939 frequenta l'Accademia di Belle Arti di Budapest. I suoi maestri sono Bertalan Karlovszky, \u00c1gost Benkhard, Rezs\u0151 Burghardt e soprattutto Istv\u00e1n Sz\u0151nyi, di cui \u00e8 assistente negli anni 1938 e 1939.\nDopo essersi diplomato vince una borsa di studio per l'Accademia d'Ungheria in Roma per tre anni consecutivi. I primi passi rispecchiano l'influenza della corrente artistica Nagyb\u00e1nya.\nNegli anni quaranta \u00e8 gi\u00e0 un pittore affermato con un suo stile personale. Negli ultimi sette decadi ha creato oltre 3000 opere d'arte. Fino alla sua morte, avvenuta nel 2012 all'et\u00e0 di 95 anni, era considerato il pittore pi\u00f9 rilevante dell'Ungheria.\nHa avuto tre mogli e nove figli: L\u00edvia, J\u00f3zsef, Kl\u00e1ra, G\u00e1bor, M\u00e1ria, S\u00e1ndor, P\u00e1l, Andr\u00e1s, M\u00e1rta."}
{"id": "2464839", "revid": "767487", "url": "https://it.wikipedia.org/wiki?curid=2464839", "title": "Tutte le ragazze lo sanno", "text": "Tutte le ragazze lo sanno (\"Ask Any Girl\") \u00e8 un film commedia statunitense del 1959, diretto da Charles Walters e interpretato da Shirley MacLaine e David Niven.\nTrama.\nTratto dall'omonimo romanzo di Winifred Wolfe, la storia narra le avventure di Meg, una ragazza di provincia, bella, involontariamente buffa e timida, che, arrivata a Manhattan, da un lato riesce a sventare in totale candore tutti i tentativi dei suoi corteggiatori di portarla a letto, dall'altro cerca di conquistare Evan, il fratello del suo capo ufficio Miles Doughton, che decide di aiutarla nell'impresa. Nel tentativo di conquistare Evan, Meg cercher\u00e0 anche di informarsi su che cosa gli uomini si aspettano dalle donne, tentando di adeguarsi a tale immagine. Ma, alla fine, si render\u00e0 conto di essere perdutamente innamorata proprio di Miles, il principale.\nRiconoscimenti.\nShirley MacLaine per questa sua interpretazione vinse l'Orso d'argento per la migliore attrice al Festival del Cinema di Berlino del 1959. Il film invece fu tra i candidati per l'Orso d'oro.\nSempre nel 1959, per questa interpretazione Shirley MacLaine vinse il premio BAFTA come miglior attrice straniera e l'anno successivo fu candidata al Golden Globe come miglior attrice di commedia/musical, venendo per\u00f2 battuta da Marilyn Monroe per \"A qualcuno piace caldo\"."}
{"id": "2464848", "revid": "106854272", "url": "https://it.wikipedia.org/wiki?curid=2464848", "title": "Trasmissione (bicicletta)", "text": "In una bicicletta, la trasmissione \u00e8 l'insieme degli ingranaggi e meccanismi che consente la trasmissione del movimento dal conducente della bicicletta alle ruote (usualmente alla sola ruota posteriore).\nDescrizione.\nComponenti di base.\nNella sua costruzione pi\u00f9 elementare il sistema di trasmissione \u00e8 costituito da due ruote dentate, una solidale alla ruota posteriore e una applicata al movimento centrale sul telaio della bicicletta. Le due ruote sono collegate da una catena che ne vincola il movimento. Il conducente applica la propria forza sull'ingranaggio anteriore attraverso i pedali, le pedivelle e la guarnitura.\nUsualmente i due ingranaggi hanno dimensioni (espresse come numero di denti dell'ingranaggio) differenti, con l'ingranaggio posteriore di dimensioni inferiori. Tale schema identifica la trasmissione come una leva di terzo genere, secondo un meccanismo di \"moltiplica \"del movimento: ad ogni giro della ruota dentata anteriore ne corrispondono pi\u00f9 di uno della ruota dentata posteriore, il cui numero dipende dal \"rapporto\" che si utilizza (cio\u00e8 dal risultato del rapporto n\u00b0 di denti della ruota anteriore/n\u00b0 di denti della ruota posteriore). Trattandosi di una leva svantaggiosa, maggiore \u00e8 il rapporto (o come dicono i ciclisti, pi\u00f9 il rapporto \u00e8 \"duro\"), maggiore \u00e8 la forza richiesta per far muovere la bicicletta. Tale \"svantaggio\" \u00e8 compensato dalla possibilit\u00e0, avendone la forza, di far muovere pi\u00f9 velocemente la bicicletta, migliorando l'efficienza di trasformazione in energia meccanica della forza del conducente.\nFanno eccezione alcuni rapporti usati sulle mountain bike caratterizzati da un fattore di de-moltiplica: l'ingranaggio anteriore \u00e8 pi\u00f9 piccolo del posteriore, riducendo cos\u00ec il numero di giri della ruota rispetto a quelli dei pedali e consentendo di affrontare pendenze molto elevate (dove un rapporto normale necessiterebbe di troppa forza per essere azionato).\nCambio.\nLa ricerca di un ideale equilibrio tra velocit\u00e0, e quindi rapporti di moltiplica alti, e forza necessaria a far muovere la bicicletta, che \u00e8 inferiore con i rapporti pi\u00f9 bassi, soprattutto in presenza di percorsi misti, caratterizzati da salite, discese e parti scorrevoli ha portato all'applicazione alla trasmissione di un cambio di velocit\u00e0 che consente di avere a disposizione di volta in volta il rapporto pi\u00f9 opportuno.\nSe inizialmente il cambio era costituito essenzialmente da due diverse ruote dentate montate sui due lati della ruota posteriore (per cambiare occorreva smontare la ruota e girarla), l'evoluzione della tecnica ha consentito di modificare il rapporto senza togliere le mani dal manubrio, grazie a una serie di meccanismi che permettono di spostare la catena tra le diverse ruote dentate montate sia sulla ruota posteriore che sul movimento centrale.\nIl meccanismo pi\u00f9 diffuso \u00e8 costituito dal cambio \"a deragliatore\". Sulla ruota posteriore si trova un numero di ingranaggi (a volte dette anche \"velocit\u00e0\") variabile, detto nel suo complesso \"cassetta\" o \"pignone\", le cui combinazioni sono molto eterogenee. Il numero di denti varia normalmente da 11 (ingranaggio pi\u00f9 piccolo di un pignone da bici da corsa) a 50 (ingranaggio pi\u00f9 grande di una MTB). La catena \u00e8 fatta scivolare da una ruota all'altra da un sistema di pulegge detto appunto \"deragliatore\" (proprio perch\u00e9 fa \"deragliare\" la catena) tramite una guida, detta \"gabbia\", costituita da due piccole ruote dentate; tale meccanismo ha anche lo scopo di recuperare la parte di catena in eccesso (necessaria a garantire che vi sia catena a sufficienza per collegare tutte le eventuali combinazioni di rapporti) tenendola sempre in tensione.\nAnche l'ingranaggio anteriore assieme alla pedivella (o \"guarnitura\") pu\u00f2 prevedere pi\u00f9 di una o pi\u00f9 ruote dentate (o \"corone\"), dove il passaggio da una corona all'altra avviene grazie a una guida metallica (detta anch'essa \"gabbia\") che fa deragliare la catena.\nLa rapportatura del cambio pu\u00f2 variare molto a seconda del tipo di utilizzazione e del modo in cui \u00e8 stato previsto il suo sfruttamento. Generalmente si utilizzano cambi che prediligono l'uso dei pignoni, questo porta ad un'elevata variazione dei denti tra i pignoni, con una progressione variabile a seconda del tipo di impiego, che va dal lineare al megarange/megadrive (con il pignone del rapporto corto molto grande rispetto agli altri), mentre le corone vengono utilizzate principalmente per il tipo di situazione quali pianura, salita o salita molto ripida.\nUn metodo differente prevede l'utilizzazione di pignoni molto simili tra loro e delle corone molto diverse tra loro (generalmente 2), questa configurazione permette di creare molti rapporti utili in quanto le varie combinazioni tra corona e pignone non si accavallano tra loro, poich\u00e9 con il passaggio da pignone e corona piccoli a corona e pignone grande si ha un rapporto pi\u00f9 lungo, che permette il raddoppio delle marce utili, ma il passaggio dalla prima met\u00e0 delle marce alla seconda met\u00e0 risulta poco pratico perch\u00e9 richiede il cambio su entrambi gli assi e lo scorrimento di tutti i pignoni.\nI comandi del cambio si trovano ormai unicamente sul manubrio o integrati alle leve del freno (cambio della bicicletta da corsa e alcuni modelli di cambio per MTB) o sotto forma di pulsanti o manopole. La trasmissione del comando avviene tramite cavi di acciaio che meccanicamente abbinano allo spostamento delle leve quello dei meccanismi di cambio. Vi sono stati e vi sono tuttora in corso esperimenti di cambio \"elettronico\", con i meccanismi dotati di servomotori e la trasmissione dell'impulso mediante cavi elettrici, che tuttavia per ora non trovano una vera diffusione.\nTipi.\nLe trasmissioni per biciclette sono molto eterogenee, sia come trasmissione tra i due assi, sia per il tipo di cambio ed in alcuni casi viene protetto in modo integrale o parziale tramite un carter.\nLa trasmissione tra i due assi \u00e8 nella maggior parte dei casi la catena, che generalmente viene usata con i cambi a deragliatore oppure senza cambio (una corona e un pignone), ma in alcuni casi viene usata la trasmissione a cinghia o ad albero motore.\nIl sistema di cambio pi\u00f9 utilizzato \u00e8 del tipo a deragliatore, che richiede la trasmissione a catena, ma in alcuni casi vengono utilizzati sistemi alternativi, quali il cambio a epicicloide o a cascata d'ingranaggi, in quest'ultimo caso per evitare ingombri eccessivi si utilizza una coppia d'ingranaggi che ritrasmette il moto al primo asse del cambio collegato alle pedivelle, questo \u00e8 possibile grazie ad un cuscinetto o boccola interposto tra l'ingranaggio e l'albero primario in modo da garantire rotazioni a velocit\u00e0 differenti tra i due elementi, in modo del tutto simile agli ingranaggi non innestati del cambio.\nAccorgimenti.\nPer la trasmissione bicicletta sono stati ideati vari dispositivi per proteggerla o ridurre il suo impatto con il telaio o il guidatore:"}
{"id": "2464860", "revid": "131358", "url": "https://it.wikipedia.org/wiki?curid=2464860", "title": "ASD Santarcangelo", "text": ""}
{"id": "2464867", "revid": "599013", "url": "https://it.wikipedia.org/wiki?curid=2464867", "title": "Leszek Lubicz-Nycz", "text": ""}
{"id": "2464868", "revid": "599013", "url": "https://it.wikipedia.org/wiki?curid=2464868", "title": "W\u0142adys\u0142aw Dobrowolski", "text": ""}
{"id": "2464875", "revid": "1573940", "url": "https://it.wikipedia.org/wiki?curid=2464875", "title": "Marian Suski", "text": "Era lo zio di Leszek Suski."}
{"id": "2464877", "revid": "1573940", "url": "https://it.wikipedia.org/wiki?curid=2464877", "title": "Endre Kabos", "text": ""}
{"id": "2464878", "revid": "433605", "url": "https://it.wikipedia.org/wiki?curid=2464878", "title": "Internapoli Camaldoli SSD", "text": ""}
{"id": "2464881", "revid": "1573940", "url": "https://it.wikipedia.org/wiki?curid=2464881", "title": "Alad\u00e1r Gerevich", "text": "Era il marito di Erna Bogen-Bog\u00e1ti, il genero di Albert Bogen, il padre di P\u00e1l Gerevich ed il suocero di Gy\u00f6ngyi Bardi-Gerevich."}
{"id": "2464882", "revid": "47112", "url": "https://it.wikipedia.org/wiki?curid=2464882", "title": "Missile a guida radar attiva", "text": "Un missile a guida radar attiva \u00e8 un tipo di missile che contiene al suo interno un radar e l'elettronica necessaria per individuare e inseguire il suo bersaglio in autonomia. Il codice NATO utilizzato in occasione del lancio di uno di questi missili \u00e8 \"Fox Three\".\nVantaggi operativi.\nI missili a guida radar attiva sono caratterizzati da due vantaggi principali:\nSvantaggi.\nEsistono, di contro, due principali svantaggi operativi per i missili a guida radar attiva:\nI missili a guida radar attiva hanno la massima efficacia quando impiegati in scontri a lunga distanza."}
{"id": "2464883", "revid": "339392", "url": "https://it.wikipedia.org/wiki?curid=2464883", "title": "A.S.D. Modica Calcio", "text": ""}
{"id": "2464885", "revid": "124123", "url": "https://it.wikipedia.org/wiki?curid=2464885", "title": "Gy\u00f6rgy Piller-Jekelfalussy", "text": ""}
{"id": "2464887", "revid": "339392", "url": "https://it.wikipedia.org/wiki?curid=2464887", "title": "ASD Lodigiani", "text": ""}
{"id": "2464888", "revid": "124123", "url": "https://it.wikipedia.org/wiki?curid=2464888", "title": "Ern\u0151 Nagy", "text": ""}
{"id": "2464889", "revid": "599013", "url": "https://it.wikipedia.org/wiki?curid=2464889", "title": "Ytv", "text": ""}
{"id": "2464891", "revid": "1543377", "url": "https://it.wikipedia.org/wiki?curid=2464891", "title": "Curtis Shears", "text": ""}
{"id": "2464894", "revid": "74801", "url": "https://it.wikipedia.org/wiki?curid=2464894", "title": "Miguel de Capriles", "text": "\u00c8 il fratello dello schermidore Jos\u00e9 de Capriles.\nPalmar\u00e8s.\nIn carriera ha conseguito i seguenti risultati:"}
{"id": "2464896", "revid": "1573940", "url": "https://it.wikipedia.org/wiki?curid=2464896", "title": "Tracy Jaeckel", "text": ""}
{"id": "2464897", "revid": "1573940", "url": "https://it.wikipedia.org/wiki?curid=2464897", "title": "Gustave Heiss", "text": ""}
{"id": "2464899", "revid": "1573940", "url": "https://it.wikipedia.org/wiki?curid=2464899", "title": "Richard Steere", "text": ""}
{"id": "2464900", "revid": "86599", "url": "https://it.wikipedia.org/wiki?curid=2464900", "title": "GSC 02620-00648 A", "text": ""}
{"id": "2464903", "revid": "1573940", "url": "https://it.wikipedia.org/wiki?curid=2464903", "title": "Frank Righeimer", "text": ""}
{"id": "2464905", "revid": "1573940", "url": "https://it.wikipedia.org/wiki?curid=2464905", "title": "Hugh Alessandroni", "text": ""}
{"id": "2464906", "revid": "1573940", "url": "https://it.wikipedia.org/wiki?curid=2464906", "title": "Dernell Every", "text": ""}
{"id": "2464913", "revid": "2196166", "url": "https://it.wikipedia.org/wiki?curid=2464913", "title": "Ysleta del Sur Pueblo", "text": "Ysleta del Sur Pueblo (o Isleta del Sur), conosciuta anche come Tigua Pueblo, \u00e8 una riserva indiana statunitense situata presso El Paso, in Texas. Fu fondata nel 1682 dai frati francescani e dagli indiani Tigua in fuga dal Messico a causa di una recente insurrezione contro gli Spagnoli. Essa costituisce perci\u00f2 il primo insediamento europeo in Texas, anche se lo era solo in parte. Attualmente \u00e8 una riserva abitata dai Tigua e nell'aprile 2008 contava 1.615 abitanti.\nLa lingua ufficiale della riserva \u00e8 lo spagnolo, che sostitu\u00ec la lingua indigena intorno agli inizi del XX secolo.\nCollegamenti esterni.\n "}
{"id": "2464914", "revid": "640277", "url": "https://it.wikipedia.org/wiki?curid=2464914", "title": "NERVA", "text": "NERVA \u00e8 l'acronimo di Nuclear Engine for Rocket Vehicle Application (motore nucleare per applicazione su veicoli a razzo), un programma congiunto della Commissione per l'energia atomica e della NASA gestito dallo \"Space Nuclear Propulsion Office (SNPO)\" sino alla cancellazione di entrambi nel 1972. Il progetto fu portato avanti a partire dal 1960.\nNERVA dimostr\u00f2 che i motori di un razzo termico nucleare erano uno strumento possibile e affidabile per l'esplorazione dello spazio, e alla fine del 1968 SNPO certific\u00f2 che l'ultimo motore NERVA, lo NRX/XE, soddisfaceva i requisiti per una missione umana su Marte. Anche se i motori NERVA sono stati costruiti e testati per quanto possibile ed il motore fu ritenuto pronto per l'integrazione in una navicella spaziale, gran parte del programma spaziale americano fu annullato dall'amministrazione Nixon prima che una spedizione con equipaggio umano su Marte potesse aver luogo.\nStoria.\nIl razzo NERVA si basava sulla tecnologia dei reattori nucleari Kiwi (il progetto originale del razzo nucleare non volante fu chiamato in seguito Kiwi, come un uccello incapace di volare della Nuova Zelanda). Nei primi anni sessanta la NASA prevedeva di usare il NERVA come motore per lo stadio chiamato RIFT (Reactor-In-Flight-Test) da usarsi nei primi anni settanta. Lo sviluppo del NERVA sarebbe dovuto diventare il motore dello stadio finale del Saturn V, il quale sarebbe stato cos\u00ec reso in grado di lanciare carichi interplanetari. Il Marshall Space Flight Center della NASA era incaricato allo sviluppo dello stadio del razzo.\nFin dall'inizio il programma ebbe numerosi problemi. Fu molto costoso e non ottenne mai molto sostegno pubblico, a causa del crescente potere della lobby anti-nucleare negli Stati Uniti d'America agli inizi degli anni '70. C'erano preoccupazioni ambientali e gli stessi test sui motori non riuscirono mai a produrre pi\u00f9 del 40% della potenza teorica dei motori.\nWernher von Braun propose inoltre una missione umana su Marte utilizzando il NERVA e una navicella rotante a forma di ciambella per simulare la gravit\u00e0.\nConsiderata una tecnologia senza sbocchi (la reazione nucleare \u00e8 semplicemente utilizzata per riscaldare il propellente, pi\u00f9 o meno nello stesso modo della caldaia nel motore a vapore), il programma NERVA fu cancellato nel 1972."}
{"id": "2464915", "revid": "271907", "url": "https://it.wikipedia.org/wiki?curid=2464915", "title": "Raffaellino dal Colle", "text": ""}
{"id": "2464916", "revid": "633", "url": "https://it.wikipedia.org/wiki?curid=2464916", "title": "FBC Veloce 1910", "text": ""}
{"id": "2464917", "revid": "732810", "url": "https://it.wikipedia.org/wiki?curid=2464917", "title": "Stadio Francesco Baracca", "text": "Lo stadio Francesco Baracca \u00e8 un impianto sportivo della citt\u00e0 italiana di Venezia, ubicato in localit\u00e0 Mestre.\nInaugurato nel 1896 come ippodromo (al tempo la destinazione calcistica non esisteva), fu inaugurato all'uso calcistico nel 1919: storicamente ospita gli incontri interni del .\nHa ospitato inoltre per quattro stagioni il , alcune partite del club femminile Venezia 1984 ed eventi non sportivi quali concerti e spettacoli.\nStoria.\nDalla costruzione al secondo conflitto mondiale.\nLa storia dello stadio ebbe inizio nel 1893, allorch\u00e9 la parrocchia dei Santi Gervasio e Protasio di Carpenedo (tramite la propria societ\u00e0 300 Campi) mise a disposizione un terreno di circa 15.000 m\u00b2 (3 campi, pari alla centesima parte del nome), ubicato circa a met\u00e0 strada tra viale Garibaldi e via Ca' Rossa, destinandolo alla pratica calcistica amatoriale degli ufficiali e marinai inglesi di stanza nella laguna veneziana (che perlopi\u00f9 dimoravano a Mestre) e degli atleti della S.G. Marziale.\nLe prime misurazioni per delimitare il campo da gioco vennero condotte proprio con l'ausilio un ufficiale inglese, che per un malinteso le esegu\u00ec secondo le unit\u00e0 anglosassoni in luogo del sistema metrico decimale: la lunghezza del lato minore del rettangolo erboso, in luogo dei 100 metri pianificati, fu cos\u00ec stabilita in 100 iarde (91,5 metri), mentre quello maggiore pass\u00f2 dai 150 metri del progetto a 165.\nLa temperie italiana a soli vent'anni dalla breccia di Porta Pia rendeva per\u00f2 difficilmente proponibile che un'amministrazione ecclesiastica potesse cedere un bene a un'entit\u00e0 del giovane stato italiano: nel 1893 l'area fu pertanto ceduta alla locale famiglia Zajotti, che nel 1896 la gir\u00f2 alla Societ\u00e0 Veneta di Sport .\nLe normative del tempo tuttavia non prevedevano che un terreno potesse avere destinazione d'uso a campo di calcio: si decise pertanto di accatastare l'area come ippodromo. A tale formalit\u00e0 non corrispose per\u00f2 mai un uso dell'area come pista per corse equine: la scelta fu dettata da mera praticit\u00e0, giacch\u00e9 sulle aree designate \"a ippodromo\" le leggi del tempo permettevano lo svolgimento di qualsiasi manifestazione sportiva o circense, nonch\u00e9 ne consentivano l'accesso anche alle signore e stabilivano una tassazione fissa al 25% sul prezzo del biglietto d'ingresso (qualora previsto).\nLa prima partita di calcio che si doveva giocare al Baracca era sin dal 1892-93 Marziale Mestre - Societ\u00e0 Udinese di Ginnastica e Scherma, ma nel 1896 il torneo fu trasferito a Treviso e al posto della Marziale Mestre apparve scritto nel Registro il Pio Istituto Turazza di Treviso.\nTuttavia, complici le vicissitudini societarie della Palestra Marziale (successivamente dal 1909 Mestre Foot-Ball Club) e lo scoppio della prima guerra mondiale, il campo inizi\u00f2 a ospitare competizioni calcistiche ufficiali solo nel settembre 1919, allorch\u00e9 vi si stabil\u00ec l'A.C. Mestre (nuova denominazione del Mestre FBC, affiliatosi nel dicembre alla Federazione Italiana Giuoco Calcio). La partita inaugurale, giocata il 14 settembre, fu un'amichevole tra A.C. Mestre e Giudecca, terminata in pareggio e successivamente del 21 settembre (amichevole A.C. Mestre-Ardor Venezia 3-2, con notevole partecipazione di pubblico). Vi fu poi il torneo a 12 squadre \"Coppa Luigi Beccari\" (in onore dell'atleta mestrino deceduto nella prima guerra mondiale), la cui tripla finale, articolatasi negli incontri Spes Mestre-Ardor (risultato ignoto), AC Mestre-Ardor (1-0) e AC Mestre-Spes (2-0), \"sorrise\" all'AC Mestre, che si aggiudic\u00f2 il trofeo.\nIl 1919 \u00e8 dunque considerato formalmente il \"vero\" anno di apertura dello stadio di Mestre. Col progetto del 12 ottobre 1923 (inaugurazione 14 giugno 1925) fu adattato ad uso polisportivo (con prevalenza del calcio) e dotato di strutture stabili e dedicate allo scopo.\nNel biennio 1919-20 l\"Associazione Calcio Mestre\" (nuova denominazione del Mestre FBC) si piazz\u00f2 7\u00b0 (e ultimo) nel campionato di Promozione, all'epoca il secondo livello della piramide calcistica nazionale. Non essendo previste retrocessioni, il club mantenne la categoria, complice anche l'ottemperanza dello stadio ai requisiti strutturali imposti dal campionato: l'impianto disponeva infatti di un terreno di gioco di grandi dimensioni (metri 120 x 60, il pi\u00f9 grande e lungo del Triveneto) ed era completamente recintato (dettaglio che permetteva di regolare e controllare l'accesso del pubblico).\nNella stagione successiva l'AC Mestre sfior\u00f2 l'accesso in Prima Categoria, vincendo dapprima il girone A (con 13 punti su 16 disponibili) e poi vincendo la fase finale a pari merito con la (che tuttavia ebbe accesso alla massima lega vincendo per 1-0 lo spareggio disputato il 12 giugno a Vicenza). \nIn data 13 ottobre 1923 la Societ\u00e0 Anonima Pro Mestre present\u00f2 all'ufficio protocollo del comune mestrino un progetto per la costruzione di un \"campo polisportivo in adiacenza del viale Garibaldi, ex ippodromo\", a firma dell'ingegnere Antonio Gardin; nella stessa mattinata il progetto ricevette il nulla osta dagli uffici comunali dei lavori pubblici e d'igiene, per poi essere controfirmato dal sindaco il 17 ottobre successivo.\nIl progetto copriva un'area rettangolare di 165x91,5 metri e prevedeva la costruzione di un campo di gioco erboso misurante 110x60 metri, circondato da una pista ciclistica ovale lunga 380,9 metri (con due rettilinei da 100 e 86 metri, curve da 33,25 metri di raggio e una rampa di collegamento con l'esterno sul lato di via Oberdan). Sui lati corti del campo era altres\u00ec prevista l'edificazione di un campo da tennis (lato sud) e uno da pallacanestro in terra battuta (lato nord), dotando poi il tutto di opportuni stabili di servizio e ponendo in opera su tutti i lati un muro di recinzione alto circa 3 metri, intervallato da pilastrini. Gli ingressi vennero posizionati nell'odierna via Francesco Baracca e alle spalle della caserma \"Regina Elena\", in via Oberdan. Tali accessi dovevano servire una tribuna coperta lignea lunga 40 metri e capace di 400 posti in piedi, prospiciente il lato del campo confinante con la summenzionata caserma (ovest). Il terreno dello stadio venne poi rilevato direttamente dalla Pro Mestre il 3 novembre seguente.\nIl progetto venne cantierizzato e ne risult\u00f2 una struttura in stile razionalista, in mattoni intonacati, con pilastri, travi e solai in cemento. L'ingresso est di via Baracca (settore distinti), previsto inizialmente sotto forma di un piccolo varco nella recinzione, venne poi realizzato diversamente: in tale punto il muro perimetrale venne infatti arretrato di circa 3 metri rispetto al progetto e lo spazio ricavato fu sfruttato per edificare un androne d'ingresso e un piccolo stabile con i gabinetti pubblici (quest'ultimo dismesso e murato nel 1982).\nIn quegli anni, proprio per raccogliere fondi per la costruzione degli edifici di servizio presso lo stadio, la Societ\u00e0 Ciclistica Audace di Carpenedo presieduta da Giuseppe Caprioglio utilizz\u00f2 la pista ciclistica con curve sopraelevate realizzata attorno al campo di gioco, organizzandovi poi corse podistiche e ciclistiche. L'infrastruttura fu successivamente rimossa per consentire l'edificazione di pi\u00f9 ampie tribune.\nI lavori di costruzione procedettero a rilento causa della carenza di materiali edili: tra il 1924 e il 1925 si form\u00f2 pertanto una squadra di volontari che, lavorando alla fornace mestrina, riusc\u00ec a produrre il doppio dei quantitativi necessari per l'edificazione dello stadio; il surplus venne lasciato alla fornace stessa onde rifarsi delle spese sostenute.\nLe infrastrutture dello stadio furono inaugurate il 14 giugno 1925 alla presenza delle autorit\u00e0 cittadine di Mestre e di circa 5000 spettatori. Sotto la regia della societ\u00e0 Audace di Carpenedo, nell'occasione vennero organizzate delle competizioni ciclistiche, alle quali presero parte tra gli altri i campioni Ottavio Bottecchia ed Alfonso Piccin, che vinsero il \"gran match di inseguimento a coppie professionisti\" (30 giri di pista per un totale 10\u00a0km), davanti ad Adriano Zanaga e Livio Cattel; si tenne poi un \"gran premio di apertura dilettanti\" (sulla distanza di 100 m, vinto da Albino Bisi di Ferrara in 14\" e 3 quinti), una \"corsa inseguimento professionisti juniores\" (15 giri pari a 5\u00a0km, vinta da Giuseppe Pancera), il \"mezzofondo individuale dilettanti\" (una corsa a punti da 50 giri con classifica stilata ogni 5, vinto da Luigi Zampieron con 33 lunghezze), e il \"piccolo giro d'Italia professionisti routiers\" (altra corsa a punti da 100 giri con classifica stilata ogni 10, vinto da Alfredo Dimale con 30 punti, davanti ad Ottavio Bottecchia con 24 punti, ad Adriano Zanaga con 20 punti e a Alfredo Sivocci con 17 punti). Intervennero anche i dirigenti della Reyer Venezia, che contestualmente stava allestendo la propria sezione di \"pallacesto\"; tra gli eventi di contorno allestiti per l'occasione, oltre ad una partita amichevole di pallacanestro (Novara Asej-Imea, terminata 28-12), e vi fu anche una gara goliardica di tiri liberi tra i giocatori della Reyer e le signore mestrine, vinta da quest'ultime. \nL'anno successivo il comune di Mestre decret\u00f2 trenta nuove intitolazioni per altrettante vie e strade mestrine: tra di esse figuravano anche la \"nuova strada allo Stadio\" (che assunse il titolo di via Francesco Baracca) e la strada adiacente alla caserma Regina Elena (denominata semplicemente \"via Caserma\" e ribattezzata via Oberdan dopo che la locale prefettura ebbe bocciato il nome di Gabriele d'Annunzio, ancora vivente).\nNell'ottobre 1927 presso la sede cittadina del CONI venne formalizzata la fusione delle quattro principali rappresentative calcistiche di Mestre, che port\u00f2 alla fondazione della U.S. , presieduta dall'ex socio di riferimento della Pro Mestre Giuseppe Pea. In tale occasione si provvide a dotare lo stadio di una prima tribuna coperta in legno (come previsto nel progetto del 1923) e per sovvenzionare tale intervento il club pens\u00f2 anche di affittare lo stadio per altre manifestazioni, ma la perdita dell'autonomia comunale di Mestre contribu\u00ec ad allontanare gli imprenditori interessati. La Mestrina, entrata in difficolt\u00e0 finanziarie, fu infine messa in liquidazione il 7 marzo 1931.\nL'11 marzo 1933 lo stadio mestrino venne ceduto al comune di Venezia.\nDal dopoguerra al 1987.\nNella stagione 1945-46 la Mestrina vinse il campionato di Serie C, ottenendo l'accesso alla Serie B. Nella serie cadetta, dopo un'iniziale serie di buoni risultati che avevano portato la squadra a occupare il primo posto in classifica, un calo di rendimento verso fine stagione port\u00f2 all'immediata retrocessione in C. Il massimo afflusso di pubblico al \"Baracca\" (furono staccati 12.000 biglietti) si registr\u00f2 in occasione del derby contro il .\nNegli anni 1950, su commissione del prosindaco di Mestre L. Morino (in carica dal 1951 al 1958), venne realizzata la nuova tribuna coperta centrale in cemento armato, sovrastante gli spogliatoi e il relativo corridoio d'accesso diretto al campo. Negli anni successivi verranno ristrutturate anche le curve e il settore distinti (est), sopra il quale viene posta in opera una copertura in ferro e fibrocemento, destinata a essere poi rimossa e sostituita da una tettoia interamente metallica negli anni 2000.\nNel 1982, a seguito della promozione del (dal 1980 nuovo nome della Mestrina) in Serie C1, anche su istanza dell'allenatore in carica Giorgio Rumignani, le gradinate delle curve \"Oberdan\" e \"Baracca\" vennero demolite e ricostruite - pi\u00f9 capienti - in tubolari d'acciaio. La curva Baracca fu oggetto di una riduzione della pendenza della gradinata e di un aumento dei posti a sedere, mentre viceversa la curva Oberdan risult\u00f2 maggiormente inclinata e dotata di posti in piedi (poi dichiarati fuori norma negli anni 2000). In tale occasione furono anche ampliati gli accessi a tali spalti, mediante l'abbattimento di circa 5-6 metri del muro perimetrale in adiacenza delle aperture preesistenti.\nA seguito di tali modifiche i gruppi della tifoseria organizzata mestrina, che fino ad allora erano soliti prendere posto in curva Baracca (che essendo situata a sud aveva il sole alle spalle e garantiva una migliore visibilit\u00e0 sul terreno di gioco), scelsero di trasferirsi in curva Oberdan.\nDal 1987 al Terzo millennio.\nCon l'arrivo di Maurizio Zamparini alla presidenza del e la fusione del club lagunare con il Mestre, lo stadio Baracca per un quadriennio (dalla stagione 1987-1988 alla stagione 1990-1991) assunse il ruolo di campo casalingo del club . Allorch\u00e9 la succitata squadra riusc\u00ec a conquistare la promozione in Serie B, data l'impossibilit\u00e0 di ampliare e adeguare lo stadio mestrino (sito in una zona fortemente urbanizzata) agli standard della serie cadetta, dopo la partita inaugurale l'impianto fu abbandonato in favore dello stadio Pierluigi Penzo di Venezia. Le attivit\u00e0 allo stadio Baracca si fecero occasionali: tra di esse si annovera, nel maggio del 1991, una partita benefica della Nazionale Italiana Cantanti.\nNel 1995 venne presentata una variante al piano regolatore generale di Mestre, ove si prevedeva, su suggerimento del prosindaco in carica Gaetano Zorzetto, di dismettere lo stadio e venderne l'area a fini edificabili. Tale azione intendeva supplire alla carenza di aree edificabili in territorio mestrino, nonch\u00e9 raccogliere fondi per realizzare un nuovo stadio comunale a Tessera. Tale proposta venne contestata da parte dalla cittadinanza e dal rifondato Mestre (che aveva ricominciato ad adottare l'impianto per le proprie gare casalinghe), che inviarono numerosi delegati a presenziare alla seduta del Consiglio comunale veneziano dedicato all'accoglimento della variante, riuscendo infine a ottenerne il respingimento e il mantenimento della destinazione urbanistica \"a stadio\" dell'area.\nLa proposta di cambio di destinazione dell'area venne riproposta nel 2008: in risposta venne organizzata una petizione popolare di opposizione, che raccolse oltre 3000 firme in pochissimi giorni. Nonostante ci\u00f2, l'amministrazione comunale capeggiata dal sindaco Massimo Cacciari port\u00f2 avanti la pratica, che fu definita nel 2011 con l'assegnazione dell'area in propriet\u00e0 al fondo immobiliare Nordest Capital, incaricato di metterla in vendita per una successiva demolizione e realizzazione edifici abitativi. La successiva messa in liquidazione del fondo immobiliare fece sorgere una diatriba tra comune di Venezia, curatori fallimentari, operatori telefonici (titolari di alcune antenne posizionate nell'area dello stadio Baracca) e l'Edo Mestre (club calcistico allora titolare della tradizione sportiva mestrina) sui diritti di propriet\u00e0 della struttura. Quest'ultimo riusc\u00ec a ottenere una concessione d'uso momentanea delle strutture.\nTra il 2014 e il 2015, dinnanzi alla riproposizione dell'ipotesi di vendita e demolizione dello stadio, una parte della cittadinanza e delle associazioni mestrine (tra cui le societ\u00e0 calcistiche Mestrina 1929 - erede dell'Edo - e il Mestre) si attivarono in difesa dell'impianto, sollecitando i candidati alle imminenti elezioni comunali a sottoscrivere un impegno a preservare lo stadio, valutando l'imposizione di un vincolo storico o almeno garantendone la disponibilit\u00e0 alle maggiori societ\u00e0 di calcio locali fintanto che non sar\u00e0 realizzato un nuovo impianto di uguale o superiore capienza.\nL'11 giugno 2015 si tenne una cerimonia per i 90 anni degli edifici dello stadio, presenziata anche dai maggiori candidati alla carica di sindaco di Venezia, Felice Casson e Luigi Brugnaro, che si impegnarono pubblicamente a lavorare per preservare la struttura.\nNell'estate seguente la vertenza legale sulla gestione dello stadio (coinvolgente operatori telefonici, fondo immobiliare Nordest, Comune di Venezia e il club del Mestre) sfocia in un accordo momentaneo tra le parti, a seguito della quale l'impianto viene concesso in usufrutto alla squadra mestrina per un biennio; a decorrere, nel mese di settembre vengono implementati alcuni lavori di adeguamento in ottemperanza ai regolamenti del campionato di Serie D 2015-2016 (lega di militanza del Mestre, che per consentire il completamento dell'opera si trasferisce momentaneamente allo stadio di Mogliano Veneto per le gare interne). In particolare si procede ad ampliare e ammodernare i locali tecnici, si rinnovano le panchine e si riduce da 108 a 105\u00a0m la lunghezza del lato maggiore del terreno di gioco. Il rallentamento delle operazioni impedisce tuttavia al club arancionero di ricominciare a usufruire della struttura entro la fine della stagione.\nNell'ottobre dello stesso anno le associazioni e gruppi locali mestrini aderenti al \"Presidio Permanente Mestre Terraferma\" presentano una pratica di vincolo storico architettonico per lo stadio Baracca, al fine di preservarne l'esistenza e agevolarne il recupero e la tutela.\nNel marzo 2016 il comune di Venezia riesce infine a riacquisire la piena propriet\u00e0 sull'impianto, a seguito di una permuta di altri immobili comunali di equivalente valore in favore delle parti in causa. Contestualmente vengono riavviati i lavori di adeguamento e ammodernamento concordati con la FIGC e gli uffici competenti, al fine di ottenere l'omologazione dello stadio per i campionati nazionali e consentire al Mestre di tornare a disputarvi le gare interne. Gli interventi, avviati a pieno regime nell'autunno dello stesso anno, includono il complessivo risanamento delle infrastrutture, la riduzione della capienza delle curve \"Oberdan\" e \"Baracca\" (delle quali viene inoltre invertita la destinazione d'uso, riservando la prima ai tifosi ospiti e la seconda agli ultras locali), l'ammodernamento degli impianti elettrico e idraulico, il ripristino dei servizi igienici a beneficio del pubblico e l'adeguamento dei locali tecnici e di servizio alle norme vigenti. La capienza complessiva dell'impianto, per ragioni economiche e di praticit\u00e0, viene quindi ridotta da 6 181 a circa 2 000 posti a sedere. A lavori conclusi, lo stadio viene riaperto il 19 marzo 2017 in occasione della partita Mestre-, valida per il campionato di Serie D 2016-2017.\nIl ritorno degli arancioneri al \"Baracca\" fu tuttavia di breve durata: a seguito della promozione in Serie C conquistata al termine della stagione 2016-2017, lo stadio si rivel\u00f2 nuovamente impraticabile ai sensi dei criteri infrastrutturali imposti dal calcio professionistico italiano. In virt\u00f9 di ci\u00f2, nell'attesa di valutare la fattibilit\u00e0 di nuovi e pi\u00f9 incisivi interventi di ammodernamento dell'arena (oppure di sua sostituzione con un nuovo impianto) e al fine di non dover rinunciare alla disputa del campionato di competenza, il Mestre opt\u00f2 per trasferire il proprio campo interno allo stadio Piergiovanni Mecchia di Portogruaro. L'auto-declassamento del club arancionero, sopravvenuto l'anno seguente, consent\u00ec tuttavia il rientro al \"Baracca\" dalla stagione 2018-2019.\nNell'autunno 2019 si procede a riattare la tribuna centrale, colorando i gradoni di nero e installandovi nuovi seggiolini di color arancione, in omaggio alle tinte sociali del ; tra maggio e settembre 2020 hanno inoltre avuto luogo ulteriori lavori di adeguamento, col potenziamento degli spogliatoi di squadre e arbitri, l'adeguamento delle scale e le rampe di accesso ai locali tecnici e al campo di gioco, il rifacimento della rete metallica attorno al terreno erboso. Lo stadio Baracca continua comunque a non collimare con gli standard del calcio professionistico italiano.\nIl 3 ottobre 2020 lo stadio torna ad ospitare una partita ufficiale: il secondo turno del girone C della Serie D tra e Cartigliano, partita conclusa con il risultato di 1-1 .\nDenominazione.\nL'impianto trae l'intitolazione a Francesco Baracca (aviatore, eroe della prima guerra mondiale, decorato della medaglia d'oro al valor militare e caduto sul Montello il 19 giugno 1918) dall'odonimo della strada ove \u00e8 ubicato l'ingresso principale agli spalti.\nTale denominazione non risulta essere mai sancita da una cerimonia ufficiale: nei progetti di costruzione lo stadio era infatti indicato con la definizione generica di \"Centro Polisportivo\". Nel corso degli anni si tent\u00f2 finanche di attribuire in via ufficiale all'impianto un'intitolazione diversa, non giudicando sufficientemente adeguata quella all'aviatore romagnolo: esso venne cos\u00ec dapprima intitolato alla memoria del calciatore Roberto Furlan e successivamente a quella di Erminio Maccatrozzo, storico presidente del Mestre.\nNessuna di queste due denominazioni \u00e8 per\u00f2 mai riuscita a divenire invalsa nell'uso, sicch\u00e9 l'impianto ha continuato a essere comunemente noto come \"Baracca\".\nDati strutturali.\nLo stadio presenta una struttura a pianta rettangolare: a seguito degli ultimi lavori di ristrutturazione, condotti entro il 2017, gli spalti possono accogliere circa 2000 spettatori, suddivisi in quattro settori indipendenti:\nData l'assenza di infrastrutture intermedie (quali pista di atletica leggera, velodromo o impianti analoghi), le tribune si affacciano direttamente sui bordi del campo di gioco, garantendo una buona visibilit\u00e0 al pubblico.\nTrasporti.\nLo stadio \u00e8 servito dagli autobus urbani della rete ACTV tramite le fermate di viale Garibaldi (linee 2-3) e via Ca' Rossa (linee 4-84). Sempre in via Ca' Rossa effettua fermata la linea tramviaria Favaro Veneto-Venezia."}
{"id": "2464919", "revid": "62970", "url": "https://it.wikipedia.org/wiki?curid=2464919", "title": "Storia dei Rioni di Foggia", "text": ""}
{"id": "2464921", "revid": "1573940", "url": "https://it.wikipedia.org/wiki?curid=2464921", "title": "SET Metro", "text": "SET Metro () \u00e8 una rete televisiva di Taiwan, lanciata nel settembre 1995. Manda prevalentemente in onda drammi di produzione taiwanese e serie animate (tra cui \"Detective Conan\")."}
{"id": "2464928", "revid": "279637", "url": "https://it.wikipedia.org/wiki?curid=2464928", "title": "Weird Al Yankovic (album)", "text": ""}
{"id": "2464929", "revid": "125039018", "url": "https://it.wikipedia.org/wiki?curid=2464929", "title": "Madonna dei sette veli", "text": "La Madonna dei sette veli \u00e8 uno dei titoli con cui viene venerata Maria, ricordando un'apparizione avvenuta a Foggia nel 1731 a Sant'Alfonso Maria de' Liguori.\nStoria.\nNel 1062 Foggia era solo un piccolo borgo dell'antica metropoli daunia di Arpi ed esistevano pochi casolari arroccati intorno alla taverna del Gufo che si perdevano solitari nella campagna arroventata. A quel tempo nel territorio erano presenti parecchi laghetti e stagni, resti delle piogge invernali. Fu su una di queste pozze che ebbe inizio la storia della Madonna dei sette veli e, con essa inevitabilmente, la storia di Foggia.\nAlcuni contadini, che conducevano i buoi all'abbeverata, videro tre fiammelle posate sulle acque. Incuriositi e timorosi, si avvicinarono a quella strana apparizione. Rinvennero, cos\u00ec, sepolta nella melma, una grande tavola avvolta in teli.\nDopo averla ripulita scoprirono che era un'icona che n\u00e9 l'acqua n\u00e9 le traversie del tempo erano riuscite a distruggere del tutto. Nonostante fosse degradata, si distingueva bene l'immagine della Vergine Madre di Dio nell'atto di offrire all'adorazione il suo figlio Ges\u00f9.\nI contadini rivestirono l'immagine di veli nuovi e la portarono nella taverna del Gufo.\nLa casupola divenne ben presto il centro religioso e di pellegrinaggio della zona, e nei dintorni si costruirono molte case. I forestieri cominciarono ad affluire numerosi per venerare la Madre di Dio, ma anche per trafficare con i pastori abruzzesi che affollavano la zona da settembre a maggio.\nLa taverna del Gufo, con la sua preziosa icona, divenne il centro di un agglomerato che sia i forestieri che i paesani chiamavano volentieri Sancta Maria de Focis, a ricordo della Vergine Santa e delle tre fiammelle apparse sulle acque del lago.\nNel 1080 Roberto il Guiscardo volle che sullo stagno, dove era stato rinvenuto il sacro tavolo, fosse costruita una grande chiesa per venerare la sacra immagine. Appena ultimata, la chiesa venne elevata al rango di Chiesa Palatina e l'immagine della Vergine vi trov\u00f2 la sua definitiva sistemazione.\nNel 1172 il tempio venne ampliato su interessamento di Guglielmo II di Sicilia, detto il Buono. Con la chiesa cresceva anche la citt\u00e0 che divenne ben presto una delle pi\u00f9 importanti del Regno.\nLa storia del santuario s'identific\u00f2 con quella della citt\u00e0. Mentre la citt\u00e0 s'ingrandiva, la chiesa veniva abbellita e arricchita di arredi, nuove rendite e privilegi. Tutti i Re, dai Normanni agli Svevi, agli Angioini fino agli Aragonesi, gli Spagnoli e, infine, i Borbone, considerarono quella di Foggia come una delle chiese pi\u00f9 care.\nSpesso Foggia ospitava le assemblee parlamentari di cui la sua chiesa era il momento religioso. Diverse volte i Principi Regnanti scelsero la Chiesa di Sancta Maria de Focis per i loro matrimoni.\nIl re Carlo I d'Angi\u00f2, morto a Foggia nel 1285, volle che nella Chiesa di Santa Maria fossero sepolte le sue viscere.\nIl Sacro Tavolo oggi si presenta tutto ricoperto da preziosi drappi riccamente ricamati. Verso la sommit\u00e0 si vede un'apertura ovoidale ricoperta di stoffa nera.E stata ritrovata in un lago da dei pastori dove attualmente quella zona si chiama piazza de lago.\nIl 1731 fu un anno importante nella storia di questo santuario e di tutta la citt\u00e0. La chiesa collegiata di Foggia venne semidistrutta da un violento terremoto.\nIl Sacro Tavolo era alloggiato nella chiesa di San Giovanni Battista. Il 22 marzo, gioved\u00ec santo, mentre il popolo era tutto raccolto nella partecipazione alla messa, si vide distintamente apparire nella piccola finestra ogivale del Sacro Tavolo il volto della Vergine Madre di Dio. Alfonso Maria de' Liguori, appresa la notizia, volle recarsi a Foggia per rendere omaggio alla Vergine Santissima.\nAnche lui ebbe il privilegio di vedere la Madonna che appariva come una giovinetta di 13-14 anni col capo coperto di velo bianco, ma un'altra cosa importante \u00e8 quella che Alfonso Maria de' Liguori sotto gli occhi dei partecipanti, come se fosse un predestinato, si sollev\u00f2 dalle base.\nLe apparizioni si rinnovarono fino al 1745. Nel 1782 la sacra immagine venne incoronata con decreto del Capitolo Vaticano e nel 1806, per volere di Pio VII, la chiesa di San Giovanni Battista fu illustrata col titolo di Basilica Minore. Infine, nel 1855, con la istituzione della diocesi di Foggia sotto Pio IX, la chiesa di Santa Maria de Focis venne elevata a cattedrale della nuova diocesi.\nLe celebrazioni festive si svolgono due volte all'anno; dal 20 al 22 marzo per ricordare le apparizioni avvenute nel sec. XVIII e dal 13 al 16 agosto.\nLa chiesa, piena di opere d'arte, \u00e8 stata molto rimaneggiata fra il XVI e XVIII secolo; conserva, tuttavia, molte tracce del medioevo."}
{"id": "2464930", "revid": "33689", "url": "https://it.wikipedia.org/wiki?curid=2464930", "title": "Quota rossa", "text": ""}
{"id": "2464939", "revid": "1543377", "url": "https://it.wikipedia.org/wiki?curid=2464939", "title": "CP-16", "text": "Le macchine da presa CP-16, CP-16A, CP-16R, CP-16R/A e CP-16R/DS erano una serie di cineprese a 16 mm costruite dalla Cinema Products Corporation di Hollywood, che per le loro caratteristiche venivano utilizzate principalmente dalle troupe televisive dei telegiornali e dalle agenzie giornalistiche, prima dell'avvento delle telecamere portatili.\nDettagli tecnici.\nErano caratterizzate da un corpo compatto in lega di magnesio e da un motore con regolazione al quarzo e avevano lenti intercambiabili e un sistema audio integrato che registrava la traccia magnetica direttamente sulla pellicola, utilizzando uno speciale film a 16 millimetri con perforazione singola e banda magnetica."}
{"id": "2464940", "revid": "1305772", "url": "https://it.wikipedia.org/wiki?curid=2464940", "title": "Shondrella Avery", "text": "Carriera.\nLaureatasi alla Los Angeles County High School for the Arts, Shondrella Avery debutt\u00f2 nel 1999, con la commedia romantica \"Cyberdorm\". Nel 2004 ottenne il suo primo ruolo importante, quello di LaFawnduh Lucas nella commedia indipendente \"Napoleon Dynamite\". Dal 2002 al 2005 interpret\u00f2 15 episodi della serie televisiva \"One on One\", mentre nel 2005 interpret\u00f2 il ruolo di Lashindra Davis nel film d'azione \"Domino\", diretto da Tony Scott.\nDal 2005 al 2006 interpret\u00f2 31 episodi della serie televisiva \"Cuts\" e fu nuovamente diretta da Tony Scott nel film di fantascienza \"D\u00e9j\u00e0 Vu - Corsa contro il tempo\". Nel 2008 interpret\u00f2 il ruolo di Greta in \"La vita segreta delle api\", diretto da Gina Prince-Bythewood."}
{"id": "2464941", "revid": "156341", "url": "https://it.wikipedia.org/wiki?curid=2464941", "title": "Federazione Svizzera di Basket-ball", "text": ""}
{"id": "2464947", "revid": "122831623", "url": "https://it.wikipedia.org/wiki?curid=2464947", "title": "Johann Rudolph Glauber", "text": "\u00c8 considerato uno dei fondatori dell'ingegneria chimica; nel 1625 prepar\u00f2 il solfato di sodio decaidrato, che fu chiamato in suo onore sale di Glauber.\nBiografia.\nJohann Rudolph Glauber nacque nel 1604 a Karlstadt, figlio di un barbiere. La famiglia era molto numerosa e rimase presto orfano; nella citt\u00e0 natale frequent\u00f2 probabilmente una scuola di latino e port\u00f2 a termine un corso di farmacista. Egli stesso diceva di essere contento di non aver dovuto sgobbare in studi universitari, e di aver invece appreso con l'esperienza. Visse e lavor\u00f2 in molte citt\u00e0, tra le quali a Vienna (1625), Salisburgo, Gie\u00dfen, Wertheim (1649-1651), Kitzingen (1651-1655), Basilea, Parigi, Francoforte sul Meno, Colonia e Amsterdam (1640-1644, 1646-1649, e dal 1656 alla morte). Lavor\u00f2 dapprima fabbricando specchi e poi per due periodi come farmacista alla corte di Giessen; la seconda volta come Capo farmacista, incarico che dovette lasciare a causa della guerra dei trent'anni. Ad Amsterdam impiant\u00f2 una ditta per la fabbricazione di medicinali (tra i quali il sale di Glauber). L'impresa ebbe inizialmente un grande successo finanziario, ma nel 1649 fece bancarotta; per questo motivo si spost\u00f2 da Amsterdam a Wertheim.\nSi spos\u00f2 due volte; dopo essersi separato dalla prima moglie spos\u00f2 Helena Cornelius nel 1641 e con lei ebbe otto figli, tra i quali Johannes, Jan Gottlieb e Diana, tutti e tre pittori. Nel 1660 si ammal\u00f2 gravemente, presumibilmente per avvelenamento dovuto ai metalli pesanti, come arsenico e mercurio, che aveva usato nei suoi lavori. Nel 1666 rimase paralizzato per una caduta da una carrozza e fu obbligato a letto per il resto della sua vita. Fu costretto a vendere le attrezzature di laboratorio e parte della sua biblioteca per provvedere alla sua famiglia. Mor\u00ec ad Amsterdam il 16 marzo 1670. \nLavori.\nGlauber \u00e8 noto soprattutto per i suoi contributi alla chimica inorganica; fu uno dei primi chimici che riusc\u00ec a vivere della sua professione, grazie ai prodotti chimici che sviluppava con le sue ricerche. In questo senso Glauber fu uno dei fondatori della chimica industriale moderna. Fu anche un precursore dell'ingegneria chimica, migliorando i processi chimici e le apparecchiature chimiche, in particolare fornaci e distillatori. In questo modo riusc\u00ec per primo ad isolare molti composti chimici. Nel 1625 facendo reagire il cloruro di sodio (il normale sale da cucina) con acido solforico scopr\u00ec e descrisse il solfato di sodio da lui chiamato \"sal mirabilis\". Ne ottenne una grande fama; in suo onore questo sale fu chiamato \"sale di Glauber\". Era usato come lassativo efficace e relativamente sicuro, quando la purga era un trattamento comune per molte malattie.\nNel 1646 fu il primo a osservare e descrivere il giardino chimico. Nella sua forma originale, il giardino chimico prevedeva l'aggiunta di cristalli di cloruro ferroso ad una soluzione di silicati di potassio (vetro solubile). Fu il primo a produrre acido cloridrico concentrato. Nel 1648 miglior\u00f2 la produzione dell'acido nitrico, ottenuto riscaldando il nitrato di potassio con acido solforico concentrato. Fu il primo a preparare anche i cloruri e altri sali di piombo, stagno, zinco, rame, antimonio e arsenico.\nStudi\u00f2 anche la chimica della vinificazione e riusc\u00ec a ottenere vari brevetti che sfrutt\u00f2 commercialmente. Fu anche un farmacista e produttore di medicinali; era noto che curava gratis i poveri. Glauber cerc\u00f2 sempre di trovare applicazioni pratiche per le sue conoscenze, sia nella preparazione di medicinali che in altre applicazioni come tinture o concimi artificiali. Scrisse circa 40 trattati, che furono raccolti e pubblicati a Francoforte (1658-1659) e Amsterdam (1661). Una traduzione inglese apparve a Londra nel 1689. Un testo visionario \u00e8 \"Dess Teutschlands Wohlfahrt\" (La prosperit\u00e0 della Germania), dove propose di utilizzare industrie chimiche per risollevare le sorti economiche della Germania dopo la guerra dei trent'anni."}
{"id": "2464950", "revid": "767487", "url": "https://it.wikipedia.org/wiki?curid=2464950", "title": "Kermit Erasmus", "text": ""}
{"id": "2464954", "revid": "47767", "url": "https://it.wikipedia.org/wiki?curid=2464954", "title": "San Rocco di Montpellier", "text": ""}
{"id": "2464955", "revid": "1494169", "url": "https://it.wikipedia.org/wiki?curid=2464955", "title": "Voodoo Child", "text": ""}
{"id": "2464957", "revid": "729019", "url": "https://it.wikipedia.org/wiki?curid=2464957", "title": "G8 del 2008", "text": "Il 34\u00ba vertice del G8 si \u00e8 svolto a T\u014dyako in Giappone tra il 7 e il 9 luglio 2008. \u00c8 stato il quarto G8 a presidenza giapponese dopo i vertici del 1979, del 1986, del 1993 e del 2000. Il presidente di turno e responsabile dei lavori era Yasuo Fukuda, in quanto primo ministro giapponese. Ai lavori hanno partecipato i capi di Stato degli otto paesi pi\u00f9 sviluppati i quali si sono poi uniti i capi di Stato di Cina, India, Sudafrica, Messico, Indonesia, Australia e Brasile.\nPartecipanti.\nEcco i partecipanti dei paesi del G8.\nLeader Invitati.\nEcco i leader del G8+5 pi\u00f9 Australia e Indonesia.\nAltri leader e organizzazioni presenti:\n Algeria, presidente Abdelaziz Bouteflika\n Etiopia, primo ministro Meles Zenawi\n Ghana, presidente John Agyekum Kufuor\n Nigeria, presidente Umaru Yar'Adua\n Senegal, presidente Abdoulay Ewade\n Tanzania, presidente Jakaya Mrisho Kikwete\nUnione Africana, presidente Jakaya Mrisho Kikwete\n Nazioni Unite, segretario generale Ban Ki-moon\nGli accordi.\nCambiamenti climatici.\nLa lotta ai cambiamenti climatici \u00e8 stata l'argomento chiave del vertice. Importante tappa di questo vertice \u00e8 stata la volont\u00e0, per la prima volta dal 2001, da parte della amministrazione statunitense di George W. Bush di voler impegnarsi nella diminuzione delle emissioni di anidride carbonica. Il patto doveva far s\u00ec che i grandi si impegnassero a ridurre le emissioni di CO2 entro il 2050 (entro il 2020 per i paesi pi\u00f9 industrializzati). I paesi del G5, per\u00f2, si opposero alla mozione sull'ambiente e si decise di rimandare il tutto al vertice di Copenaghen del 2009. Particolare attenzione anche alla procedura del protocollo di Kyoto in scadenza nel 2012.\nSimbolicamente il logo rappresentava un'immagine vegetale e al termine del vertice i grandi hanno piantato dei piccoli alberelli.\nAiuti umanitari.\nParticolare attenzione \u00e8 stata data anche ai paesi sottosviluppati africani con l'accordo di lottare contro la fame nel mondo. Al vertice fu invitata anche l'Unione Africana (al tempo presieduta dalla Tanzania)."}
{"id": "2464966", "revid": "287204", "url": "https://it.wikipedia.org/wiki?curid=2464966", "title": "Verdi-Mogul", "text": "Verdi-Mogul \u00e8 un census-designated place (CDP) degli Stati Uniti, situato nella Contea di Washoe nello stato del Nevada. Nel censimento del 2000 la popolazione era di 2.949 abitanti. Appartiene all'area metropolitana di Reno-Sparks.\nGeografia fisica.\nSecondo i rilevamenti dell'United States Census Bureau, la localit\u00e0 di Verdi-Mogul si estende su una superficie di 62,6 km\u00b2, dei quali 62,4\u00a0km\u00b2 sono occupati da terre, mentre 0,2\u00a0km\u00b2 sono occupati dalle acque.\nPopolazione.\nSecondo il censimento del 2000, a Verdi-Mogul vivevano 2.949 persone, ed erano presenti 841 gruppi familiari. La densit\u00e0 di popolazione era di 47,3 ab./km\u00b2. Nel territorio comunale si trovavano 1.213 unit\u00e0 edificate. Per quanto riguarda la composizione etnica degli abitanti, il 96,13% era bianco, lo 0,51% era afroamericano, lo 0,20% era nativo e l'1,05% era asiatico. Lo 0,78% della popolazione apparteneva ad altre razze e l'1,32% a pi\u00f9 di una. La popolazione di ogni razza ispanica corrispondeva al 3,29% degli abitanti.\nPer quanto riguarda la suddivisione della popolazione in fasce d'et\u00e0, il 25,3% era al di sotto dei 18, il 5,0% fra i 18 e i 24, il 23,3% fra i 25 e i 44, il 36,2% fra i 45 e i 64, mentre infine il 10,3% era al di sopra dei 65 anni di et\u00e0. L'et\u00e0 media della popolazione era di 44 anni. Per ogni 100 donne residenti vivevano 102,1 maschi."}
{"id": "2464967", "revid": "1442080", "url": "https://it.wikipedia.org/wiki?curid=2464967", "title": "Hall of Fame Tennis Championships 2009 - Singolare", "text": "Il singolare dell'Hall of Fame Tennis Championships 2009 \u00e8 stato un torneo di tennis facente parte dell'ATP World Tour 2009.\nFabrice Santoro era in detentore del titolo, ma ha perso in semifinale contro Sam Querrey.\nRajeev Ram ha battuto in finale il connazionale Sam Querrey 63\u20137, 7\u20135, 6\u20133"}
{"id": "2464968", "revid": "167688", "url": "https://it.wikipedia.org/wiki?curid=2464968", "title": "Ron Zacapa Centanario", "text": ""}
{"id": "2464969", "revid": "539461", "url": "https://it.wikipedia.org/wiki?curid=2464969", "title": "Falcri", "text": ""}
{"id": "2464972", "revid": "1442080", "url": "https://it.wikipedia.org/wiki?curid=2464972", "title": "Hall of Fame Tennis Championships 2009 - Doppio", "text": "Il doppio dell'Hall of Fame Tennis Championships 2009 \u00e8 stato un torneo di tennis facente parte dell'ATP World Tour 2009.\nMardy Fish e John Isner erano i detentori del titolo, ma quest'anno non hanno partecipato.\nJordan Kerr e Rajeev Ram hanno battuto in finale Michael Kohlmann e Rogier Wassen 66\u20137, 7\u201367, 10\u20136"}
{"id": "2464973", "revid": "1391549", "url": "https://it.wikipedia.org/wiki?curid=2464973", "title": "Terremoto di Valentine del 1931", "text": "Il terremoto di Valentine del 1931 si verific\u00f2 il 16 agosto 1931 nella citt\u00e0 di Valentine ed \u00e8 considerato il pi\u00f9 violento terremoto mai registrato in Texas. Anche se non furono segnalate vittime, la scossa caus\u00f2 danni a molte abitazioni ed edifici nella zona dell'epicentro. L'intensit\u00e0 della scossa fu registrata come di livello VII (molto forte) nella scala Mercalli, mentre il magnitudo fu segnalato di valore 5,8 sulla scala Richter.\nDanni.\nL'epicentro fu la zona pi\u00f9 colpita: ogni edificio della citt\u00e0, ad eccezione di quelli costruiti con cornicioni di legno, subirono danni. I camini crollarono o si incrinarono. La struttura della scuola locale fu danneggiata in modo irreparabile e il suo cortile interno riport\u00f2 numerose crepe.\nGli edifici costruiti con muri in adobe collassarono, mentre le strutture in legno mostrarono solo fratture nel pavimento. Altri muri costituiti in cemento, mattoni e materiali simili riportarono grandi fratture e le lapidi del cimitero locale si rovesciarono. Danni minori si verificarono anche nelle contee di Brewster, Culberson, Jeff Davis e Presidio.\nDiversi episodi di frane furono causati dal terremoto. Numerosi incidenti ebbero luogo nelle Van Horn Mountains, nelle Chisos Mountains (a sud-ovest di Lobo, nella regione del Big Bend) e nella zona nord-occidentale. In Nuovo Messico riportarono frane anche le Guadalupe Mountains e il Picacho.\nSi verificarono problemi anche in diversi bacini idrici artificiali, determinando l'infangamento dell'acqua."}
{"id": "2464975", "revid": "122246", "url": "https://it.wikipedia.org/wiki?curid=2464975", "title": "Nazionale di pallavolo maschile del Kazakistan", "text": "La nazionale di pallavolo maschile del Kazakistan \u00e8 una squadra asiatica e oceaniana composta dai migliori giocatori di pallavolo del Kazakistan ed \u00e8 posta sotto l'egida della Federazione pallavolistica del Kazakistan.\nRosa.\nSegue la rosa dei giocatori convocati per la World League 2016."}
{"id": "2464976", "revid": "404112", "url": "https://it.wikipedia.org/wiki?curid=2464976", "title": "Visione di San Giovanni a Patmos", "text": ""}
{"id": "2464980", "revid": "373458", "url": "https://it.wikipedia.org/wiki?curid=2464980", "title": "Cultura Mogollon", "text": ""}
{"id": "2464982", "revid": "767487", "url": "https://it.wikipedia.org/wiki?curid=2464982", "title": "Ahab (gruppo musicale)", "text": "Gli Ahab sono un gruppo musicale funeral doom metal tedesco formatosi nel 2004.\nStoria.\nGli Ahab si formarono nel 2004 da un'idea del cantante e chitarrista Daniel Droste e dal chitarrista Christian Hector, entrambi ormai ex-membri dei Midnattsol. Con questa formazione viene registrato il primo demo della band, The Oath, che vede i due chitarristi alle prese anche con la batteria. Il demo viene autofinanziato dai due e ne vengono prodotte solo 30 copie. Nel 2006 si aggiungono alla formazione il batterista Cornelius Althammer e il bassista Stephan Adolph, che tra l'altro ha registrato il precedente demo della band. Con questa formazione gli Ahab nello stesso anno, dopo aver firmato con la Napalm Records, pubblicano il loro album di debutto, \"The Call of the Wretched Sea\". Il disco viene accolto bene e la band comincia a farsi un nome soprattutto nella scena funeral doom, il che li porta a tenere qualche concerto. Per l'EP The Oath, Daniel Droste e Christian Hector si ritrovano di nuovo da soli e alle prese con tutti gli strumenti. Ma dopo aver firmato per la Deviant Records i due lo riescono a pubblicare comunque, producendone una quantit\u00e0 ridotta di solo 150 copie. Nello stesso anno, il 2007, viene ripubblicato The Call of the Wretched Sea, con un cofanetto speciale contenente 2 LP, una toppa degli Ahab, un loro poster e una pagina di Moby Dick. Di questa versione speciale ne sono state prodotte solo 500 copie.\nNel 2009 la formazione viene completata dal bassista Stephan Wandernoth e dal ritornato Cornelius Althammer che, in questa formazione, si trova impegnato sia nel ruolo di produttore che di tecnico di registrazione. La band torna a firmare con la Napalm Records e cos\u00ec pubblica \"The Divinity of Oceans\", che riconferma il buon lavoro svolto in \"The Call of the Wretched Sea\". L'album, com'\u00e8 ormai tradizione del gruppo, \u00e8 ispirato ad un romanzo a tema marino, \"Heart of the sea. Le origini di Moby Dick\" di Nathaniel Philbrick, che narra del naufragio della baleniera Essex (dal romanzo, pubblicato nel 2000, \u00e8 stato anche tratto un film nel 2015).\nNell'aprile 2012 gli Ahab annunciano l'artwork e l'elenco delle tracce del loro terzo album in studio, che s'intitoler\u00e0 \"The Giant\" e sar\u00e0 pubblicato alla fine dell'anno. Questa volta il tema dell'album \u00e8 ispirato al romanzo \"Storia di Arthur Gordon Pym\" di Edgar Allan Poe.\nIl quarto album in studio, \"The Boats of Glen Carrig\", \u00e8 stato pubblicato il 28 agosto del 2015, ed \u00e8 ispirato all'omonimo romanzo di William Hope Hodgson del 1907.\nL'intenso e memorabile concerto tenuto al Death Row Fest nel 2017 a Jena, in Germania, \u00e8 stato registrato dal locale ingegnere del suono, che ha consegnato alla band la registrazione della loro esibizione su una chiave USB. La band ha selezionato cinque tracce di quell'esibizione, tutte appartenenti al loro album d'esordio \"The Call of the Wretched Sea\", che sono state masterizzate da Role Wiegener agli studi Tonmeisterei e pubblicate il 26 giugno del 2020 in CD e, in formato limitato, in LP e musicassetta con il nome di \"Live Prey\" presso la Napalm Records.\nIl 30 maggio 2020, durante la crisi pandemica dovuta al covid-19, il gruppo ha tenuto un concerto senza pubblico al Caf\u00e9 Central di Weinheim (Germania), trasmesso gratuitamente in live streaming sul canale YouTube del locale. La met\u00e0 del ricavato di eventuali donazioni volontarie \u00e8 stata devoluta al locale stesso.\nStile e influenze.\nCome affermato da Daniel Droste a suo tempo, gli Ahab prendono spunto da molti e vari generi, partendo dal classico space rock dei Pink Floyd, arrivando fino al death doom dei primi Anathema. Inoltre la band riesce a dare un'impronta originale al proprio sound facendo un uso massiccio dell'effetto di riverbero sulle chitarre, volendo cos\u00ec dare l'impressione di trovarsi in mare aperto. Infatti, come ammesso da loro stessi nel libretto pubblicato insieme al debut, la band ha una vera e propria ossessione per il mare e l'oceano, non per nulla a loro piace autodefinire il loro genere come \"Nautik funeral doom metal\". Tutto ci\u00f2 \u00e8 accentuato dal fatto che nei loro testi gli Ahab parlino di storie come quella di Moby Dick o della baleniera Essex, creando cos\u00ec dei concept album."}
{"id": "2464984", "revid": "131358", "url": "https://it.wikipedia.org/wiki?curid=2464984", "title": "Alessandro Andrade De Oliveira", "text": ""}
{"id": "2464985", "revid": "131358", "url": "https://it.wikipedia.org/wiki?curid=2464985", "title": "Alessandro Andrade de Oliveira", "text": ""}
{"id": "2464994", "revid": "1305772", "url": "https://it.wikipedia.org/wiki?curid=2464994", "title": "Brand New Eyes", "text": "Brand New Eyes \u00e8 il terzo album in studio del gruppo musicale statunitense Paramore. Pubblicato in tutto il mondo nel settembre 2009, l'album \u00e8 stato prodotto da Rob Cavallo e registrato a Hidden Hills, in California, da gennaio a marzo 2009.\nScalando le classifiche di tutto il mondo, \"Brand New Eyes\" \u00e8 diventato l'album di maggior successo della band sino alla pubblicazione di \"Paramore\", avvenuta nel 2013. Ha inoltre vinto il premio come \"Best Album\" ai \"Kerrang! Awards 2010\".\nQuesto \u00e8 l'ultimo album registrato dai Paramore prima dell'abbandono di Josh e Zac Farro, che lasceranno la band nel dicembre 2010.\nProduzione.\nL'album \u00e8 stato registrato con il produttore statunitense Rob Cavallo in circa due mesi, da gennaio a marzo 2009, a Hidden Hills, in California. A proposito del titolo, la cantante Hayley Williams ha dichiarato in un'intervista a MTV News:\nPer quanto riguarda la copertina del disco ha invece detto:\nPubblicazione.\n\u00c8 stato pubblicato dall'etichetta discografica Fueled by Ramen il 29 settembre 2009, mentre il primo singolo \"Ignorance\" \u00e8 stato messo in commercio il 7 luglio dello stesso anno. Per il singolo \"Brick by Boring Brick\" pubblicato a settembre, il video \u00e8 stato terminato agli inizi di ottobre. Il 17 febbraio 2010 viene pubblicato il terzo singolo, \"The Only Exception\", mentre a luglio e a novembre vengono pubblicati altri due singoli, rispettivamente \"Careful\" e \"Playing God\". Inoltre \u00e8 stata pubblicata su prenotazione anche un'edizione \"Deluxe\" dell'album, disponibile in sole 15.000 copie. Essa contiene:\nLe canzoni.\nL'album si apre con \"Careful\", traccia che pi\u00f9 si riavvicina al suono del precedente album della band \"Riot!\". La canzone parla del dover sapersi ritagliare una vita per s\u00e9 stessi affrontando tutti i rischi possibili.\n\u00c8 una delle prime demo che il chitarrista della band Josh Farro prepar\u00f2 per Hayley per l'album. Cre\u00f2 una base con la chitarra e aggiunse un finto suono di batteria. Inoltre scrisse la melodia alla fine dei ritornelli. Hayley scrisse il testo definitivo un mese dopo.\nLa seconda traccia, \"Ignorance\", ricorda molto il lato pi\u00f9 pop punk dell'album precedente.\nHayley Williams, in un'intervista di \"Kerrang!\", disse:\n\"Playing God\" parla invece delle persone che incolpano coloro che gli stanno intorno, senza mai pensare prima che potrebbero essere loro nel torto. Le melodie iniziali e quelle dei ritornelli sono realizzate principalmente da Josh, mentre il testo e alcune melodie nelle strofe sono state realizzate da Hayley al piano. \"Brick by Boring Brick\", quarta traccia dell'album, \u00e8 a proposito delle persone che, mascherando le loro vite, vivono in un mondo di fantasia dimenticandosi cos'\u00e8 il mondo reale. In un'intervista di \"Alternative Press\", Hayley racconta che sentendo delle determinate melodie venute fuori da una sessione di prova, le venne l'ispirazione per questa canzone. Dopo aver scritto le strofe e aver provato numerosi ritornelli, il testo usc\u00ec fuori come la storia di una bambina che, volendo fuggire dalla realt\u00e0 per vivere in un mondo immaginario, finir\u00e0 per dover affrontare il mondo reale e seppellire tutte le sue fantasie una volta per tutte. Su \"Turn It Off\" invece, intervistata da \"Kerrang!\", disse:\nLe melodie e il testo son stati scritti da Hayley durante il tour primaverile della band con Jimmy Eat World, in un periodo dove la band era vicina alla rottura.\n\"The Only Exception\" nacque quando Josh cre\u00f2 un interludio di 2 minuti con la chitarra e lo fece ascoltare a Hayley. Aggiunta qualche parte vocale a quei 2 minuti, la fecero sentire al resto della band, e decisero di lavorarci su per farne un brano dell'album. Come detto da Hayley, la canzone parla dell'amore, e la natura del testo si riferisce alle esperienze di Hayley, delle difficolt\u00e0 familiari che ogni giorno affrontava. Inoltre, in un'intervista di \"Alternative Press\", la cantante ha aggiunto:\nA proposito di \"Feeling Sorry\", Hayley spiega il suo significato in un'intervista di \"Alternative Press\":\n\"Looking Up\", una delle ultime tracce scritte per l'album, \u00e8 la canzone preferita di Hayley Williams in quanto \"\u00e8 la pi\u00f9 onesta che poteva farla sentire fiera di essere dei Paramore\".\nJosh scrisse una prima base musicale, spinto da Hayley e Taylor York (chitarra ritmica) a creare una canzone che faccia sentire bene, veloce e piacevole. Quindi Hayley, avuta la demo, scrisse il testo in una giornata in cui era particolarmente di buon umore e si sentiva bene, ispirandosi ai numerosi confronti che i membri della band hanno avuto per parlare delle loro differenze.\nIntervistata da \"Alternative Press\", Hayley disse su \"Where the Lines Overlap\":\nA proposito di \"Misguided Ghosts\" disse invece:\n\"All I Wanted\", ultima traccia dell'album, \u00e8 stata scritta da Hayley per il fidanzato Chad Gilbert, chitarrista dei New Found Glory: Gilbert partiva per la prima volta in tour da quando avevano iniziato la sua relazione con Hayley e la canzone \u00e8 la conseguenza di tutte le insicurezze nate nella cantante. In questo periodo, Hayley si sentiva triste e confusa, e un giorno, ascoltando una melodia della canzone provata da Taylor, decise di scriverci sopra un testo.\nSuccesso commerciale.\nL'album ha debuttato alla seconda posizione della classifica statunitense, rimanendovi poi per oltre 20 settimane consecutive. Ha inoltre raggiunto la prima posizione nella classifica degli album alternative, digital e rock di \"Billboard\". Negli Stati Uniti ha venduto oltre mezzo milione di copie in meno di quattro mesi, aggiudicandosi il disco d'oro. Nel 2016 ha raggiunto il milione di copie vendute nello stato, venendo certificato disco di platino. Ha ottenuto un discreto successo anche nel resto del mondo, arrivando secondo nella classifica di vendite mondiali durante la sua settimana di debutto grazie alla somma di oltre 273.000 copie vendute.\nSupportato anche dalle ottime vendite del terzo singolo \"The Only Exception\" (disco di platino negli Stati Uniti e in Australia), \"Brand New Eyes\" \u00e8 stato inserito in tre delle classifiche di fine anno stilate da \"Billboard\" (tra le quali quelle per gli album alternative e rock, dove ha raggiunto in entrambe le prime 25 posizioni) e nella classifica di fine anno australiana (alla 61\u00aa posizione).\nTour.\nI Paramore hanno inaugurato il \"Brand New Eyes World Tour\" il 29 settembre 2009, data di pubblicazione del terzo album. Il tour \u00e8 iniziato a Pamplona e prosegue inizialmente nella zona dei cinque laghi, toccando Chicaho, Detroit e Toronto. Alcuni problemi fisici della cantante Hayley Williams costringono per\u00f2 il gruppo a posticipare alcune delle prime date. Ricominciano il 10 ottobre 2009 a Chicago e arrivano in Europa il 29 novembre, con le prime tappe a Helsinki, Stoccolma e Copenaghen fino al 18 dicembre dove si esibiscono alla Wembley Arena di Londra.\nSuccessivamente la band si esibir\u00e0 anche in vari Paesi in Asia, Australia, Sud America e Oceania, sino al 7 settembre 2011 a New York, dove tiene il concerto finale del tour.\nDurante il tour mondiale i Paramore ottengono parecchi soldout in importanti location, tra cui l'O2 di Dublino.\nDate di pubblicazione.\nL'album \u00e8 stato pubblicato in tutto il mondo il 29 settembre 2009, ad eccezione dei seguenti Paesi."}
{"id": "2464995", "revid": "287204", "url": "https://it.wikipedia.org/wiki?curid=2464995", "title": "Hawthorne (Nevada)", "text": "Hawthorne \u00e8 un census-designated place (CDP) degli Stati Uniti, capoluogo della Contea di Mineral nello stato del Nevada. Nel censimento del 2000 la popolazione era di 3.311 abitanti. Il vicino deposito di armi \"Hawthorne Army Depot\" \u00e8 la principale risorsa economica del paese.\nGeografia fisica.\nSecondo i rilevamenti dell'United States Census Bureau, la localit\u00e0 di Hawthorne si estende su una superficie di 3,80\u00a0km\u00b2, tutti occupati da terre.\nPopolazione.\nSecondo il censimento del 2000, a Hawthorne vivevano 3.311 persone, ed erano presenti 937 gruppi familiari. La densit\u00e0 di popolazione era di 863\u00a0ab./km\u00b2. Nel territorio comunale si trovavano 1.883 unit\u00e0 edificate. Per quanto riguarda la composizione etnica degli abitanti, l'84,48% era bianco, il 6,16% era afroamericano, il 2,81% era nativo, l'1,21% era asiatico e lo 0,12% proveniva dall'Oceano Pacifico. Il 3,05% della popolazione apparteneva ad altre razze e il 2,17% a pi\u00f9 di una. La popolazione di ogni razza ispanica corrispondeva al 9,21% degli abitanti.\nPer quanto riguarda la suddivisione della popolazione in fasce d'et\u00e0, il 22,9% era al di sotto dei 18, il 6,6% fra i 18 e i 24, il 22,3% fra i 25 e i 44, il 27,5% fra i 45 e i 64, mentre infine il 20,6% era al di sopra dei 65 anni di et\u00e0. L'et\u00e0 media della popolazione era di 44 anni. Per ogni 100 donne residenti vivevano 97,8 maschi."}
{"id": "2464997", "revid": "599013", "url": "https://it.wikipedia.org/wiki?curid=2464997", "title": "Ron Zacapa Centenario", "text": "Il Ron Zacapa Centenario \u00e8 un rum guatemalteco prodotto dalla \"Licorera Zacapanenca S.A.\" di Zacapa. Dal 2008 \u00e8 distribuito da Diageo.\nStoria.\nVenne prodotto per la prima volta nel 1976 per celebrare il centenario della fondazione della citt\u00e0 di Zacapa in Guatemala.\nCaratteristiche.\nLo Zacapa Centenario \u00e8 un particolare : diversamente dai rum industriali (che utilizzano la melassa di canna da zucchero), \u00e8 prodotto dalla fermentazione e distillazione del \"miel virgen\", ossia puro succo di canna da prima concentrato e poi diluito per raggiungere un giusto grado Brix necessario alla fermentazione. \u00c8 invecchiato secondo il sistema solera che prevede la miscelazione di rum con diverso grado di invecchiamento in pi\u00f9 botti di rovere che precedentemente ospitavano bourbon, sherry e porto. Il Centenario \u00e8 quindi costituito dalla miscela di rum sino a 25 anni di invecchiamento che avviene presso la cantina di Quetzaltenango a 2300 metri di altitudine.\nPremi.\nIl rum Zacapa Centenario ha vinto dal 1998 al 2001 l\"'International Rum Festival Tasting Competition\" ed ha ottenuto un punteggio di 98/100 dagli assaggiatori del \"Beverage Tasting Institute\" di Chicago.\nZacapa cocktails.\nIl rum pi\u00f9 adatto per la preparazione di cocktail \u00e8 lo Zacapa Centenario 15.\nZacapa Mojito.\nAgitare e servire in un tumbler con ghiaccio e decorare con le foglie di menta. Aggiungere opzionalmente della soda.\nHoney Martini.\nAgitare con ghiaccio e servire in una coppetta di tipo Martini."}
{"id": "2464998", "revid": "1543377", "url": "https://it.wikipedia.org/wiki?curid=2464998", "title": "Campo di concentramento di Yodok", "text": "Il campo di concentramento di Yodok () \u00e8 stato un campo di concentramento \"kwalliso\" situato in Corea del Nord. Era adibito all'imprigionamento di coloro che erano ritenuti responsabili di reati politici o contro lo stato, condannati ai lavori forzati. Il campo venne chiuso nel 2014.\nPosizione.\nIl campo \u00e8 situato 110\u00a0km a nordest di Pyongyang, precisamente nella contea di Yod\u014fk-gun della provincia Sud Hamgyong. L'area del campo si estende in una valle solcata dal corso del fiume Ipsok (affluente del Yonghung) e delimitata da alcune montagne: tra le principali si menziona il monte Paek (altitudine 1742 m) a nord, il monte Modo (1 833 m) a nord-ovest, il monte Tok (1 250 m) ad ovest, e il monte Byeongpung-san (1 152 m) a sud. L'accesso principale alla valle \u00e8 il passo Chaebong, situato ad est, avente un'altitudine di 1 250 m.\nStruttura.\nIl campo si estende per circa 378\u00a0km2. Il perimetro \u00e8 fortificato con alti muri, recinzioni elettrificate e reti di filo spinato alte fino a 4 m, con torrette di sorveglianza a intervalli regolari. La struttura \u00e8 presidiata da 1 000 guardie armate.\nIl campo \u00e8 diviso in due zone:\nNegli anni 1990 si stimava che nella zona a controllo totale fossero incarcerate 30.000 persone, contro 16.500 reclusi nella zona rivoluzionaria; le immagini satellitari catturate dopo il 2010 hanno evidenziato un considerevole ampliamento dell'area del campo, facendo supporre che la popolazione carceraria fosse aumentata di conseguenza. La maggior parte dei detenuti di Yodok non ha subito un regolare processo e la loro deportazione si basa su confessioni estorte con la tortura. Non di rado i rei di crimini pi\u00f9 gravi sono incarcerati con tutta la loro famiglia, inclusi anziani e bambini.\nNel 2004 una stazione televisiva giapponese trasmise un filmato (dall'attendibilit\u00e0 mai appieno accertata) che mostrava delle immagini del campo.\nSituazione del campo.\nCondizioni di vita.\nI prigionieri vivono in piccole e sudicie capanne, con mura costruite con fango secco e il tetto di paglia e assi di legno marcito. In una stanza di circa 50 m2 trovano posto 30\u201340 detenuti, che dormono su semplici assi di legno. La ventilazione degli ambienti \u00e8 scarsissima e non c'\u00e8 riscaldamento; d'inverno le temperature arrivano a -20\u00a0\u00b0C causando il congelamento e l'assideramento di diversi detenuti. La scarsa igiene e l'assenza di assistenza medica favorisce la diffusione di malattie come polmonite, tubercolosi, pellagra e altre.\nI vestiti dei detenuti sono riciclati: i nuovi detenuti ricevono gli indumenti dei morti (che vengono sepolti nudi) e/o dei rilasciati, che spesso sono sporchi e consumati. Spesso mancano le calzature e non \u00e8 possibile cambiarsi d'abito, nemmeno per svolgere mansioni lavorative pericolose.\nPer i detenuti \u00e8 quasi impossibile lavarsi o lavare i propri indumenti, causando anche una proliferazione di parassiti in tutto il campo. I servizi igienici sono pochi (1 per 200 persone) ed egualmente sudici; giacch\u00e9 manca la carta igienica, i deportati sono costretti ad usare foglie d'albero per pulirsi.\nLe guardie del campo designano alcuni detenuti \"meritevoli\" per sorvegliare gli altri (analogamente ai \"kap\u00f2\" dei lager nazisti), che vengono divisi in gruppi: se un solo detenuto lavora meno di quanto gli \u00e8 stato imposto, tutto il suo gruppo viene punito. Ci\u00f2 demolisce l'eventuale solidariet\u00e0 tra carcerati e li stimola a vigilare l'uno sull'altro.\nSchiavit\u00f9.\nUomini, donne e bambini lavorano 7 giorni su 7 e sono trattati come schiavi. Nel campo si troverebbero tra l'altro una cava di gesso, una miniera d'oro, tessiture, distillerie, fucine, campi coltivati e boschi da taglio. Mancando ogni protezione, gli incidenti sul lavoro sono quotidiani.\nIn estate, la giornata lavorativa inizia alle 4 del mattino e termina alle 20. Nelle altre stagioni si inizia a lavorare alle 5:30 del mattino e non di rado si prosegue oltre le 20, qualora le direttive non siano state rispettate. Dopo cena, i prigionieri devono seguire corsi di \"educazione ideologica\" dalle 21 alle 23; in questa fascia oraria vengono altres\u00ec puniti i prigionieri che non hanno raggiunto gli obiettivi lavorativi fissati. I prigionieri devono riuscire a ripetere a memoria la lezione impartita; in caso contrario, gli viene impedito di dormire e vengono tagliate le razioni di cibo.\nI bambini al mattino frequentano lezioni che si focalizzano sulla storia della Corea del Nord e sulle figure di Kim Il-sung e Kim Jong-il Al pomeriggio tocca anche a loro svolgere mansioni analoghe a quelle degli adulti, ma con orari leggermente ridotti; coloro che non raggiungono gli obiettivi produttivi fissati vengono bastonati.\nI bambini fino a 16 anni devono trasportare ogni giorno 12 pesanti tronchi d'albero per 4\u00a0km o 30 sacchi di concime pesanti fino a 30\u00a0kg.\nAltri bambini devono raccogliere 20\u00a0kg di piante sulle montagne circostanti, oppure coltivare terreni estesi da 130 a 200 m2. Al compimento del 16\u00ba anno d'et\u00e0 i prigionieri vengono considerati adulti e come tali trattati.\nMalnutrizione.\nL'alimentazione dei prigionieri \u00e8 scarsa e centellinata. La razione giornaliera oscilla tra 100 e 200 g di cereali bolliti e farinata, serviti tre volte al giorno. Se la resa lavorativa dei carcerati cala, le razioni vengono adeguate al ribasso. I prigionieri poco produttivi o che violano le regole del campo subiscono un ulteriore taglio delle loro razioni, che nei casi estremi vengono del tutto eliminate. Per tentare di integrare la dieta, i prigionieri si riducono spesso a mangiare animali selvatici: ratti, serpenti, rane, salamandre, vermi e insetti, cosa egualmente vietata dalle regole del campo e fonte di dure punizioni da parte delle guardie. Mangiare animali selvatici \u00e8 un modo per assumere un minimo di calorie in pi\u00f9, giacch\u00e9 nelle razioni di cibo quotidiane sono del tutto assenti la carne e i grassi alimentari. Altri prigionieri mangiano il cibo destinato agli animali da allevamento o raccolgono pezzi di cibo indigesti dalle feci degli animali stessi.\nUn ex prigioniero, Lee Young-kuk, ha affermato che, a fine anni 1990, circa il 20% dei detenuti del campo moriva di malnutrizione ogni anno.\nViolazione dei diritti umani.\nTorture.\nStando alle testimonianze degli ex carcerati, a Yod\u014fk si praticano le seguenti torture:\nIn generale, le guardie possono abusare dei prigionieri a loro piacimento, senza alcuna limitazione.\nEsecuzioni.\nI prigionieri che violano le regole del campo (per esempio rubano cibo, trasgrediscono agli ordini delle guardie o tentano di scappare) sono generalmente condannati a morte e giustiziati sommariamente. Le esecuzioni sono molto frequenti ed avvengono davanti agli altri prigionieri. Le modalit\u00e0 di esecuzione sono varie, le pi\u00f9 frequenti sono la fucilazione e il trascinamento del condannato attaccato ad un'autovettura. Coloro che dimostrano di non sopportare la vista delle esecuzioni o protestano per la crudelt\u00e0 vengono a loro volta uccisi.\nUn modo alternativo per uccidere un detenuto \u00e8 assegnargli lavori assurdi e/o impossibili da attuare, in modo tale da creare un pretesto per tagliargli le razioni di cibo e farlo morire di stenti.\nAi prigionieri rilasciati dal campo \u00e8 fatto divieto assoluto di rivelare ci\u00f2 che hanno visto o sperimentato al suo interno, pena la morte.\nAbusi sessuali.\nLe donne detenute sono anch'esse totalmente alla merc\u00e9 delle guardie, che non di rado abusano sessualmente di loro, spesso uccidendole dopo la violenza. Le detenute che rimangono incinte vengono in genere spinte ad abortire.\nRichieste di chiusura.\nNumerose organizzazioni per la tutele dei diritti umani, prima tra tutte Amnesty International, richiedono da anni la chiusura di questo e degli altri campi di prigionia nordcoreani. Varie fonti interne riportano la chiusura del campo nell'anno 2014 e il suo dislocamento nelle vicinanze della miniera di Kowon; il campo sarebbe diventato un museo nel corso della campagna per riabilitare l'immagine della Corea del Nord."}
{"id": "2465003", "revid": "327653", "url": "https://it.wikipedia.org/wiki?curid=2465003", "title": "Mani (profeta)", "text": ""}
{"id": "2465006", "revid": "254401", "url": "https://it.wikipedia.org/wiki?curid=2465006", "title": "Ruggine", "text": "La ruggine \u00e8 un composto spontaneo costituito da vari ossidi di ferro, idrati e carbonati basici di Fe(III), di colore bruno-rossiccio.\nLa ruggine ha origine dalla ossidazione del ferro: per la sua formazione \u00e8 necessaria la presenza di ossigeno.\nLa formula chimica della reazione che vede coinvolti Fe e H2O \u00e8 la seguente:\nFormazione e composizione.\nCorrosione del metallo.\nIl meccanismo di formazione della ruggine coinvolge reazioni chimiche con il biossido di carbonio, l'umidit\u00e0, l'ossigeno dell'aria e l'anidride solforosa ed il processo avviene tanto pi\u00f9 rapidamente quanto pi\u00f9 la superficie \u00e8 esposta all'aria, e se la superficie \u00e8 scabra, oppure se il manufatto \u00e8 sottoposto a sforzo meccanico.\nVaria \u00e8 la consistenza con cui si presenta la ruggine: pulverulenta, incoerente e friabile o, se di antica data, compatta. I fenomeni di corrosione che si instaurano sono causa di danni notevoli alle strutture.\nIl comportamento del ferro \u00e8, rispetto a questo fenomeno, notevolmente diverso da quello di altri metalli, quali l'alluminio, il nichel, il cromo, lo stagno, che si passivano, cio\u00e8 si ricoprono di uno strato di ossido protettivo.\nDato che si formano principalmente ossidi di Fe(III), che \u2013 a differenza di quelli del Fe(II) \u2013 si sfaldano e non aderiscono alla superficie, lo strato di ruggine si sgretola scoprendo la parte sottostante composta da Fe(0), che \u00e8 esposto continuamente al processo fino a quando non \u00e8 consumato .\nReazioni chimiche e composizione della ruggine.\nVi sono diverse forme di ruggine, alla quale corrispondono diverse reazioni e prodotti finali.\nLa reazione principale \u00e8 una redox dove l'ossigeno si riduce ed il ferro si ossida:\nA causa della formazione di anioni ossidrili questo processo \u00e8 largamente influenzato dalla presenza di acidi o basi .\nGli elettroni per la riduzione dell'ossigeno sono forniti dal ferro:\nLa complessit\u00e0 delle varie reazioni in gioco poi si esplica con la formazione di numerose reazioni correlate, ad esempio:\nAnche la presenza di anidride solforosa e anidride carbonica pu\u00f2 avere un ruolo in queste reazioni, ad esempio:\nLa composizione della ruggine \u00e8 quindi molto variabile a seconda dei materiali e delle condizioni di ossidazione (pH , ossigeno, acqua, anidride carbonica).\nSe l'ossigeno \u00e8 abbondante quasi tutto il Fe(II) si ossider\u00e0 a Fe(III).\nSe invece \u00e8 in difetto il Fe(II) in forma di FeO e dei suoi idrati sar\u00e0 pi\u00f9 abbondante (ma sempre minoritario).\nLa presenza (o meno) di acqua ha un effetto anche sulle seguenti reazioni di equilibrio:\nDi fatto la composizione della ruggine pu\u00f2 contenere, in ordine di importanza:\nSistemi di prevenzione.\nIl pi\u00f9 efficace e comune sistema per difendere ferro, acciaio e ghisa dalla corrosione da ruggine \u00e8 la zincatura, procedimento che permette di ricoprire il materiale di uno strato di zinco. Pu\u00f2 essere effettuata a caldo (in un bagno di zinco fuso), zincatura a spruzzo che deposita rivestimenti di zinco fino a 500 um (norma EN ISO 2063.2005), elettroliticamente (mediante deposizione catodica) oppure a freddo (trattamenti analoghi ad una verniciatura con formulazioni a base di zinco).\nUn altro comune sistema per evitare la formazione di ruggine \u00e8 l'utilizzo di vernice protettiva e, in particolare, vernici formulate con il minio che \u00e8 un ossido di piombo (tossico). Tuttavia una volta che si innescano fenomeni di corrosione al di sotto dello strato di vernice questi aggrediscono irreversibilmente il materiale, sfogliando la vernice.\nUn modo pi\u00f9 raffinato \u00e8 quello della protezione catodica, utilizzata soprattutto per i tubi interrati e per i depositi sotterranei di carburante: il metodo consiste nel collegare la struttura con un metallo, in particolare magnesio, che si ossida preferenzialmente.\nEsiste tuttavia la possibilit\u00e0 di fermare l'espansione della ruggine gi\u00e0 formata trattando la medesima con un convertitore di ruggine chimico il quale, reagendo con il supporto ferroso, forma un film protettivo di colore nero il quale impedisce ulteriori formazioni di ruggine.\nEsistono anche in commercio vernici colorate contenenti convertitori di ruggine da stendere a pennello o in bomboletta spray le quali permettono di eseguire una verniciatura ed una protezione del metallo arrugginito in una sola passata, permettendo quindi di risparmiare tempo."}
{"id": "2465007", "revid": "1573940", "url": "https://it.wikipedia.org/wiki?curid=2465007", "title": "Deskbar-applet", "text": "Deskbar-applet \u00e8 una barra per azioni multifunzione (Desktop search) per l'ambiente GNOME: permette di effettuare ricerche sia sugli oggetti presenti nel proprio computer che su siti web (motori di ricerca, Wikipedia, ecc.).\nL'applet Deskbar pu\u00f2 essere caricata con diverse estensioni che consentono all'utente di eseguire ricerche facilmente e velocemente attraverso diversi motori di ricerca e siti web, controllare parole nel dizionario, cercare file nel computer o, tra le tante cose, eseguire programmi.\nCome dicono le note di rilascio \"Fornisce una interfaccia di ricerca versatile e onnipresente\".\nDeskbar-applet pu\u00f2 essere ampliato con numerosi plugin che ne estendono le possibilit\u00e0 di ricerca."}
{"id": "2465009", "revid": "767487", "url": "https://it.wikipedia.org/wiki?curid=2465009", "title": "Gardnerville", "text": "Gardnerville \u00e8 un census-designated place (CDP) degli Stati Uniti, situato nella Contea di Douglas nello stato del Nevada. Nel censimento del 2000 la popolazione era di 3.357 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di Gardnerville si estende su una superficie di 12,4 km\u00b2, tutti occupati da terre.\nPopolazione.\nSecondo il censimento del 2000, a Gardnerville vivevano 3.357 persone, ed erano presenti 870 gruppi familiari. La densit\u00e0 di popolazione era di 270 ab./km\u00b2. Nel territorio comunale si trovavano 1.556 unit\u00e0 edificate. Per quanto riguarda la composizione etnica degli abitanti, l'89'93% era bianco, lo 0,45% era afroamericano, l'1,07% era nativo, l'1,28% era asiatico e lo 0,09% proveniva dall'Oceano Pacifico. Il 5,30% della popolazione apparteneva ad altre razze e l'1,88% a pi\u00f9 di una. La popolazione di ogni razza ispanica corrispondeva all'11,83% degli abitanti.\nPer quanto riguarda la suddivisione della popolazione in fasce d'et\u00e0, il 22,6% era al di sotto dei 18, il 7,5% fra i 18 e i 24, il 28,3% fra i 25 e i 44, il 21,1% fra i 45 e i 64, mentre infine il 20,4% era al di sopra dei 65 anni di et\u00e0. L'et\u00e0 media della popolazione era di 39 anni. Per ogni 100 donne residenti vivevano 93,0 maschi."}
{"id": "2465021", "revid": "110157", "url": "https://it.wikipedia.org/wiki?curid=2465021", "title": "Caldwell (Idaho)", "text": "Caldwell \u00e8 una citt\u00e0 (\"city\") degli Stati Uniti d'America, capoluogo della contea di Canyon, nello Stato dell'Idaho."}
{"id": "2465023", "revid": "1543377", "url": "https://it.wikipedia.org/wiki?curid=2465023", "title": "Adrian Stoian", "text": "Caratteristiche tecniche.\n\u00c8 un calciatore rapido e veloce, in grado di agire sia come trequartista sia come ala offensiva, su entrambe le fasce, tuttavia pu\u00f2 giocare anche da seconda punta.\nCarriera.\nClub.\nEsordisce nella massima serie italiana il marzo del 2009 con la prima squadra della Roma durante la partita Roma-Juventus (1-4), nei minuti finali della partita, sostituendo Mirko Vu\u010dini\u0107, con il numero 39.\nIl 16 luglio 2010 passa al Pescara con la formula del prestito con diritto di riscatto della met\u00e0 del cartellino. Il 13 ottobre 2010, esordisce con la maglia biancoazzurra in occasione di -Pescara, subentrando al compagno di squadra Danilo Soddimo. Segna il suo primo gol da professionista il 12 marzo 2011 contro il Grosseto.\nTornato alla Roma al termine della stagione, viene ceduto in prestito con diritto di riscatto della met\u00e0 del cartellino a favore del Bari. L'11 dicembre 2011 sigla una doppietta contro il Brescia, nella gara terminata 3-1 per i \"galletti\". Il 4 luglio 2012 la Roma riacquista la met\u00e0 del cartellino, che aveva ceduto al Bari pochi giorni prima, per la cifra di un milione di euro.\nIl 15 luglio 2012 passa in compartecipazione al ChievoVerona, nell'ambito dell'affare che ha portato in giallorosso Michael Sheehan Bradley.\nIl 31 ottobre successivo, segna il suo primo gol in Serie A, nonch\u00e9 con la casacca clivense, contro una sua ex squadra, il Pescara, chiudendo i conti per il 2-0 finale nella gara casalinga. Si ripete al ritorno, il 17 marzo 2013, sempre contro il Pescara e mettendo a segno il primo gol nella vittoria per 2-0 dei clivensi. Il 19 giugno seguente viene rinnovata la compartecipazione tra ChievoVerona e Roma.\nIl 2 settembre 2013 passa in prestito al Genoa. Debutta con la maglia rossoblu il 21 settembre seguente nella partita di campionato Genoa- (0-0) subentrando nel secondo tempo a Matuzal\u00e9m.\nIl 18 luglio 2014 il annuncia, tramite il proprio sito ufficiale, di aver acquistato il giocatore con la formula del prestito.\nIl 19 gennaio 2015 passa, sempre in prestito, al Crotone. Il 21 marzo segna il suo primo gol con la nuova maglia, nella vittoria per 2-0 contro il Brescia.\nIl 25 giugno seguente il Chievo riscatta l'intero cartellino del calciatore per poi rescinderne il contratto il 21 agosto. Il 25 agosto torna al Crotone firmando un contratto triennale. Complessivamente in quattro anni mette insieme 131 presenze e 13 gol tra Serie A, B e Coppa Italia. Il 15 gennaio 2019 rescinde il contratto con il club calabrese con sei mesi di anticipo rispetto alla scadenza naturale.\nNel contempo fa ritorno in patria firmando per la Steaua Bucarest. Il 19 agosto dello stesso anno, si trasferisce al club neopromosso in Serie B. Nell'ottobre successivo, durante un'amichevole disputata contro gli sloveni del , si procura la rottura completa del legamento crociato del ginocchio destro costringendolo ad uno stop forzato di almeno sei mesi. Il 1\u00ba luglio 2020, chiude la sua esperienza con gli amaranto, rimanendo svincolato, dopo che non ha raggiunto l'accordo per il prolungamento del contratto fino al 31 agosto con la societ\u00e0 toscana.\nIl 29 settembre 2020 firma per il club romeno del , svincolandosi il successivo 19 dicembre 2020.\nIl 12 gennaio 2021, dopo un breve periodo di prova, viene tesserato dall'.\nRimasto svincolato, il 16 ottobre 2021 viene tesserato dal .. Il 15 gennaio 2022 risolve il contratto e si svincola.\nNazionale.\nHa giocato con le nazionali rumene Under-17 e Under-19.\nViene pi\u00f9 volte convocato dalla nazionale rumena Under-21, esordendovi nella partita del 3 giugno 2011 in Romania-Kazakistan (0-0) valida per le qualificazioni agli Europei 2013. Il 4 giugno dello stesso anno esordisce con la nazionale maggiore nell'amichevole vinta per 4-0 contro Trinidad e Tobago.\nDopo quella partita non \u00e8 stato pi\u00f9 convocato per 5 anni dalla selezione romena in quanto \u00e8 tornato in Nazionale solo nel 2018 per le amichevoli contro Cile e Finlandia, giocando contro la seconda per tutti i 90 minuti della sfida.\nStatistiche.\nPresenze e reti nei club.\n\"Statistiche aggiornate al 12 gennaio 2021.\""}
{"id": "2465024", "revid": "767487", "url": "https://it.wikipedia.org/wiki?curid=2465024", "title": "Contingenti stranieri nella Grande Armata", "text": "I contingenti stranieri nella Grande Armata, nel corso delle guerre napoleoniche, contribuirono in maniera sempre pi\u00f9 determinante alla formazione della Grande Arm\u00e9e francese, tanto che nel corso della campagna di Russia i soldati stranieri equivalevano quelli francesi per numero. Molte armate europee del tempo reclutarono milizie e volontari stranieri e il Primo Impero francese non fece eccezione. Quasi tutte le nazionalit\u00e0 europee furono rappresentate nei ranghi della \"Grande Arm\u00e9e\".\nPrimi arruolamenti.\nGi\u00e0 nel 1805, 35 000 uomini della Confederazione del Reno (olandesi, belgi e tedeschi) difesero le linee di comunicazione e i fianchi dell'arm\u00e9e. Pi\u00f9 di 20 000 sassoni furono impiegati per operazioni di destabilizzazione contro i prussiani.\nDurante l'inverno del 1806-1807, i tedeschi, i polacchi e gli spagnoli supportarono il fianco sinistro della Grande Arm\u00e9e a impadronirsi dei porti di Stralsund e Danzica situati sul mar Baltico. Nella Battaglia di Friedland del 1807, il corpo d'armata del maresciallo Jean Lannes \u00e8 composto da molti polacchi, sassoni e olandesi. I contingenti stranieri giocano un ruolo importante nelle grandi battaglie distinguendosi sempre.\nAnche gli spagnoli furono numerosi nell'armata francese. Solamente dopo l'invasione della Spagna da parte le truppe napoleoniche e dopo la scomunica di Napoleone da parte del papa, gli spagnoli, leali sudditi della monarchia spagnola e ferventi cattolici si rifiutarono di aiutare i soldati francesi e, sostenuti finanziariamente e militarmente dall'Inghilterra, diedero vita a un'intensa attivit\u00e0 di guerriglia.\nI portoghesi furono presenti nella Grande Arm\u00e9e, con la Legione Portoghese e si fecero notare nella battaglia di Wagram e nella battaglia della Moscova.Durante la campagna d'Austria del 1809, un terzo della Grande Arm\u00e9e era composta da soldati della Confederazione del Reno e un quarto dell'armata in Italia era composta da italiani.\nLa Campagna di Russia.\nAll'apogeo dell'Impero, pi\u00f9 di met\u00e0 delle truppe che marciavano contro la Russia non erano francesi ma rappresentavano pi\u00f9 di 20 differenti paesi: 300 000 francesi, olandesi e belgi, 95 000 polacchi (comandati dal generale principe J\u00f3zef Antoni Poniatowski), 35 000 austriaci (comandati dal principe Schwarzenberg), 25 000 italiani, 24 000 bavaresi, 20 000 sassoni, 20 000 prussiani (comandati dal generale Julius von Grawert, in seguito dal generale Ludwig Yorck von Wartenburg), 17 000 della Westfalia, 15 000 svizzeri e 3 500 croati. Con l'eccezione dei polacchi, degli austriaci e dei prussiani, i vari contingenti stranieri erano posti al comando di generali e marescialli francesi.\nIl contingente italiano inviato in Russia era parte del IV Corpo d'armata al comando del vicer\u00e9 del Regno d'Italia Eugenio di Beauharnais e si distinse nelle battaglie di Smolensk e di Borodino.\nSolamente dopo il disastro della Campagna di Russia, la Prussia e l'Austria dichiararono guerra alla Francia. I rispettivi contingenti (prussiani e austriaci) integrati nella Grande Arme\u00e8 si ricongiunsero con le truppe dei rispettivi paesi.\nLa Battaglia di Lipsia.\nNel 1813, durante la Battaglia di Lipsia, la divisione sassone della Grande Arm\u00e9e, vista la superiorit\u00e0 numerica degli avversari, raggiunsero i ranghi nemici di Jean-Baptiste Jules Bernadotte, principe ereditario di Svezia e vecchio maresciallo di Napoleone. Alla fine della battaglia, fu la volta dei bavaresi di abbandonare i ranghi francesi e di raggiungere gli austriaci che avrebbero invece dovuto contenere. Non contento di aver piantato in asso i suoi vecchi compagni d'arme, il generale, barone Wrede (comandante il contingente bavarese della Grande Arm\u00e9e fin dal 1806) si propose ugualmente di tagliare loro la ritirata posizionandosi a Hanau. Ma fu sconfitto dai francesi. Tra i caduti vi fu il maresciallo polacco J\u00f3zef Antoni Poniatowski, che aveva raggiunto tale grado militare soltanto il giorno precedente.\nDopo la battaglia di Lipsia, il 25 novembre 1813, Napoleone non fidandosi pi\u00f9 dei contingenti stranieri decise di scioglierli tutti e di ridurli a Reggimento pionieri. Fu il caso, in particolare delle truppe tedesche e portoghesi.\nNapoleone continu\u00f2 a fidarsi solamente dei polacchi che ne ricambiarono la fiducia. Cos\u00ec, durante la campagna dei Cento giorni del 1814, il reggimento dei cavalleggeri polacchi della Guardia combatt\u00e9 a Brienne, La Rothi\u00e8re dans l'Aube, Champaubert (10 febbraio 1814), Montmirail, Ch\u00e2teau-Thierry, Vauchamps (Marna), Montereau (Yonne), Troyes, Berry-au-Bac, Craonne, Laon, Reims, La F\u00e8re-Champenoise, Arcis-sur-Aube, Vitry, Saint-Dizier, Le Bourget, cos\u00ec come alla difesa di Parigi. Il reggimento polacco resistette fino a dopo la sconfitta di Napoleone. Il 4 aprile 1814, il suo comandante, il generale Zygmunt Krasi\u0144ski, scrisse una lettera a Napoleone, assicurando che il suo reggimento, a differenza dei marescialli, gli sarebbe restato fedele contro tutte le avversit\u00e0. Fu questa fedelt\u00e0 incrollabile che\u00a0\u2013 secondo lo storico Robert Bielecki \u2013 convinse l'Imperatore a portare con s\u00e9, nel suo esilio all'isola d'Elba, uno Squadrone di 110 cavalleggeri polacchi comandati dall'eroe della ritirata di Russia, Pawel Jerzmanowski.\nI cento giorni.\nNel 1815, durante i Cento giorni, la Grande Arm\u00e8e fu composta interamente di soldati francesi con l'eccezione di uno Squadrone polacco al comando di Pawel Jerzmanowski. Nel corso di questa Campagna, un decreto imperiale escluse gli stranieri dal servizio nella Guardia imperiale, ma fu fatta un'eccezione per lo squadrone polacco (costituito da 225 cavalieri). Lo Squadrone polacco conserv\u00f2 l'uniforme polacca e si trov\u00f2 integrato ai Lancieri rossi del generale Colbert. I cavalleggeri svolsero il loro ultimo servizio agli ordini dell'imperatore Napoleone malgrado l'appello del granduca Konstantin Pavlovi\u010d Romanov, che esortava Jerzmanowski, sotto la minaccia della pena capitale, di ricondurre lo squadrone nel Ducato di Varsavia. I cavalleggeri combatterono coraggiosamente a Ligny e a Waterloo. In seguito alla sconfitta, lo squadrone polacco si ritir\u00f2 ordinatamente armi in pugno, dietro le linee della Loira, per porsi al comando del maresciallo Louis Nicolas Davout. Il 1\u00ba ottobre 1815 lo squadrone polacco \u00e8 definitivamente esonerato dal servizio nell'Armata francese. Il colonnello Jerzmanowski, malgrado le sue richieste, non ottenne il permesso di far parte del piccolo seguito imperiale in partenza verso l'isola di Sant'Elena.\nUnit\u00e0 straniere in servizio francese.\nTruppe polacche.\nLegione della Vistola.\nIl 5 aprile 1807, Napoleone ordinava l'istituzione di una legione polacca, formata con le poche truppe presenti in Italia. Prese il nome di \"legione polacco-italiana\" all'inizio del 1808, passando poi al servizio della Francia alla fine di marzo con il nome di \"legione della Vistola\". Il corpo era composto da un reggimento di cavalleria e tre reggimenti di fanteria, ogni armata aveva il proprio consiglio di amministrazione separato. I Lancieri della Vistola vennero creati tramite decreto il 4 maggio 1808 e organizzati sotto uno stato maggiore, quattro squadroni con due compagnie e una compagnia al deposito, per un totale di 47 ufficiali e 1 124 soldati. La paga era identica a quella dei reggimenti di cacciatori a cavallo e veniva conservata l'uniforme ereditata dalla legione polacco-italiana. La fanteria comprendeva tre reggimenti divisi in due battaglioni, composti ciascuno da sei compagnie, nonch\u00e9 un battaglione insediato nel deposito di Sedan. Il numero totale di effettivi era di 5 880, tutti polacchi con alcune rare eccezioni.\nVenne decretata una II legione della Vistola il 8 luglio 1809, e venne organizzata a Wolkersdorf, in Austria. Le reclute furono prelevate tra i soldati prigionieri polacchi che prestavano servizio nell'esercito austriaco. Questa nuova legione avr\u00e0 un'esistenza effimera, poich\u00e9 si dissolse il 12 febbraio 1810 nella sua interezza e verr\u00e0 poi accorpato alla I legione. Per la campagna di Russia, nel 1812, il corpo fu unito alla Guardia Imperiale e prese parte alle operazioni successive, sotto il comando del generale Clapar\u00e8de. Le operazioni causeranno pesanti perdite, con conseguente fusione dei quattro reggimenti in un unico \"reggimento della Vistola\" formato da due battaglioni. \nLancieri polacchi della guardia imperiale.\nA Wagram, nel 1809, si improvvisarono lancieri strappando di mano le lance agli ulani austriaci per poterli poi inseguire meglio. \"\u00c8 in conseguenza di questa prodezza d'armi che il reggimento, che ha definitivamente adottato la lancia come armamento, ha preso il titolo di \"cavalleggeri lancieri polacchi\", pi\u00f9 comunemente chiamati \"lancieri polacchi \".\nUltimi soldati stranieri a combattere nell'esercito di Napoleone, i lancieri polacchi della Guardia furono fedeli all'Imperatore per tutta l'epopea napoleonica fino ai Cento giorni: uno squadrone di lancieri polacchi fu infatti integrato nei lancieri rossi del generale Pierre David de Colbert-Chabanais, ancora con la livrea blu. Il reparto svolse il suo ultimo servizio con l'Imperatore nonostante l'appello del Granduca Costantino, che esortava Jerzmanowski, sotto la minaccia della pena capitale, di riportare la squadriglia in Polonia. I Cavalleggeri combatterono coraggiosamente a Ligny e Waterloo. Lo squadrone si ritir\u00f2 quindi in ordine di battaglia e in armi, dietro la linea della Loira, per mettersi al comando del maresciallo Davout. Il 1\u00ba ottobre 1815 terminata l'epopea napoleonica dei polacchi, vengono congedati definitivamente dal servizio nell'esercito francese. Nonostante le sue richieste, il colonnello Jerzmanowski non ottenne il permesso di far parte del piccolo seguito imperiale in partenza per Sant'Elena.Tutti i cavalieri polacchi in servizio negli eserciti di Napoleone si distinguevano per due caratteristici pezzi di uniforme: la kurtka, una giacca con baschi corti e pettorale abbottonato su entrambi i lati, e la chapska, il copricapo che sarebbe stato utilizzato dai lancieri e dagli ulani europei fino alla prima guerra mondiale.\nTruppe lituane.\nDurante la campagna russa del 1812, Napoleone realizz\u00f2 rapidamente il potenziale militare offerto dai lituani nella sua guerra contro l'Impero russo e desider\u00f2 quindi creare un grande esercito lituano sul modello di quello del ducato di Varsavia. Si occup\u00f2 personalmente delle unit\u00e0 di cavalleria lituane assegnate alla Guardia imperiale, tra cui un reggimento di lancieri e uno squadrone di tartari lituani.\nReggimenti svizzeri.\nLa Repubblica Elvetica schier\u00f2 un contingente di 18 000 uomini di fanteria per il servizio e la retribuzione della Francia in base a un accordo firmato il 19 dicembre 1798. Nei primi mesi del 1799 si formarono sei mezze brigate di fanteria con tre battaglioni. Nel gennaio 1801, a causa della forza incompleta, si rese necessaria una fusione delle mezze brigate: la prima con la sesta, la seconda con la quarta e la terza con la quinta.\n\"Con l'atto di mediazione del 1803, Bonaparte aveva riorganizzato la Repubblica Elvetica. Lo stesso anno impose un trattato di alleanza che obbligava la Svizzera a fornirgli un contingente di 16'000 uomini. Questa fu l'origine dei quattro reggimenti di fanteria svizzeri istituiti nel 1804.\u00bb\nQuesti quattro reggimenti di fanteria furono impiegati da Napoleone I, sia in Spagna, dove si distinsero durante la battaglia di Bal\u00e9n, sia in Russia, dove furono particolarmente eccelsi durante la battaglia della Beresina. Il colonnello generale degli svizzeri fu il maresciallo Jean Lannes, nominato a questo incarico nel 1807 e succeduto da Louis-Alexandre Berthier, principe di Wagram e Neuch\u00e2tel, viceconsole dell'Impero, nel 1810.\nAccanto a questi reggimenti arresi c'era anche il battaglione del Principe di Neuch\u00e2tel (soprannominato il battaglione delle Canarie) e un battaglione noto come battaglione \"vallesano\" cresciuto nel cantone del Vallese.\nLegione irlandese.\nIl 31 agosto 1803, fu creata la legione irlandese in preparazione dello sbarco in Irlanda, nel progetto di invasione della Gran Bretagna. Organizzato come un reggimento di due battaglioni; le reclute erano soprattutto irlandesi o scozzesi ma c'erano anche diversi volontari inglesi. Dopo aver abbandonato il progetto di sbarco, l'unit\u00e0 ag\u00ec nei Paesi Bassi. Nel 1808, il II battaglione entr\u00f2 in Spagna con le truppe di Murat e partecip\u00f2 alla repressione della rivolta del due di maggio. Il resto della legione combatt\u00e9 contro gli inglesi durante la spedizione di Walcheren nel 1809, prima di diventare il cos\u00ec detto III reggimento straniero nel 1811.\nEserciti degli stati satelliti della Francia.\nI nuovi monarchi o governatori degli Stati Satellite, in particolare gli italiani, ma anche i polacchi, si adoperarono subito per crearsi un esercito. \nLa creazione di eserciti nazionali ebbe come riflessi positivi di ridurre i costi di mantenimento delle truppe francesi e di tutelare in parte l'autonomia dei nuovi regni. Anche se spesso per infittire i ranghi dei nuovi eserciti si ricorse nell'arruolamento coatto di carcerati e di disertori o renitenti alla leva provenienti da altri eserciti.\nIn secondo luogo, la nascita di eserciti nazionali italiani ebbe il vantaggio di creare, per la prima volta, una coscienza italiana nei soldati che si trovavano a combattere insieme.\nIl contingente italiano nella \"Grande Arm\u00e9e\".\nIn Italia la creazione di un esercito avvenne principalmente per soddisfare la vocazione militare di Eugenio di Beauharnais nel Regno Italico, dove vigeva la coscrizione obbligatoria gi\u00e0 dal 1802 ai tempi della Repubblica Italiana, e di Gioacchino Murat nel regno di Napoli. Ma anche per evitare che nei propri regni avessero a sostare un numero troppo alto di soldati francesi li inviati a mantenere il controllo del territorio. Per esempio le truppe francesi nel regno di Napoli nel 1806 ammontavano a 40 000 uomini.\nContingente polacco.\nL'esercito di questo stato ebbe in gran parte origine dalla legione polacca in servizio francese. un numero pi\u00f9 alto di quanto l'esercito della Confederazione polacco-lituana avrebbe mai potuto schierare.\nCi furono arruolamenti volontari in massa, in quanto la popolazione polacca voleva liberarsi dal dominio straniero.\nAll creazione dello stato l'esercito poteva schierare 30 000 uomini (su una popolazione di 2,6 milioni di abitanti). Nel 1812 l'esercito mise in linea quasi 100.000 uomini. "}
{"id": "2465028", "revid": "1645873", "url": "https://it.wikipedia.org/wiki?curid=2465028", "title": "West Fargo", "text": "West Fargo (letteralmente \"Fargo Ovest\") \u00e8 una citt\u00e0 degli Stati Uniti d'America, situato nella Contea di Cass nello Stato del Dakota del Nord. In una stima del 2007 la popolazione era di 23.081 abitanti. La citt\u00e0 \u00e8 stata fondata nel 1926. Principale sobborgo di Fargo, \u00e8 il centro in maggior sviluppo demografico dello Stato, con una popolazione ormai stimata sui 26.000 abitanti.\nGeografia fisica.\nSecondo i rilevamenti dell'United States Census Bureau, la localit\u00e0 di West Fargo si estende su una superficie di 18,90\u00a0km\u00b2, tutti occupati da terre.\nPopolazione.\nSecondo il censimento del 2000, a West Fargo vivevano 14.940 persone, ed erano presenti 4.091 gruppi familiari. La densit\u00e0 di popolazione era di 46,8 ab./km\u00b2. Nel territorio comunale si trovavano 5.968 unit\u00e0 edificate. Per quanto riguarda la composizione etnica degli abitanti, il 96,40% era bianco, lo 0,42% era afroamericano, l'1,04% era nativo, lo 0,28% proveniva dall'Asia e lo 0,02 proveniva dall'Oceano Pacifico. Lo 0,67% apparteneva ad altre razze e l'1,16% apparteneva a due o pi\u00f9 razze.\nLe sei principali ascendenze degli abitanti sono: tedeschi (47,9%), norvegesi (39,7%), irlandesi (8,3%), svedesi (7,2%), francesi (5,2%) e inglesi (4,8%).\nPer quanto riguarda la suddivisione della popolazione in fasce d'et\u00e0, il 29,2% era al di sotto dei 18, l'8,9% fra i 18 e i 24, il 34,0% fra i 25 e i 44, il 21,2% fra i 45 e i 64, mentre il 6,7% era al di sopra dei 65 anni d'et\u00e0. L'et\u00e0 media della popolazione era di 32 anni. Per ogni 100 donne residenti vivevano 97,4 maschi."}
{"id": "2465030", "revid": "2128848", "url": "https://it.wikipedia.org/wiki?curid=2465030", "title": "Eruttazione", "text": "L'eruttazione \u00e8 la produzione di un suono, il rutto, tramite l'emissione d'aria che attraversa il cavo orale, non proveniente dai polmoni attraverso la trachea, come nel caso della voce, bens\u00ec dallo stomaco attraverso l'esofago, tipicamente a seguito di processi digestivi.\nVoce esofagea o erigmofonica.\nIn logopedia, l'eruttazione viene chiamata voce erigmofonica quando viene utilizzata per consentire, generalmente ai pazienti laringectomizzati, di parlare sfruttando l'aria dello stomaco invece che quella proveniente dai polmoni.\nIl \u201cruttino\u201d nella puericultura.\nFrequentemente il lattante durante la poppata ingerisce insieme al latte dei quantitativi d'aria che formano una bolla nello stomaco che pu\u00f2 provocare una sensazione di fastidio. I metodi classici per provocare l'espulsione della bolla d'aria nel lattante sono diversi:\nSpesso i colpetti non sono necessari e l'espulsione dell'aria avviene spontaneamente tenendo il lattante in posizione eretta. \u00c8 buona norma proteggersi invece con un telo o simili dall'eventuale rigurgito che spesso accompagna l'espulsione dell'aria.\nLa necessit\u00e0 di far fare il \u201cruttino\u201d al poppante \u00e8 controversa, vi sono scuole di pensiero che la ritengono pratica inutile e legata pi\u00f9 alla tradizione che ad effettiva necessit\u00e0.\nRicadute del termine nel costume.\nNella cultura occidentale, il rutto, specialmente a tavola, \u00e8 considerato sgradevole e sconveniente; probabilmente proprio per questa proibizione alcuni giovani, tipicamente adolescenti, a titolo di provocazione lo producono in forme accentuate, eventualmente con l'ausilio dell'ingestione di birra o di bevande addizionate di anidride carbonica, in grado di rilasciare nello stomaco quantit\u00e0 di gas sufficienti al suo potenziamento.\nFra gli eschimesi, invece, un rutto a fine pasto \u00e8 segno di apprezzamento per il cibo ricevuto.\nDiverse applicazioni del rutto nella societ\u00e0 moderna.\nOnomatopea del rutto.\nNei fumetti o nel gergo delle chat esistono espressioni tipiche per rendere in forma scritta questo suono, la pi\u00f9 diffusa \u00e8 \"burp!\" (dall'inglese \"to burp\", ruttare).\nIl rutto come insulto.\nIl calciatore Paul Gascoigne rispose con un rutto ad un giornalista a Roma."}
{"id": "2465032", "revid": "1714743", "url": "https://it.wikipedia.org/wiki?curid=2465032", "title": "Margherita di Boemia (1296-1322)", "text": "Biografia.\nNel 1308, Margherita spos\u00f2 Boleslao III il Prodigo al quale era stata fidanzata all'et\u00e0 di cinque anni per motivi dinastici.\nSin dall'arrivo di Boleslao alla corte di Praga ed al susseguente fidanzamento con Margherita, il re ebbe un occhio di riguardo nei confronti del futuro genero. Questo atteggiamento caus\u00f2 gelosie fra i pi\u00f9 vicini congiunti maschi del re, che vedevano nel giovane Boleslao un rivale nella successione al trono di Boemia. Nonostante Venceslao II avesse un figlio maschio, l'improvvisa morte del re nel 1305 e un anno dopo quella del suo primogenito e successore Venceslao III di Boemia a Olomouc, lo posero in una inattesa favorevole posizione. Boleslao inizi\u00f2 la sua lotta verso l'scesa al trono di Boemia assumendo il titolo di \"haeres Regni Poloniae\" (erede del regno di Polonia).\nIl trono della Boemia pass\u00f2 a Enrico di Carinzia, che si era sposato con la sorella maggiore di Margherita, Anna di Boemia. Enrico ed Anna erano sul trono soltanto dall'anno precedente quando vennero deposti da Rodolfo I d'Asburgo. Egli spos\u00f2 Elisabetta Richeza di Polonia che era la matrigna di Margherita. Nel 1307 mor\u00ec Rodolfo ed Enrico ed Anna vennero invitati a tornare sul trono ma essi non diedero una pronta disponibilit\u00e0. A quel punto le attenzioni si spostarono su Margherita e sulla sorella di Anna, Elisabetta. Quest'ultima era giovane e non sposata e Anna ed Enrico pensarono di farla sposare a Ottone di L\u00f6bdaburg, per ragioni politiche, ma Elisabetta rifiut\u00f2 il matrimonio e spos\u00f2 Giovanni I di Boemia che depose definitivamente dal trono Enrico ed Anna. Essi andarono a vivere in Carinzia dove Anna mor\u00ec nel 1313 senza lasciare figli. Giovanni ed Elisabetta divennero re e regina di Boemia. Essi ebbero molti figli e fra essi il futuro imperatore Carlo IV e Bona di Lussemburgo; a questo punto le speranze di Boleslao e Margherita di divenire re e regina di Boemia erano divenute quasi nulle.\nMargherita mor\u00ec un giorno dopo aver partorito il suo ultimogenito. Nel 1326, Boleslaw spos\u00f2, in seconde nozze, Caterina (m. prima del 5 marzo 1358), figlia di Mladen III \u0160ubi\u0107 e di sua moglie Elena, figlia del re Stefano Uro\u0161 III De\u010danski. Tramite suo padre, Caterina era cugina prima di Stjepan Tvrtko I, il primo re di Bosnia. Essi non ebbero figli. Nel suo testamento Boleslaw lasci\u00f2 il ducato di Brieg alla sua vedova, che regn\u00f2 fino alla morte.\nFigli.\nMargherita e Boleslaw ebbero tre figli:"}
{"id": "2465035", "revid": "287204", "url": "https://it.wikipedia.org/wiki?curid=2465035", "title": "Medibank International 2007", "text": "Il Medibank International 2007 \u00e8 stato un torneo di tennis giocato sul cemento.\n\u00c8 stata la 40\u00aa edizione del Medibank International (o \"Medibank International Sydney\"), \nche fa parte della categoria International Series nell'ambito dell'ATP Tour 2007.,\ndella categoria Tier II nell'ambito del WTA Tour 2007.\nSia il torneo maschile che quello femminile si sono giocati al NSW Tennis Centre di Sydney di Australia,\ndall'8 al 14 gennaio 2007.\nCampioni.\nSingolare maschile.\n James Blake ha battuto in finale Carlos Moy\u00e1, 6-3, 5-7, 6-1\nSingolare femminile.\n Kim Clijsters ha battuto in finale Jelena Jankovi\u0107, 4-6, 7-6 (1), 6-4\nDoppio maschile.\n Paul Hanley / Kevin Ullyett hanno battuto in finale Mark Knowles / Daniel Nestor, 6-4, 6-7 (3), [10-6]\nDoppio femminile.\n Anna-Lena Gr\u00f6nefeld / Meghann Shaughnessy hanno battuto in finale Marion Bartoli / Meilen Tu, 6-3, 3-6, 7-6"}
{"id": "2465037", "revid": "179980", "url": "https://it.wikipedia.org/wiki?curid=2465037", "title": "Jos\u00e8 Fabian Albornoz", "text": ""}
{"id": "2465039", "revid": "149727", "url": "https://it.wikipedia.org/wiki?curid=2465039", "title": "Comunit\u00e0 amministrativa Zeitzer Land", "text": ""}
{"id": "2465042", "revid": "767487", "url": "https://it.wikipedia.org/wiki?curid=2465042", "title": "Verwaltungsgemeinschaft Zeitzer Land", "text": "La comunit\u00e0 amministrativa Zeitzer Land (\"Verwaltungsgemeinschaft Zeitzer Land\") si trovava nel circondario Burgenlandkreis nella Sassonia-Anhalt, in Germania. \u00c8 stata soppressa il 1\u00ba gennaio 2010.\nSuddivisione.\nComprendeva 1 citt\u00e0 e 2 comuni:\nCapoluogo e centro maggiore era Zeitz."}
{"id": "2465044", "revid": "149727", "url": "https://it.wikipedia.org/wiki?curid=2465044", "title": "Zeitzer Land", "text": ""}
{"id": "2465050", "revid": "1305772", "url": "https://it.wikipedia.org/wiki?curid=2465050", "title": "Answers", "text": ""}
{"id": "2465057", "revid": "767487", "url": "https://it.wikipedia.org/wiki?curid=2465057", "title": "Michael Shrieve", "text": "Il suo nome \u00e8 incluso tra gli alunni del \"Wall of Fame\" alla John F. Kennedy Middle School di Redwood City, California.\nStoria.\nMichael Shrieve \u00e8 meglio conosciuto come il batterista di Carlos Santana e dei Santana ed ebbe grande notoriet\u00e0 per la sua straordinaria performance al festival di Woodstock del 1969, all'et\u00e0 di soli 20 anni (li comp\u00ec il 6 luglio dello stesso anno, facendo di lui il pi\u00f9 giovane artista al festival). A Woodstock, Shrieve abbagli\u00f2 la folla di spettatori del festival esibendosi in uno straordinario assolo di batteria durante la versione dal vivo del brano \"Soul Sacrifice\" (della durata di 11:39 minuti). L'esibizione \u00e8 presente anche nel film documentario \"Woodstock - Tre giorni di pace, amore e musica\".\nShrieve, pi\u00f9 avanti, ha lasciato i Santana per incamminarsi verso una carriera solista. Poco noto ma degno dei suoi sforzi, nel 1976 usc\u00ec una versione del pezzo \"Automatic Man\", in duo con il chitarrista Pat Thrall. Nello stesso anno entra a far parte dei Go, un supergruppo fondato nel 1976 dal compositore giapponese Stomu Yamashta.\nI membri del gruppo erano, oltre a Michael Shrieve alla batteria, il fondatore Stomu Yamashta (percussioni e tastiere), Steve Winwood (voce e tastiere), Klaus Schulze (sintetizzatore), Al Di Meola (chitarra). \nAd oggi, i Go hanno realizzato due album in studio e un album live, durante l'esibizione del 12 giugno 1976 in Francia, a Parigi.\nHa anche suonato nella band Hagar Schon Aaronson Shrieve (con Sammy Hagar, Neal Schon e Kenny Aaronson). Inoltre ha suonato la batteria per il primo album solista di Roger Hodgson, \"In The Eye Of The Storm\".\nDal 1979 al 1984, ha collaborato come percussionista in Richard Wahnfriend, un side-project di Klaus Schulze (un altro batterista e compositore di musica elettronica), mentre la registrazione con quest'ultimo fece parte del suo primo album di musica elettronica, \"Transfer Station Blue\" del 1984. Ha collaborato anche con David Beal, Andy Summers, Steve Roach, Stomu Yamashta, Jonas Hellborg, Buckethead, Douglas September e altri.\nNel 1998 Michael Shrieve \u00e8 stato introdotto nella Rock &amp; Roll Hall of Fame per la sua partecipazione con Carlos Santana.\nNel 2001, \u00e8 apparso sull'album dei Revolution Void \"Increase the Dosage\".\nMichael Shrieve vive attualmente a Seattle, Washington, e suona nel suo gruppo jazz-fusion, Spellbinder, al T\u014dST di Fremont, Seattle. Recentemente ha lavorato come produttore per l'album di suo figlio Sam, Bittersweet Lullabies.\nFilmografia.\nMichael ha ottenuto una breve parte nel film \"Gimme Shelter\", in cui spiega a Jerry Garcia e Phil Lesh la scena di violenza all'Altamont Free Concert del 6 dicembre 1969."}
{"id": "2465060", "revid": "228587", "url": "https://it.wikipedia.org/wiki?curid=2465060", "title": "Cold Springs", "text": ""}
{"id": "2465061", "revid": "1305772", "url": "https://it.wikipedia.org/wiki?curid=2465061", "title": "Endless", "text": "Endless (\"senza fine\" in lingua inglese) pu\u00f2 riferirsi a:"}
{"id": "2465065", "revid": "88740", "url": "https://it.wikipedia.org/wiki?curid=2465065", "title": "Fallon", "text": ""}
{"id": "2465066", "revid": "149727", "url": "https://it.wikipedia.org/wiki?curid=2465066", "title": "Meuchen", "text": ""}
{"id": "2465068", "revid": "1452073", "url": "https://it.wikipedia.org/wiki?curid=2465068", "title": "Urlo", "text": ""}
{"id": "2465070", "revid": "298055", "url": "https://it.wikipedia.org/wiki?curid=2465070", "title": "Soilmec", "text": ""}
{"id": "2465071", "revid": "73125", "url": "https://it.wikipedia.org/wiki?curid=2465071", "title": "Alhacen", "text": ""}
{"id": "2465073", "revid": "1573940", "url": "https://it.wikipedia.org/wiki?curid=2465073", "title": "Verwaltungsgemeinschaft L\u00fctzen-Wiesengrund", "text": "La comunit\u00e0 amministrativa di L\u00fctzen-Wiesengrund (\"Verwaltungsgemeinschaft L\u00fctzen-Wiesengrund\") si trovava nel circondario Burgenlandkreis nella Sassonia-Anhalt, in Germania. \u00c8 stata soppressa il 1\u00ba gennaio 2011.\nSuddivisione.\nDal 1\u00ba gennaio 2010 comprendeva 1 citt\u00e0 e 3 comuni:\nCapoluogo e centro maggiore era L\u00fctzen."}
{"id": "2465075", "revid": "73125", "url": "https://it.wikipedia.org/wiki?curid=2465075", "title": "Al-Hazen", "text": ""}
{"id": "2465077", "revid": "1305772", "url": "https://it.wikipedia.org/wiki?curid=2465077", "title": "MechCommander", "text": "MechCommander \u00e8 un videogioco strategico in tempo reale, con visuale isometrica, in cui si \u00e8 al comando di un'unit\u00e0 di mech. \u00c8 stato pubblicato da MicroProse nel 1998 ed \u00e8 basato sul gioco da tavolo BattleTech, creato dell'editore FASA, da cui si \u00e8 ispirata anche la serie MechWarrior. Ne esiste anche un'espansione (\"\"), successivamente inclusa nella versione \"Gold\", oltre ad un seguito, \"MechCommander 2\", uscito nel 2001.\n\"MechCommander\", \"MechCommander GOLD\" e \"MechCommander 2\" sono divenuti prodotti freeware nel 2006.\nIl gioco dispone di una colonna sonora creata dal compositore statunitense Duane Decker.\nTrama.\nPremessa.\nIl progresso tecnologico, fece avanzare l'umanit\u00e0 sino all'acquisizione della velocit\u00e0 superluminale (nel XXII secolo). Rapidamente, la colonizzazione si svilupp\u00f2 per la Via Lattea: presero il nome di \"Inner Sphere\", \"Periphery\" e \"Deep Periphery\", vaste regioni siderali attorno alla Terra, frutto dell'occupazione. La pi\u00f9 densamente popolata di queste, la \"Inner Sphere\", fu ripartita in cinque aree, \"nazioni interstellari\" chiamate Commonwealth Lirico, Soli Confederati, Lega Draconis, Confederazione di Capella e Lega dei Mondi Liberi. Ognuno di questi stati (in feroce discordia fra loro per la spartizione delle risorse e, in sostanza, per il potere), assunse forme di governo assolute ed ereditarie, dominate dalle dinastie di Grandi Casate nobiliari.\nI BattleMech, imponenti macchine (in genere antropomorfe) pilotabili, divennero lo strumento standard per la guerra.\nContesto storico.\nLa Lega Stellare.\nA partire dal 2571, la Lega Stellare, un'alleanza fra gli stati feudali, termin\u00f2 le guerre e gener\u00f2 un periodo di stabilit\u00e0 politica e di cooperazione piuttosto duraturo (un'epoca, in seguito chiamata \"Et\u00e0 dell'Oro\").\nL'alleanza, fu per\u00f2 sciolta nel 2781, a seguito di una lunga e tragica guerra civile interplanetaria.\nLe Guerre di Successione e l'Invasione dei Clan.\nDopo la caduta della Lega Stellare, le cosiddette \"Guerre di Successione\", per due secoli e mezzo imperversarono inseguendo l'intento di ottenere la supremazia sulla \"Inner Sphere\".\nNel 3050, i discendenti dei militari inquadrati nella Forza di Difesa della Lega Stellare, che al termine della lotta civile del XXVIII secolo si erano allontanati dalla \"Inner Sphere\", tornarono minacciosi dalla lontana periferia: ebbe cos\u00ec inizio, con l'\"Operazione Revival\", l\"'Invasione dei Clan\". Tale campagna aveva come \"obiettivo formale\" quello di liberare la popolazione della \"Inner Sphere\" dall'avidit\u00e0 e la corruzione degli \"Stati Successori\" e di riunirli sotto l'egida di una seconda Lega Stellare.\nLa capacit\u00e0 militare degli invasori fu tale che, nel corso del primo anno di guerra, vennero sottomessi due centinaia di mondi colonizzati. L'avanzata dei Clan contro gli \"Stati Successori\" rimase inarrestabile, finch\u00e9 la ComStar (influente organizzazione politico-religiosa terrestre) sfid\u00f2 i Clan stessi in una battaglia decisiva sul pianeta semi-abitato di Tukayyid, nel 3052 (uno schieramento della ComStar si scontr\u00f2 con le forze ipertecnologiche dei Clan, sulle colline e le pianure di quel mondo, per ventuno giorni), imponendosi in tale scontro e guadagnando, in tal modo, una tregua relativa di 15 anni.\nNel corso dei primi anni di questo periodo, le Grandi Casate nobiliari si riorganizzarono ed allearono, preparandosi a respingere definitivamente i Clan dai confini della \"Inner Sphere\", a partire da un Clan specifico: quello degli Smoke Jaguar.\nNel 3058, le cinque Grandi Casate rifondano la Lega Stellare e ne approntano l'esercito: la Forza di Difesa della Lega Stellare.\nLa \"Task Force Serpent\", l'unit\u00e0 multinazionale prescelta per destabilizzare le forze dei Clan, nel 3059, con l\"'Operazione Bird Dog\" si accinse (per azione di una guerriglia tesa a preparare una vera e propria campagna militare), a riscattare la \"Zona di Occupazione Smoke Jaguar\".\nUno degli obiettivi principali di questa prima missione era quello di liberare Port Arthur, un pianeta rilevante per i rifornimenti di piattaforme orbitali e spazioporti di grandi dimensioni.\nI MechCommander (ufficiali di rango delle Forze Armate del Commonwealth Federativo, nazione nata dal \"matrimonio\" fra i Soli Confederati e il Commonwealth Lirico), vengono impiegati per la prima volta proprio durante la riconquista di Port Arthur.\nContesto attuale.\nNel quadro dell\"'Operazione Bird Dog\", la compagnia Zulu del 1\u00ba Reggimento delle Guardie di Davion, sotto la supervisione del colonnello Reese (compagnia appartenente alla \"Task Force Serpent\" e al Commonwealth Federativo), diventa la protagonista nella cattura delle forze Smoke Jaguar, presenti su Port Arthur.\nModalit\u00e0 di gioco.\nIl gioco \u00e8 uno strategico/tattico in cui si deve organizzare l'azione di un pool di mech.\nNei livelli impegnativi, al fine di facilitare le missioni pi\u00f9 lunghe, gli sviluppatori hanno messo a disposizione dell'utenza, veicoli di assistenza che prestano soccorso ai mech danneggiati, o rimasti sprovvisti di munizionamento.\nRisulta proficuo usufruire della morfologia di ciascuna mappa per organizzare la tattica di gioco (preparando, a titolo di esempio, strategie di imboscata).\nIn alcune occasioni, al giocatore vengono resi disponibili particolari interventi di gioco, come l'appoggio tattico di aerei bombardieri, sonde che individuano la posizione dei segnali radar nell'area designata, aerei spia che rivelano direttamente porzioni dell'area di gioco occultate mediante il metodo della fog of war.\nMechWarrior.\nI piloti dei BattleMech (definiti MechWarrior), nel corso della battaglia possono patire danni fisici o subire la perdita della vita. In caso di ferimento, al pilota vengono sottratti punti-vita, che potr\u00e0 recuperare, con maggiore rapidit\u00e0, non venendo riassegnato alla missione seguente.\nNon tutti i piloti possono, fin dalle prime battute, essere posti alla guida dei BattleMech dotati di una superiore potenza: le loro capacit\u00e0, infatti, si evolvono nel corso delle missioni (attitudine alla mira, al manovrare, all'interpretazione dei sensori di bordo, ecc.), incrementando anche il loro livello di esperienza.\nQuattro, sono i livelli di esperienza conseguibili per un MechWarrior:\nA seconda dell'esperienza maturata, i MechWarrior possono pilotare con maggior profitto i vari modelli di mech presenti in \"MechCommander\". Assegnare a un pilota i comandi di uno chassis che non \u00e8 qualificato a condurre, determina una diminuita potenza d'attacco del BattleMech, la cui entit\u00e0 \u00e8 in rapporto di correlazione con la differenza di abilit\u00e0 posseduta.\nFazioni.\nTabelle riassuntive delle fazioni che si contendono lo spazio della \"Inner Sphere\", nel periodo in cui \u00e8 ambientato \"MechCommander\":\nBattleMech.\nIl gioco offre tipologie di mech (definiti BattleMech) di classi distinte: \"Leggero\", \"Medio\", \"Pesante\" e d\"'Assalto\". In \"MechCommander\", le possibilit\u00e0 di personalizzazione dei vari modelli sono ridotte, limitandosi alle sole varianti di configurazione:\nUna volta determinato modello e variante, sar\u00e0 possibile personalizzare il BattleMech con armi e sensori, tenendo conto del limite di carico. Solo su alcuni modelli poi, \u00e8 consentito installare sensori e sistemi di occultamento radar di tipo avanzato, a prescindere dal carico massimo previsto per ciascun modello.\nDi seguito, i modelli di BattleMech disponibili in \"MechCommander\" (le descrizioni si riferiscono all'equipaggiamento dei vari mech in versione \"standard\") con la seguente legenda:\nLe varianti \"Armor\" e \"Jump\" hanno la medesima capacit\u00e0 di carico e lo stesso equipaggiamento.\nClasse leggera.\nCommando.\nInner Sphere, 25 tonnellate, 27 m\\s, salto medio, struttura: leggero, corazza: leggero, capacit\u00e0 di carico: A\\J - 16.0, W - 19.0\nA\\J - 1 Laser, 4 SRM, 1 sensore base\nW - 2 Laser, 1 Streak srm, 1 sensore base\nIl Commando \u00e8 un BattleMech da ricognizione, opportuno in particolar modo per rivelare zone della mappa \"oscurate\" dalla cosiddetta \"nebbia di guerra\".\nFirestarter.\nInner Sphere, 30 tonnellate, 27 m\\s, salto medio, struttura: leggero, corazza: leggero, capacit\u00e0 di carico: A\\J - 19.00, W - 22.00\nA\\J - 2 Lanciafiamme pesanti, 1 SRM, 1 sensore base\nW - 1 Laser, 2 SRM, 1 PPC, 1 sensore base.\nUller.\nClan, 30 tonnellate, 27 m\\s, salto medio, struttura: leggero, corazza: leggero, capacit\u00e0 di carico: A\\J - 21.0, variante W - 25.0\nA\\J - 1 Clan streak SRM, 2 Clan ER Laser, 1 Clan Ultra Auto Cannon leggero, 1 sensore standard dei Clan\nW - 2 Clan streak SRM, 2 Clan ER Laser, 1 Clan Ultra Auto Cannon leggero, 1 sensore standard dei Clan\nL'Uller, chiamato cos\u00ec in onore di una divinit\u00e0 della mitologia norrena, \u00e8 un mech leggero con una discreta capacit\u00e0 di carico. L'armamento base comprende armi che vanno dal corto al lungo raggio.\nRaven.\nInner Sphere, 35 tonnellate, 27 m\\s, salto medio, struttura: media, corazza: A - media, W\\J - leggera, capacit\u00e0 di carico: A\\J - 19, W - 22.0\nA\\J - 2 Laser, 2 SRM, 1 Strk SRM, 1 Guardian ECM Suite, 1 Beagle Probe, 1 sensore avanzato\nW - 2 Laser, 1 Strk SRM, 1 Large Laser, 1 Guardian ECM Suite, 1 Beagle Probe, 1 sensore avanzato\nBattleMech da ricognizione che monta sensori avanzati: il Guardian ECM suite, il Beagle Active Probe ed il sensore a lungo raggio (strumenti che permettono di rilevare altri mech anche a grandi distanze e d'interferire coi loro sensori, accorciandone il raggio).\nCougar.\nClan, 35 tonnellate, 27 m\\s, salto medio, struttura: media, corazza: A - media, W\\J - leggera, capacit\u00e0 di carico: A\\J - 28, W - 34\nA\\J - 1 Lanciafiamme pesante dei Clan, 1 Large Laser dei Clan, 3 Clan LRM, 1 sensore standard dei Clan\nW - 2 Large Laser dei Clan, 4 Clan SRM, 1 Sensore Standard dei Clan\nIl Cougar, in configurazione \"Armor\", ha una notevole capacit\u00e0 di carico e una buona blindatura. La configurazione \"Weapon\" sacrifica l'armatura, in favore di una capacit\u00e0 di carico maggiore.\nClasse media.\nHollander II.\nInner Sphere, 45 tonnellate, 24 m\\s, salto corto, struttura: media, corazza: A - media, W\\J - leggera, capacit\u00e0 di carico: A\\J - 25.5, W - 30.00\nA\\J - 1 Laser, 1 Streak SRM, 1 Fucile Gauss, 1 sensore di base\nW - 1 Laser, 1 Large Laser, 1 Fucile Gauss, 1 sensore di base.\nHunchback.\nInner Sphere, 50 tonnellate, 18 m\\s, salto corto, struttura: pesante, corazza: media, capacit\u00e0 di carico: A\\J - 28.5, W - 33.0\nA\\J - 2 Laser, 1 Autocannon pesante, 1 sensore di base\nW - 1 Laser, 1 Autocannon pesante, 1 Large Laser, 1 sensore di base.\nHunchback IIC.\nClan, 50 tonnellate, 18 m\\s, salto corto, struttura: pesante, corazza: A - media, W\\J - leggera, capacit\u00e0 di carico: A\\J - 35.5, W - 45.5\nA\\J - 1 Lanciafiamme pesante dei Clan, 1 Laser a impulsi dei Clan, 1 Autocannon Ultra dei Clan, 2 ER Laser dei Clan, 1 sensore Standard dei Clan\nW - 1 Lanciafiamme pesante dei Clan, 2 Ultra dei Clan, 1 ER Laser dei Clan, 1 Sensore base dei Clan\nEvoluzione dell'Hunchback. Risalta per la grande capacit\u00e0 di carico, anche nelle varianti \"Armor\" e \"Jump\".\nCenturion.\nInner Sphere, 55 tonnellate, 18 m\\s, salto corto, struttura: pesante, corazza: media, capacit\u00e0 di carico: A\\J - 31.5, W 36\nA\\J - 2 Lasers, 1 Autocannon, 2 LRM, 1 sensore di base\nW - 1 PPC, 1 Autocannon, 2 LRM, 1 sensore di base\nIl Centurion \u00e8 un mech versatile, che monta armi di ogni gittata. Il carico equipaggiabile \u00e8 inferiore rispetto all'Hunchback IIC (variante W); ha la capacit\u00e0 del IIC variante A, ma pu\u00f2 giovarsi di una blindatura di maggior spessore.\nClasse pesante.\nVulture.\nClan, 60 tonnellate, 24 m\\s, salto corto, struttura: pesante, corazza: media, capacit\u00e0 di carico: A\\J - 46, W - 52\nA\\J - 2 Clan Large Pulse Laser, 8 Clan LRM Rack, 1 sensore di base dei Clan\nW - 2 Clan Large Pulse Laser, 2 Clan ER Large Laser, 8 Clan LRM Rack, 1 sensore di base dei Clan.\nCatapult.\nInner Sphere, 65 tonnellate, 18 m\\s, salto corto, struttura: pesante, corazza: A - pesante, W\\J - media, capacit\u00e0 di carico: A\\J - 36, W - 40\nA\\J - 2 Pulse Laser, 6 LRM, 1 sensore di base\nW - 1 Laser, 1 Large Pulse Laser, 6 LRM, 1 sensore di base.\nLoki.\nClan, 65 tonnellate, 24 m\\s, salto corto, struttura: pesante, corazza: media, capacit\u00e0 di carico: A\\J - 50.5, W - 56.5\nA\\J - 2 Clan Streak SRM, 4 Clan ER Laser, 1 Clan Ultra AC, 1 Clan ER PPC, 1 sensore di base dei Clan\nW - 2 Clan Streak SRM, 2 Clan Large ER Laser, 2 Clan Gauss Rifle, 1 sensore di base dei Clan.\nVeicoli.\nSono presenti anche alcuni veicoli di supporto, come i blindati da ricognizione, i posamine, i dragamine e le postazioni radar mobili.\nMechCommander GOLD.\nMechCommander GOLD, uscito nel 1999 (sviluppato FASA Studio e pubblicato da Hasbro Interactive) \u00e8 la versione di \"MechCommander\" che include l'espansione \"\"; contiene anche una nuova campagna, sei nuovi BattleMech ed ulteriori armi. Inoltre, in tale edizione \u00e8 possibile selezionare il livello di difficolt\u00e0. A differenza del gioco base, non \u00e8 disponibile la localizzazione in lingua italiana.\nA seguire, i modelli di BattleMech aggiunti in \"MechCommander GOLD\":"}
{"id": "2465078", "revid": "149727", "url": "https://it.wikipedia.org/wiki?curid=2465078", "title": "L\u00fctzen-Wiesengrund", "text": ""}
{"id": "2465079", "revid": "149727", "url": "https://it.wikipedia.org/wiki?curid=2465079", "title": "Comunit\u00e0 amministrativa L\u00fctzen-Wiesengrund", "text": ""}
{"id": "2465081", "revid": "73125", "url": "https://it.wikipedia.org/wiki?curid=2465081", "title": "Antoine d'Abbadie", "text": ""}
{"id": "2465084", "revid": "1305772", "url": "https://it.wikipedia.org/wiki?curid=2465084", "title": "Conquest", "text": "Conquest (\"conquista\" in lingua inglese) pu\u00f2 riferirsi a:"}
{"id": "2465085", "revid": "287204", "url": "https://it.wikipedia.org/wiki?curid=2465085", "title": "Conquest (album)", "text": ""}
{"id": "2465087", "revid": "38120", "url": "https://it.wikipedia.org/wiki?curid=2465087", "title": "Different World", "text": "Different World (\"mondo diverso\" in lingua inglese) pu\u00f2 riferirsi a:"}
{"id": "2465091", "revid": "1305772", "url": "https://it.wikipedia.org/wiki?curid=2465091", "title": "Fallen Angel", "text": "Fallen Angel (angelo caduto in lingua inglese) pu\u00f2 riferirsi a:"}
{"id": "2465092", "revid": "1305772", "url": "https://it.wikipedia.org/wiki?curid=2465092", "title": "Head First", "text": ""}
{"id": "2465094", "revid": "149727", "url": "https://it.wikipedia.org/wiki?curid=2465094", "title": "Dietrichsroda", "text": ""}
{"id": "2465095", "revid": "149727", "url": "https://it.wikipedia.org/wiki?curid=2465095", "title": "St\u00e4dten", "text": ""}
{"id": "2465098", "revid": "252548", "url": "https://it.wikipedia.org/wiki?curid=2465098", "title": "Achille Mauzan", "text": ""}
{"id": "2465101", "revid": "363629", "url": "https://it.wikipedia.org/wiki?curid=2465101", "title": "Obiettivi Canon EF 400mm", "text": "L'obiettivo EF 400mm \u00e8 un super-teleobiettivo prodotto da Canon Inc.. L'obiettivo ha un attacco EF ed \u00e8 quindi compatibile con macchine fotografiche reflex della serie EOS.\nCanon attualmente produce tre ottiche fisse da 400mm di lunghezza focale che si differenziano per l'apertura del diaframma. In particolare abbiamo:\nIl 400mm f/2.8L IS USM \u00e8 l'obiettivo di categoria pi\u00f9 elevata e quindi dei tre il pi\u00f9 costoso. Quest'ottica \u00e8 largamente impiegata nella fotografia sportiva e naturalistica.\nDurante la seconda met\u00e0 del 2010 ne \u00e8 stata annunciata la versione II (come per l'altrettanto prestigioso EF 300mm f/2.8L IS USM), ma la commercializzazione definitiva, prevista inizialmente per il primo trimestre 2011, era stata posticipata alla fine dello stesso anno, per ragioni relative alla linea di produzione a cui poi si sono aggiunti ulteriori ritardi a seguito del disastroso terremoto che ha colpito il Giappone nel marzo 2011. Ad oggi la versione II dell'f/2.8 \u00e8 l'unica prodotta.\nRispetto alla prima versione, il nuovo modello pesa 3850 grammi e monta una versione pi\u00f9 recente ed efficace del meccanismo di stabilizzazione. \nIl 400mm f/4 DO IS USM \u00e8 uno dei soli due obiettivi Canon dotati di elementi ottici diffrattivi (l'altro \u00e8 l'EF 70-300mm). L'uso di questi elementi fa s\u00ec che l'obiettivo sia significativamente pi\u00f9 leggero, a costo per\u00f2 di una parziale perdita di qualit\u00e0 dell'immagine.\nIl 400mm f/5.6L IS \u00e8 il pi\u00f9 economico della serie dei 400mm. Essendo la massima apertura del diaframma a 5.6, questo obiettivo \u00e8 relativamente \"buio\" \u00e8 ci\u00f2 lo rende meno usabile nelle situazioni di scarsa luminosit\u00e0, come in prima mattina o durante la sera.\nTutte queste tre ottiche sono compatibili con i moltiplicatori Canon Extender EF."}
{"id": "2465102", "revid": "287204", "url": "https://it.wikipedia.org/wiki?curid=2465102", "title": "Zancona (torrente)", "text": "La Zancona \u00e8 un torrente della Toscana meridionale, che nasce dalla Riserva Naturale del Monte Labbro fino a confluire nel fiume Ente. Il corso d'acqua attraversa i territori comunali di Arcidosso, Castel del Piano, Cinigiano e Seggiano.\nScendendo dalle pendici occidentali del Monte Amiata e da quelle settentrionali del Monte Labbro, si dirige a nord attraversando i villaggi delle Macchie e Zancona, passando fra il poggio di Roveta ed Arcidosso, lambisce ad ovest Montelaterone, e prosegue a nord lasciandosi alla sinistra il borgo di Monticello Amiata. Dopodich\u00e9 si inoltra sotto Montegiovi, dove insieme al torrente Vivo, si immette nel torrente Ente. Il tragitto si conclude dopo circa 10 chilometri, dove l'Ente, che ha accolto nel suo corso d'acqua la Zancona e il Vivo, confluisce nell'Orcia.\nIl torrente presenta un fondo perlopi\u00f9 ciottoloso, anche se non mancano zone in cui il fondale \u00e8 sabbioso o a grandi massi. L'acqua \u00e8 limpidissima e pulita, e la vegetazione \u00e8 quella tipica del bosco cedue, con tronchi e radici che interrompono talvolta la corrente.\nLa Zancona \u00e8 un torrente molto famoso per la pesca, essendo ricco di pesci quali la trota e il barbo.\nLungo il torrente, nei pressi dell'isola ecologica situata oltre il viadotto sulla vallata, sono stati rinvenuti reperti risalenti al IV secolo a.C. e una necropoli del III-II secolo a.C., ovvero un sepolcro a incinerazione caratterizzato dalla presenza di urne di arenaria e vasi cinerari su cui sono scritti i nomi dei defunti in etrusco."}
{"id": "2465111", "revid": "110157", "url": "https://it.wikipedia.org/wiki?curid=2465111", "title": "Tiberio Sempronio Gracco (console 215 a.C.)", "text": "Biografia.\nCarriera politico-militare.\nNel 216 a.C. fu edile curule; dopo la battaglia di Canne fu nominato \"magister equitum\" del dittatore Marco Giunio Pera, che doveva riorganizzare l'esercito e nuove leve dopo il disastro.\nCon le legioni appena formate, Gracco e Pera posero il campo vicino a \"Casilinum\"; quando il dittatore dovette ritornare a Roma, Gracco ebbe il comando, ma con l'accordo di non tentare alcuna sortita contro il nemico, anche se la citt\u00e0 di Casilinum era assedita da Annibale e la popolazione iniziava a soffrire la fame. Per dare sollievo alla popolazione assediata, Gracco per tre notti successive fece mandare lungo il Volturno numerose ceste piene di viveri; poich\u00e9 il fiume scorreva all'interno della citt\u00e0, la popolazione riusc\u00ec facilmente a recuperare le ceste. Sfortunatamente la quarta notte le ceste, a causa di un forte vento, vennero spinte sulla sponda dove stazionava l'esercito cartaginese e da quel momento il nemico prese a sorvegliare assiduamente il fiume cos\u00ec da impedire l'introduzione di altri viveri.\nCompletamente assediata, senza possibilit\u00e0 di ricevere aiuti in uomini o vettovaglie, la popolazione e la guarnigione di \"Casilinum\" alla fine cedettero e si arresero. Dopo la capitolazione della citt\u00e0, Gracco segu\u00ec il dittatore a Roma per riferire degli avvenimenti e per predisporre i piani per il futuro; in quell'occasione Pera espresse pubblicamente grande soddisfazione per la condotta tenuta da Gracco e lo raccomand\u00f2 per il consolato.\nSul finire del 216 a.C., tornato a Roma, organizz\u00f2 come edile curule, insieme a Gaio Letorio, i Ludi Romani, ripetuti per tre giorni interi.\nL'anno successivo (215 a.C.) fu eletto console con Lucio Postumio Albino (che poco dopo per\u00ec nella battaglia della Selva Litana). Il momento era particolarmente difficile per Roma, si trattava di riorganizzare l'esercito dopo le disfatte dell'anno precedente e di arruolare nuove forze. Gracco assunse il comando di oltre 25.000 alleati e dei \"volones\" e marci\u00f2 oltre il Volturno, ponendo il proprio campo presso Liternum, e fece a pezzi i Campani. Sul finire dell'anno, Tiberio, avendo condotto le sue legioni da \"Cuma\" a \"Lucera\" in Apulia, invi\u00f2 il pretore Marco Valerio Levino a \"Brundisium\" con l'esercito che aveva con s\u00e9 in precedenza a \"Lucera\", incaricandolo di difendere le coste dell'agro salentino e sorvegliare i movimenti di Filippo V di Macedonia in vista di una possibile guerra con la Macedonia.\nNel 214 a.C. gli fu comandato dal console Quinto Fabio Massimo di portarsi verso Benevento, cos\u00ec da bloccare il ricongiungimento delle forze di Annone (figlio di Bomilcare) con l'esercito di Annibale. Vicino al fiume Calore il proconsole Tiberio e le sue legioni, formate per la maggior parte da schiavi, riuscirono ad intercettare l'esercito cartaginese. Nella battaglia che ne segu\u00ec, l'esercito di Annone, formato da 17.000 fanti (per lo pi\u00f9 Bruzi e Lucani) e 1.200 cavalli venne totalmente disperso; Annone riusc\u00ec a fuggire con solo 2.000 cavalieri e dovette tornare verso la Calabria.\nNel 213 a.C. venne eletto console per la seconda volta ed ebbe come collega Quinto Fabio Massimo, figlio del Verrucoso. Ancora una volta la guerra contro Annibale venne affidata ai due consoli dell'anno: a Fabio Massimo e a Sempronio Gracco. A Fabio venne affidato il compito di dirigersi in \"Apulia\", a Sempronio in \"Lucania\", dove affront\u00f2 molti scontri di poca importanza, espugnando anche alcuni \"oppida\" lucani.\nMorte (212 a.C.).\nNel 212 a.C., una volta ottenuto il proconsolato della Lucania, gli fu ordinato di lasciare quei territori e di accamparsi con le truppe nei pressi di \"Beneventum\". Un triste presagio gli apparve prima di partire, mentre faceva un sacrificio. Uccisa la vittima, due serpenti sbucarono da un luogo nascosto e, raggiunte le viscere dell'animale, divorarono tutto il fegato. Poco dopo sparirono. Gli aruspici gli consigliarono di provare con un nuovo sacrificio, ma anche la seconda e terza volta i serpenti assaggiarono il fegato e sparirono.\nSecondo la tradizione mor\u00ec durante una scaramuccia presso i \"Campi Veteres\" contro una pattuglia cartaginese comandata da Magone, \u00abdopo un'eroica resistenza\u00bb; sembra che la su morte sia stata provocata a seguito del tradimento del pretore filo-romano, Flavo Lucano, il quale, passato dalla parte dei cartaginesi, sugger\u00ec il luogo e il momento esatto per compiere l'assalto fatale. Vi sono alcuni storici antichi che ritengono sia morto invece presso il fiume Calore Irpino, non molto distante da Benevento. L'episodio viene raccontato da Livio:\nUn'altra versione della sua morte, tramandataci sempre da Livio, sostiene che:\nVi sarebbero poi diverse versioni dei suoi funerali. La versione pi\u00f9 diffusa \u00e8 quella secondo la quale Annibale fece innalzare un rogo per lui all'ingresso dell'accampamento cartaginese e che l'intero esercito in armi sia sfilato in parata, mentre il comandante cartaginese ne celebrava le esequie con tutti gli onori. Una seconda versione, raccontata sempre da Livio, riferisce che i Cartaginesi si impadronirono della sola testa di Gracco che venne portata ad Annibale, il quale la invi\u00f2 al questore Gneo Cornelio Lentulo che, alla presenza dell'esercito e dei cittadini di Benevento, celebr\u00f2 le esequie."}
{"id": "2465112", "revid": "1833487", "url": "https://it.wikipedia.org/wiki?curid=2465112", "title": "Jazz sinfonico", "text": "Il jazz sinfonico \u00e8 un genere di musica concertistica orchestrale di origine americana, che trae le caratteristiche del suo linguaggio derivandole dalla musica colta europea (soprattutto dalla tradizione romantica), in unione con il jazz, la tradizione musicale afro-americana e la musica popolare statunitense.\nCompare negli anni 1920 e viene identificato e collocato in ambito urbano americano. Il termine fu coniato dal famoso direttore d'orchestra americano Paul Whiteman nei primi anni del decennio. Il primo componimento di jazz sinfonico si ritiene l'opera \"Blue Monday\" di George Gershwin che nel 1922 nel tentativo di trovare un nuovo sound compose questa partitura, precedendo il famoso balletto sinfonico di Darius Milhaud \"La cr\u00e8ation du monde\". Oggi l'opera di jazz sinfonico pi\u00f9 nota rimane la \"Rhapsody in Blue\" di Gershwin cui segu\u00ec poco dopo il noto \"Concerto in fa\" dello stesso autore. Seguirono altre opere riuscite e meno, tra cui \"Jazz Simphony\" di George Antheil e \"Metropolis\" di Ferde Grof\u00e8 (che fu l'orchestratore della Rhapsody di Gershwin).\nGia nel 1955, una composizione che illustra il genre di jazz sinfonico per prestazioni su solista fisarmonica e stato concepito dal fisarmonicista/compositore John Serry Sr. e successivamente pubblicato negli Stati Uniti nel 1957. Negli anni successivi e stato trascritto dal compositore per fisarmonica bassi senza o pianoforte. (Vedi \"American Rhapsody\").\nDa segnalare \u00e8 anche l'opera \"Dialogues for Jazz Combo and Orchestra\" composta da Howard Brubeck, fratello di Dave, ed eseguita per la prima volta il 10, 11 e 13 dicembre 1959 dal Dave Brubeck Quartet e la New York Philharmonic diretta da Leonard Bernstein.\nL'intento evidente di questa composizione divisa in quattro movimenti \u00e8 il creare un dialogo tra il complesso jazz e l'orchestra sinfonica."}
{"id": "2465113", "revid": "4175", "url": "https://it.wikipedia.org/wiki?curid=2465113", "title": "Sentenza Webster", "text": "La sentenza Webster \u00e8 una legge applicata al calcio che ha coinvolto per primo Andy Webster, ex difensore degli Hearts of Midlothian di Edimburgo, in Scozia. Nel settembre 2006 \u00e8 diventato il primo giocatore a sfruttare il trasferimento del regolamento aggiornato della FIFA, organo di governo del calcio. Questa sentenza \u00e8 in stretta correlazione con la sentenza Bosman del 1995.\nAntefatti.\nRegolamentazione dei trasferimenti dei calciatori.\nLe normative che hanno portato alla sentenza Webster sono state adottate in risposta alla Commissione europea, che nel 1998 ha ritenuto l'allora attuale sistema dei trasferimenti dei calciatori della FIFA come un ostacolo alla \"libert\u00e0 di movimento rispetto ai lavoratori in altri settori\" per i giocatori stessi. Allora la FIFA e il suo omologo europeo, la UEFA, operarono verso l'esenzione della regola per il calcio, ma dopo che la Commissione ha minacciato di sopprimere il sistema, i nuovi regolamenti sono entrati in vigore da settembre 2001. A causa della complessit\u00e0 giuridica, i primi effetti si sono visti solo 5 anni dopo con il caso Webster.\nL'articolo 17.\nL'articolo 17 del \"Regolamento della FIFA per lo status e il trasferimento di giocatori\" \u00e8 intitolato \"Conseguenze di un contratto senza giusta causa\", ed \u00e8 il quinto articolo del IV capitolo, \"Manutenzione di stabilit\u00e0 contrattuale tra Professionisti e club\". Esso delinea le disposizioni che si applicano se il contratto \u00e8 concluso senza giusta causa, e l'obbligo per la parte in torto al pagamento di un compenso. In particolare, si afferma che ogni giocatore che ha firmato un contratto prima di 28 anni si pu\u00f2 \"svincolare\" tre anni dopo che l'accordo \u00e8 stato firmato; se lui ha 28 o pi\u00f9 anni, il tempo limite \u00e8 ridotto a due anni.\nL'articolo 17 \u00e8 stato introdotto nel dicembre 2004, con effetti a partire dal gennaio 2005.\nUn calciatore che intende avvalersi di questo articolo ha tre obblighi da rispettare: comunicare alla societ\u00e0 della propria intenzione di rescissione entro quindici giorni dall'ultima partita giocata con la maglia del club, divieto di trasferimento in una squadra dello stesso campionato nei dodici mesi successivi e un pagamento di indennizzo alla vecchia societ\u00e0 di appartenenza, in base ad alcuni criteri oggettivi come l'ingaggio e il tempo rimanente alla scadenza del contratto (fino a un massimo di 5 anni).\nIl trasferimento di Webster.\nAndy Webster fu ingaggiato dall' a marzo 2001.\nPer problemi legati al rinnovo di contratto nel 2006 fu messo fuori rosa.\nAvendo ancora un anno di contratto, per la prima volta in Europa fa ricorso ad una legge dell'Unione europea - recepita anche in ambito FIFA - che permette ad un calciatore con un contratto di durata superiore ai tre anni di svincolarsi e porre fine al contratto unilateralmente al termine del terzo anno previo congruo preavviso, indipendentemente dalla durata del contratto stesso. Il tribunale gli d\u00e0 ragione e la FIFA ratifica la decisione il 4 settembre 2006, creando cos\u00ec un clamoroso precedente per altri eventuali calciatori che volessero intraprendere lo stesso cammino. Contestualmente alla liberatoria, tuttavia, la FIFA riconosce agli Hearts un indennizzo pari ad un anno di ingaggio del giocatore.\nComportamento della FIFA sul caso Webster.\nGli Hearts avevano inizialmente messo una valutazione di 5 milioni di sterline su Webster. Tuttavia, poich\u00e9 egli era da pi\u00f9 di tre anni sotto contratto, era fuori dal \"periodo protetto\", e le eventuali indennit\u00e0 dovute alla societ\u00e0 di appartenenza erano basate principalmente sulle quantit\u00e0 dello stipendio di Webster ancora da liquidare, ossia una cifra stimata a circa \u00a3250.000 dai consulenti di Webster.\nIl Tribunale dei trasferimenti della FIFA si \u00e8 riunito il 4 aprile 2007, dichiarando che erano dovuti agli Hearts \u00a3625.000, sulla base dei futuro salari di Webster, il potenziale guadagno in seguito ad una cessione e le spese legali.\nA causa del tardivo avvertimento alla societ\u00e0 di appartenenza di voler sciogliere il contratto, Webster \u00e8 stato sospeso per le prime due settimane della stagione 2007-2008. In generale, se la rottura dell'accordo avviene all'interno del cosiddetto periodo protetto il calciatore pu\u00f2 essere sanzionato con una squalifica che va dai 4 ai 6 mesi.\nIn seguito al ricorso alla sentenza da parte degli Hearts e alla volont\u00e0 di Webster di fare anch'egli ricorso contro l'ammenda nei suoi confronti ritenuta eccessiva, il 30 gennaio 2008 il Tribunale Arbitrale dello Sport, la pi\u00f9 alta autorit\u00e0, si \u00e8 riunito a Losanna e chiarito la sentenza originale. Hanno inoltre ridotto le indennit\u00e0 dovute a carico dei Webster a \u00a3150.000.\nReazioni.\nQuesta legge d\u00e0 molto potere ai calciatori, che potrebbero lasciare il club per un importo relativamente modesto, o aumentare il loro potere di contrattazione del contratto in seguito. Da allora molti altri giocatori si sono avvalsi dell'articolo 17, come Tony Sylva e Jon\u00e1s Guti\u00e9rrez."}
{"id": "2465116", "revid": "124957725", "url": "https://it.wikipedia.org/wiki?curid=2465116", "title": "Andrew McAuley", "text": "Amante dell'avventura, era noto per le scalate e le traversate di tratti di mare in kayak.\n\u00c8 scomparso durante il tentativo di attraversare in kayak il Mar di Tasmania, una traversata di 1.600\u00a0km, nel febbraio del 2007.\nBiografia.\nNel 2003 effettu\u00f2 la prima traversata dello Stretto di Bass, un braccio di mare che separa l'Australia meridionale dalla Tasmania. L'anno successivo intraprese l'attraversata del Golfo di Carpentaria, tra Australia e Nuova Guinea e nel 2006 guid\u00f2 una spedizione nel Territorio Antartico Australiano, dove navig\u00f2 per oltre 800\u00a0km nel Circolo Antartico.\nScalate.\nMcAuley si \u00e8 arrampicato su svariate vette in Australia, Nuova Zelanda, Pakistan e Patagonia. Preferiva sperimentare nuove vie ed effettuare scalate di esplorazione, piuttosto che ricalcare strade gi\u00e0 battute.\nLa traversata del Mar di Tasmania e la morte.\nNel dicembre del 2006, Andrew effettu\u00f2 il primo tentativo di attraversare il Mar di Tasmania in un kayak singolo standard che per\u00f2 fall\u00ec a causa dell'eccessiva temperatura all'interno della cabina.\nIl secondo tentativo inizi\u00f2 l'11 gennaio 2007 e si concluse tragicamente con il ritrovamento del kayak parzialmente allagato il 10 febbraio, ad appena 30 miglia dal punto di arrivo a Milford Sound. Iniziarono le ricerche del corpo, che vennero interrotte il 12 febbraio, senza successo.\nPer poter dormire doveva scivolare con il corpo lungo il kayak, e rimanere con un braccio appoggiato sull'addome e l'altro lungo il fianco e chiudere ermeticamente il \"boccaporto\" con un bulbo in fibra di vetro (soprannominato \"Casper\") che rendeva possibile superare le condizioni pi\u00f9 dure durante le tempeste, inevitabili in quel tratto d'oceano. Quando il bulbo era inutilizzato e posto nella sua posizione di riposo dietro la schiena di Andrew, in caso di cappottamento il kayak avrebbe potuto riempirsi d'acqua. Perci\u00f2, nel caso fosse accaduto, egli avrebbe dovuto uscire dal kayak, rimetterlo nella corretta posizione e provvedere ad auto-soccorrersi. Probabilmente fu questa la causa del fallimento. Quando il kayak fu ritrovato la capsula era sparita. Si suppone sia stata strappata da un'onda anomala, come dimostrato da una delle corsie su cui era incardinata, che risultava danneggiata.\nJonathan Borgais, un esperto marinaio che stava guidando la spedizione fornendo le previsioni meteorologiche, fece questa osservazione:\nIl documentario dell'impresa di Andrew, \"Solo: Lost at sea\", include spezzoni di video recuperati dalla memory card della sua videocamera, cos\u00ec come interviste al suo team durante la spedizione. Inizia con l'angosciante chiamata da lui effettuata il 9 febbraio, nella quale, con una voce particolarmente provata, chiede un estremo aiuto:\nNella stessa estate un kayak speciale costruito per due persone ha attraversato il Mar di Tasmania lungo una rotta pi\u00f9 a nord (traversata nota con il nome \"Crossing the ditch\"). Un particolare spirito di competizione deve aver spinto Andrew ad effettuare la traversata in quel periodo."}
{"id": "2465121", "revid": "486946", "url": "https://it.wikipedia.org/wiki?curid=2465121", "title": "Dobichau", "text": ""}
{"id": "2465122", "revid": "486946", "url": "https://it.wikipedia.org/wiki?curid=2465122", "title": "Ni\u00dfmitz", "text": ""}
{"id": "2465123", "revid": "486946", "url": "https://it.wikipedia.org/wiki?curid=2465123", "title": "Zscheiplitz", "text": ""}
{"id": "2465124", "revid": "149727", "url": "https://it.wikipedia.org/wiki?curid=2465124", "title": "M\u00fcncheroda", "text": ""}
{"id": "2465133", "revid": "71155", "url": "https://it.wikipedia.org/wiki?curid=2465133", "title": "Pulpo", "text": ""}
{"id": "2465137", "revid": "785616", "url": "https://it.wikipedia.org/wiki?curid=2465137", "title": "Confessions", "text": ""}
{"id": "2465138", "revid": "1851848", "url": "https://it.wikipedia.org/wiki?curid=2465138", "title": "Marco Veronese", "text": "Biografia.\n\u00c8 il fratello minore del giocatore Simone Veronese.\nNel dicembre 2005, durante uno scontro in allenamento, quando militava nel Pavia, colpisce con un pugno il compagno di squadra Riccardo Meggiorini, fratturandogli la mascella.\nCarriera.\nGiocatore.\nCresciuto nelle giovanili dell'Inter debutta in Serie A nella stagione 1994-1995 con 3 presenze.\nNella stagione 1995-1996 passa (assieme al fratello Simone proveniente dal Cagliari) alla in Serie B (16 presenze). La stagione successiva veste la maglia del , con la quale ottiene la promozione in Serie B, e nel 1997-1998 quella del entrambe in Serie C1.\nNel 1998-1999 torna in Serie B, prima con il Chievo, successivamente con l'Alzano Virescit. Dal 2000 al 2002 \u00e8 protagonista con il prima in Serie C1 e poi in Serie B per un totale di 44 presenze e 9 gol ottenendo, oltre alla promozione in Serie B dell'anno precedente, anche una in Serie A.\nPassa quindi al Vicenza sempre in Serie B nella stagione 2002-2003 per poi accasarsi per due stagioni allo Spezia, militante in Serie C1. Dal 2005 al 2007 milita con il (56 presenze e 25 gol), per poi passare prima al e, poi, nella stagione 2008-2009 al , con la quale ottiene il primato nel girone A di Prima Divisione e la promozione in Serie B.\nNell'estate del 2009 l'attaccante firma un biennale con il Lecco.\nDurante il mercato invernale del 2011 ritorna al Pavia, partecipante al campionato di Lega Pro Prima Divisione, dove disputa 8 gare e realizza una rete.\nNella stagione seguente rimane al Pavia, dove chiuder\u00e0 con 9 presenza e una rete.\nIn carriera ha totalizzato 3 presenze in Serie A e 91 presenze segnando 5 reti in Serie B.\nAllenatore.\nTerminato di giocare, ha intrapreso l'attivit\u00e0 di allenatore occupandosi della formazione Berretti sempre nella societ\u00e0 lombarda. Il 6 dicembre 2013, dopo l'esonero di Alessio Pala, \u00e8 stato chiamato alla guida della prima squadra e il 10 gennaio 2014 dopo tre giornate \u00e8 stato sostituito da Patrizio Bensi.\nDal 28 giugno 2014 \u00e8 allenatore in seconda del in Lega Pro, come vice di Fulvio Pea. La stagione successiva segue lo stesso Pea sulla panchina della Cremonese. Nel 2017 affianca Gianni De Biasi sulla panchina della Nazionale albanese e poi dell'; nel marzo 2019 sostituisce Stefano Rossini alla guida della Vigor Carpaneto, formazione piacentina militante nel campionato di Serie D. Conduce i piacentini a un piazzamento di centroclassifica, e a fine stagione viene riconfermato; ciononostante, dopo pochi giorni chiede e ottiene la rescissione del contratto.\nIl 23 luglio 2019 viene annunciato come nuovo allenatore della formazione Primavera del Parma Calcio."}
{"id": "2465139", "revid": "88740", "url": "https://it.wikipedia.org/wiki?curid=2465139", "title": "Laucha", "text": "Laucha \u00e8 una frazione del comune tedesco di H\u00f6rsel, in Turingia.\nStoria.\nLaucha costitu\u00ec un comune autonomo fino al 1\u00ba dicembre 2011."}
{"id": "2465141", "revid": "122246", "url": "https://it.wikipedia.org/wiki?curid=2465141", "title": "Volejbalov\u00fd klub Dukla Liberec (maschile)", "text": "Il Volejbalov\u00fd Klub Dukla Liberec \u00e8 una societ\u00e0 pallavolistica maschile ceca con sede a Liberec: milita nel campionato di Extraliga."}
{"id": "2465144", "revid": "599013", "url": "https://it.wikipedia.org/wiki?curid=2465144", "title": "Giancarlo Brusati", "text": "Dal 1981 al 1984 fu Presidente della F.I.E."}
{"id": "2465147", "revid": "1120856", "url": "https://it.wikipedia.org/wiki?curid=2465147", "title": "Alfredo Pezzana", "text": "\u00c8 stato segretario generale della Federazione Italiana Scherma dal 1947 al 1964.\nLa citt\u00e0 di Torino gli ha intitolato in data 4 dicembre 2015 un'area verde nel quartiere Borgo San Paolo, nelle vicinanze di piazza Marmolada."}
{"id": "2465150", "revid": "1573940", "url": "https://it.wikipedia.org/wiki?curid=2465150", "title": "Vincenzo Pinton", "text": ""}
{"id": "2465153", "revid": "149727", "url": "https://it.wikipedia.org/wiki?curid=2465153", "title": "Pl\u00f6\u00dfnitz", "text": ""}
{"id": "2465154", "revid": "149727", "url": "https://it.wikipedia.org/wiki?curid=2465154", "title": "Tr\u00f6bsdorf", "text": ""}
{"id": "2465155", "revid": "124127570", "url": "https://it.wikipedia.org/wiki?curid=2465155", "title": "Aldo Montano (1910)", "text": "Biografia.\nNato da una famiglia di origine genovese, \u00e8 il capostipite della famiglia di schermidori dei Montano, padre di Mario Aldo Montano, zio di Carlo Montano, Mario Tullio Montano e di Tommaso Montano e nonno di Aldo Montano. Sciabolatore di talento, cresciuto presso il Circolo Scherma Fides di Livorno, Aldo Montano appartenne al gruppo di atleti formati dal maestro Nedo Nadi.\nI suoi successi pi\u00f9 importanti sono stati due argenti nella sciabola a squadre alle Olimpiadi di Berlino del 1936 e in quelle di Londra del 1948, e 5 ori e 3 argenti ai Campionati del Mondo di Piestiany, Lisbona, Montecarlo, Varsavia, Losanna e Parigi.\n\u00c8 morto nel 1996 all'et\u00e0 di 85 anni."}
{"id": "2465157", "revid": "599013", "url": "https://it.wikipedia.org/wiki?curid=2465157", "title": "Athos Tanzini", "text": "Grande sciabolatore, appartiene all'ultima dinastia di schermidori cresciuti alla scuola del Maestro Beppe Nadi presso il Circolo Scherma Fides di Livorno, ."}
{"id": "2465159", "revid": "2110845", "url": "https://it.wikipedia.org/wiki?curid=2465159", "title": "Andr\u00e9 Gard\u00e8re", "text": "Era il fratello di \u00c9douard Gard\u00e8re."}
{"id": "2465162", "revid": "1573940", "url": "https://it.wikipedia.org/wiki?curid=2465162", "title": "Michel P\u00e9cheux", "text": ""}
{"id": "2465163", "revid": "599013", "url": "https://it.wikipedia.org/wiki?curid=2465163", "title": "Henri Dulieux", "text": ""}
{"id": "2465164", "revid": "1573940", "url": "https://it.wikipedia.org/wiki?curid=2465164", "title": "Paul Wormser", "text": "Biografia.\nNacque a Colmar da una famiglia ebrea, dopo gli studi in medicina esercit\u00f2 la professione di dentista. Fu campione universitario di scherma e partecip\u00f2 alle Olimpiadi Berlino nel 1936 dove vinse una medaglia di bronzo nella competizione a squadre nella specialit\u00e0 della spada.\nDopo lo scoppio della Seconda guerra mondiale si trasfer\u00ec nell'Aveyron. Il 17 luglio 1944 venne arrestato dalle Waffen SS mentre si recava a portare soccorso in qualit\u00e0 di medico ad un partigiano ferito e fu condotto a Rodez. Un mese pi\u00f9 tardi quando i tedeschi si ritirarono dalla cittadina portarono con loro trenta prigionieri, tra cui Wormser, che vennero poi fucilati nella vicina localit\u00e0 di Sainte-Radegonde. Sepolto provvisoriamente a Espalion, nel 1946 il corpo fu trasferito nel cimitero ebraico di Colmar.\n\u00c8 stato insignito con la Croix de guerre."}
{"id": "2465165", "revid": "1573940", "url": "https://it.wikipedia.org/wiki?curid=2465165", "title": "Tibor Berczelly", "text": ""}
{"id": "2465168", "revid": "1573940", "url": "https://it.wikipedia.org/wiki?curid=2465168", "title": "P\u00e1l Kov\u00e1cs", "text": "Era il padre di Attila Kov\u00e1cs e di Tam\u00e1s Kov\u00e1cs."}
{"id": "2465169", "revid": "767487", "url": "https://it.wikipedia.org/wiki?curid=2465169", "title": "L\u00e1szl\u00f3 Rajcs\u00e1nyi", "text": ""}
{"id": "2465171", "revid": "1573940", "url": "https://it.wikipedia.org/wiki?curid=2465171", "title": "Imre Rajczy", "text": ""}
{"id": "2465174", "revid": "119026758", "url": "https://it.wikipedia.org/wiki?curid=2465174", "title": "Dorndorf", "text": "Dorndorf \u00e8 una frazione del comune tedesco di Krayenberggemeinde.\nStoria.\nNel 2013 il comune di Dorndorf venne fuso con il comune di Merkers-Kieselbach, formando il nuovo comune di Krayenberggemeinde.\nSuddivisione amministrativa.\nIl territorio comunale si divideva in tre zone (\"Ortsteil\"), corrispondenti al centro abitato di Dorndorf e a due frazioni:\nAmministrazione.\nGemellaggi.\nDorndorf \u00e8 gemellato con:"}
{"id": "2465176", "revid": "149727", "url": "https://it.wikipedia.org/wiki?curid=2465176", "title": "Dietlas", "text": ""}
{"id": "2465177", "revid": "149727", "url": "https://it.wikipedia.org/wiki?curid=2465177", "title": "Kirstingshof", "text": ""}
{"id": "2465180", "revid": "149727", "url": "https://it.wikipedia.org/wiki?curid=2465180", "title": "Nebra", "text": ""}
{"id": "2465183", "revid": "889336", "url": "https://it.wikipedia.org/wiki?curid=2465183", "title": "Faro Roman Rock", "text": "Il faro di Roman Rock si trova nella Falsa Baia, circa 1,5 km al largo di Simon's Town, in Sudafrica. \u00c8 il solo faro sudafricano a non trovarsi sulla terraferma: infatti \u00e8 stato eretto su uno scoglio, che viene completamente sommerso dall'alta marea, per segnalare la presenza di rocce pericolose per la navigazione.\nStoria.\nFu il commodoro Joseph Nourse della Royal Navy, di stanza a Simon's Town, a scrivere al segretario generale dell'ammiragliato, a Londra, suggerendo che un faro avrebbe migliorato la sicurezza per le navi britanniche in arrivo a Simon's Town di notte. Tra il 1823 ed il 1853 vennero proposte almeno 4 locazioni per il faro, ma alla fine quella prescelta fu sugli scogli di Roman Rock poich\u00e9 venne ritenuta pi\u00f9 idonea allo scopo, nonostante i costi maggiori.\nLa torre in ferro venne prefabbricata in Inghilterra e quindi spedita a Simon's Town per l'installazione. I lavori di costruzione iniziarono nel 1857, ma i venti forti e le alte maree resero impossibile lavorare per pi\u00f9 di sette giorni per ogni mese, per cui il cantiere si protrasse per 4 anni ed il faro fu terminato solo nel 1861. La luce ad acetilene \u00e8 stata accesa per la prima volta il 16 settembre dello stesso anno.\nNel 1919 il faro fu completamente automatizzato, e da allora non \u00e8 pi\u00f9 necessaria la presenza di personale. Recentemente \u00e8 stata aggiunta una piattaforma per l'atterraggio degli elicotteri, in quanto l'accesso via mare \u00e8 reso difficoltoso dai numerosi scogli che lo circondano.\nStruttura.\nSi tratta di una torre in ferro prefabbricata, completamente dipinta di bianco, eretta su uno scoglio isolato. La lampada ad acetilene produce un lampo ogni sei secondi, con un'intensit\u00e0 di 5000 candele. L'energia elettrica \u00e8 fornita da un cavo sottomarino collegato alla terraferma.\nNell'aprile del 2002 \u00e8 stata installata una stazione meteorologica automatizzata alimentata da energia solare, che rileva parametri meteorologici come temperatura e pressione dell'aria, velocit\u00e0 e direzione del vento, umidit\u00e0 relativa."}
{"id": "2465186", "revid": "130040", "url": "https://it.wikipedia.org/wiki?curid=2465186", "title": "Tommaso di Woodstok", "text": ""}
{"id": "2465190", "revid": "339392", "url": "https://it.wikipedia.org/wiki?curid=2465190", "title": "Faro di Roman Rock", "text": ""}
{"id": "2465192", "revid": "71433", "url": "https://it.wikipedia.org/wiki?curid=2465192", "title": "Tom Hern", "text": "Biografia.\nUltimo di quattro figli, due fratelli e una sorella, Tom \u00e8 noto per aver interpretato Devin Del Valle nella serie televisiva . Inoltre \u00e8 comparso in altre serie televisive come \"Shortland Street\", \"Revelations\", \"Interrogation\", \"Maddigan's Recearch\". La sua filmografia include anche annunci pubblicitari radiofonici e vari programmi di TV. Secondo il suo Web site ufficiale, egli \u00e8 nato a Christchurch, Nuova Zelanda, il 10 dicembre 1984. L'attore inoltre \u00e8 conosciuto col nome di Herndog, suo soprannome da lungo tempo. Fino al 2007, Tom \u00e8 comparso nella serie televisiva di fondo \"via della Nuova Zelanda delle immagini del South Pacific di \"Shortland Street\" e attualmente sta cercando nuove occasioni di lavoro negli Stati Uniti oltre a continuare il suo progetto musicale, Theodore High, con Latham Gaines.\nRecentemente ha prodotto la pellicola \"Il funzionamento del diavolo\", con gli amici James Napier ed Edward Sampson.\nLa pellicola ha rifinito la produzione e ricevuto il funzionamento di completamento dalla Commissione della pellicola della Nuova Zelanda. \"Il funzionamento del diavolo\" uscir\u00e0 in ritardo ai cinematografici di Rialto."}
{"id": "2465196", "revid": "124823563", "url": "https://it.wikipedia.org/wiki?curid=2465196", "title": "Borghetto (Piacenza)", "text": "Borghetto (\"Burgh\u00ebtt\" in piacentino) \u00e8 una frazione del comune italiano di Piacenza, situata a poca distanza dal torrente Nure ad un'altitudine di 54 \nStoria.\nLa presenza di una chiesa a Borghetto, dedicata a San Giacomo Maggiore, \u00e8 stata documentata per la prima volta nel 1309, come dipendente dalla chiesa di San Pietro di Pontenure.\nIl feudo di Borghetto viene acquistato dalla famiglia Radini Tedeschi nel corso del XV secolo, insieme al feudo di Ciavernasco: la stessa famiglia ottiene, poi, nel 1484, la creazione di una contea nei due feudi. Tra il 1690 e i primi anni del secolo successivo viene costruita la nuova chiesa parrocchiale.\nA partire dal 1806, con l'istituzione della Mairie francese, e, dopo che con un decreto napoleonico, nel 1812, la citt\u00e0 di Piacenza era stata limitata alla circonvallazione attorno alle mura, Borghetto \u00e8 frazione del comune di San Lazzaro Alberoni.\nCon l'accorpamento del comune di San Lazzaro Alberoni in quello di Piacenza, nel 1923, Borghetto diventa frazione di Piacenza.\nIl 14 settembre 2015, Borghetto assieme alla vicina Roncaglia, cos\u00ec come un'ampia parte della provincia di Piacenza tra val Nure, val Trebbia e val d'Aveto, viene colpita dall'esondazione del torrente Nure, dovuta al maltempo, che causa ingenti danni alle abitazioni.\nInfrastrutture e trasporti.\nLa frazione \u00e8 lambita dalla ferrovia Piacenza-Cremona, lungo la quale, tra il 1940 e il 1985, fu attiva la stazione di Borghetto San Lazzaro."}
{"id": "2465197", "revid": "149727", "url": "https://it.wikipedia.org/wiki?curid=2465197", "title": "Gro\u00dfwangen", "text": ""}
{"id": "2465198", "revid": "149727", "url": "https://it.wikipedia.org/wiki?curid=2465198", "title": "Kleinwangen", "text": ""}
{"id": "2465199", "revid": "130040", "url": "https://it.wikipedia.org/wiki?curid=2465199", "title": "Tommaso di Woodstock", "text": ""}
{"id": "2465205", "revid": "6923", "url": "https://it.wikipedia.org/wiki?curid=2465205", "title": "International Formula 3000 1990", "text": "La stagione 1990 della International Formula 3000 fu prevista su 12 gare anche se poi ne vennero effettuate solo 11. Vi presero parte 18 differenti \"team\", 44 differenti piloti, 3 differenti telaisti e 2 differenti fornitori di motore.\nRisultati e classifiche.\nRisultati completi.\nR6=ritirato ma classificato R=ritirato NS=non parte NQ=non qualificato DIS(3)=squalificato dopo essere partito terzo"}
{"id": "2465206", "revid": "149727", "url": "https://it.wikipedia.org/wiki?curid=2465206", "title": "Comunit\u00e0 amministrativa Unstruttal", "text": ""}
{"id": "2465208", "revid": "834", "url": "https://it.wikipedia.org/wiki?curid=2465208", "title": "Psycho Circus (brano musicale)", "text": ""}
{"id": "2465210", "revid": "144796", "url": "https://it.wikipedia.org/wiki?curid=2465210", "title": "Medaglie per le campagne di guerra britanniche", "text": "Le onorificenze commemorative per campagne di guerra ed operazioni militari britanniche, o in lingua originale British campaign medals, sono conferite a membri delle forze armate britanniche, forze armate alleate e civili che hanno prestato servizio o partecipato in specifiche campagne militari. Esempi ne sono la \"Defence Medal\", per la difesa nazionale e la \"Atlantic Star\" per il servizio in Atlantico, nella seconda guerra mondiale.\nXX secolo.\nPrima guerra mondiale.\nDurante la prima guerra mondiale (1914\u20131918) furono istituite le seguenti decorazioni:\nLe combinazioni pi\u00f9 frequenti erano in \u00abtrio\u00bb oppure in \u00abpaio\u00bb. Il trio era costituito da una o dall'altro tipo delle stelle del 1914 o del 1914-1915 (non potevano essere conferite assieme), dalla \"British War Medal\" e dalla \"Victory Medal\". Le tre medaglie erano irriverentemente chiamate talvolta \u00ab\"Pip, Squeak and Wilfred\"\u00bb\nIl paio invece era destinato generalmente al personale che prese servizio dopo il 1915, ed era formato dalla \"British War Medal\" e dalla \"Victory Medal\", chiamate colloquialmente \u00ab\"Mutt and Jeff\"\u00bb. Raramente veniva conferita una sola medaglia, la \"British War Medal\".\nI marinai della marina mercantile venivano decorati con la \"Mercantile Marine Medal\" (istituita dal Ministero del commercio britannico, \"Board of Trade\") ed usualmente anche della \"British War Medal\". La \"Territorial Force War Medal\", la pi\u00f9 rara delle cinque medaglie della Grande Guerra, era conferita ai membri della \"Territorial Force\" (componente di riserva volontaria dell'Esercito britannico) e dal \"Territorial Force Nursing Services\" (crocerossine) che prestava servizio oltremare. La Memorial Plaque era conferita al parente pi\u00f9 prossimo dei deceduti in servizio.\nSeconda guerra mondiale.\nDurante la seconda guerra mondiale (1939-1945) furono istituite le seguenti decorazioni (con relativa targhetta metallica da applicare sul nastro, se presente, tra parentesi). Le prime dieci sono in ordine di uso permanente."}
{"id": "2465211", "revid": "1543377", "url": "https://it.wikipedia.org/wiki?curid=2465211", "title": "Gerbido (Piacenza)", "text": "Gerbido \u00e8 una frazione del comune italiano di Piacenza, nell'omonima provincia.\nLa frazione \u00e8 situata a nord-est della citt\u00e0 di Piacenza, dal cui centro dista circa , non lontano dal fiume Po, ad un'altezza di \nStoria.\nA partire dal 1806, con l'istituzione della Mairie francese, e, dopo che con un decreto napoleonico nel 1812 la citt\u00e0 di Piacenza era stata limitata alla circonvallazione attorno alle mura, \u00e8 stato frazione di Roncaglia. \nNel 1821 il comune cambia nome da Roncaglia a Mortizza, paese situato nord di Gerbido. Con la soppressione del comune \u00e8 entrato a far parte del comune di Piacenza.\nNella frazione era attiva una scuola elementare, il cui funzionamento \u00e8 cessato nel 1987.\nInfrastrutture e trasporti.\nNelle sue vicinanze si trovano l'inceneritore comunale, sito in localit\u00e0 Borgoforte, le autostrade A1 e A21 ed il relativo casello. "}
{"id": "2465212", "revid": "1783371", "url": "https://it.wikipedia.org/wiki?curid=2465212", "title": "Verwaltungsgemeinschaft Unstruttal", "text": "La comunit\u00e0 amministrativa dell'Unstruttal (\"Verwaltungsgemeinschaft Unstruttal\") si trovava nel circondario Burgenlandkreis nella Sassonia-Anhalt, in Germania. Il 1\u00ba gennaio 2010 \u00e8 stato rimpiazzato dal \"Verbandsgemeinde Unstruttal\". Era situata lungo il fiume Unstrut, a 50 km ad ovest da Lipsia.\nSuddivisione.\nComprendeva 3 citt\u00e0 e 5 comuni:\nCapoluogo e centro maggiore era Freyburg (Unstrut)."}
{"id": "2465216", "revid": "15756", "url": "https://it.wikipedia.org/wiki?curid=2465216", "title": "Telematti", "text": "Telematti \u00e8 stato un programma televisivo italiano andato in onda su Italia 1 in prima serata dal 18 aprile 2002 per sei puntate, con la conduzione della Premiata Ditta e la partecipazione di Fabrizio Bracconeri.\nIl programma.\nIl programma, in onda per sei puntate il gioved\u00ec dal 18 aprile 2002 in prima serata, era condotto dal celebre quartetto comico della Premiata Ditta, nel ruolo di un'\u00e9quipe medica che si occupa di curare alcuni vip affetti da \"sdoppiamento della personalit\u00e0\", dopo una richiesta di aiuto da parte dei vip \"originali\". Tra i protagonisti delle puntate sono stati Alba Parietti, Platinette, Paolo Bonolis e Orietta Berti, oltre ai veri protagonisti del quartetto comico che interpretavano i loro celebri sketch per \"curare\" i personaggi con la \"comico-terapia\" ma non solo.\nLo studio (con la scenografia di Claudio Brigatti) rappresentava un'aula di universit\u00e0, con tanto di pubblico vestito con camice bianco. Presente in studio \u00e8 anche Fabrizio Bracconeri, con il ruolo di assistente dei medici."}
{"id": "2465220", "revid": "287204", "url": "https://it.wikipedia.org/wiki?curid=2465220", "title": "Carlo Raffaele Marcello", "text": "Biografia.\nTrascorsa l'infanzia a Ventimiglia, si trasfer\u00ec in Francia interrompendo gli studi liceali, dove fra l'altro cura le riduzioni a fumetti di testi classici come la Bibbia per la \"Mondial Press\"; nel 1948 inizi\u00f2 una lunga collaborazione con l'editore Sag\u00e9dition collaborando a diverse testate come \"Aventures\" realizzando le serie a fumetti \"Loana, princesse de la jungle\" e \"Nick Silver\".\nNegli anni cinquanta e sessanta collabora con diversi editori e diverse agenzie come Opera Mundi e Mondial Press per le quali realizza dal 1950 trasposizioni a fumetti di classici pubblicate su \"France Soir\", \"Le Parisien lib\u00e9r\u00e9\" e poi anche su periodici locali; per il periodico Pepito disegna, dal 1955 al 1967, su testi di Luigi Grecchi, \"Le cavalier inconnu\", che verr\u00e0 edito anche in Italia dalla Editrice Cenisio; nel 1968 realizza la serie Bob e Frank sul periodico \"Bunny Magazine\". Per la Cenisio realizz\u00f2 dal 1960 al 1972, su testi di vari autori come Luigi Grecchi e Angelo Saccarello, la serie \"Rin Tin Tin &amp; Rusty\" rifacendosi alla versione americana tratta dalla serie televisiva omonima; la serie venne anche pi\u00f9 volte ristampata in Italia dalla Cenisio e in Francia dalla Sag\u00e9dition. Alla fine degli anni sessanta inizi\u00f2 a collaborare con il settimanale \"Pif Gadget\" pubblicandovi la serie \"Docteur Justice\" scritta da Jean Ollivier e che riscosse notevole successo, venenedo pubblicata per 125 episodi.\nNegli anni settanta inizi\u00f2 a collaborare anche con il settimanale \"Il Monello\", realizzando la serie scritta sempre da Grecchi, \"I quattro cavalieri delle stelle\" nel 1971; l'anno successivo, pubblica sulla rivista francese \"Le Journal des Pieds Nickel\u00e9s\" la serie \"John Parade - Le patrouilleur de l\u2019\u00e9space\"; per il settimanale \"Pif Gadget\" realizza nel 1975, su testi di Victor Mora, la trasposizione della serie televisiva \"Attenti a quei due\" che verr\u00e0 pubblicata anche in Italia dalla Cenisio e, nel 1982, la serie \"Cogan\" su testi di Ollivier; sempre su testi di Victor Mora disegna anche la serie \"Taranis, fils de la gaule\" e, su testi di Roger Lecreux, disegna la serie Tarao che venne pubblicata anche in Italia sul periodico \"Pi\u00f9\". Nello stesso periodo, dal 1977 al 1980, illustra una serie di fascicoli di varie collane per la Larousse.\nRitorn\u00f2 in Italia, dal 1991 collabor\u00f2 con la rivista a fumetti \"Il Giornalino\" e con la Sergio Bonelli Editore, per la quale entr\u00f2 nello staff della serie a fumetti di Zagor e di Tex; per quest'ultima serie realizza, su testi di Mauro Boselli, anche l'episodio \"Il passato di Carson\", ritenuto uno dei classici della saga, tanto da essere giudicato dai frequentatori di un sito specializzato come la migliore storia del ranger in assoluto. Carlo Raffaele Marcello disegn\u00f2 nel 1998 anche una storia di Magico Vento, \" Il Ragno ed Il Coyote\" che per\u00f2 non fu pubblicata come albo regolare e venne recuperata solo nel 2010, nello speciale che concludeva la saga di Magico Vento . Questo \u00e8 dunque l'ultimo lavoro a fumetti di Marcello mai pubblicato."}
{"id": "2465223", "revid": "149727", "url": "https://it.wikipedia.org/wiki?curid=2465223", "title": "Prie\u00dfnitz (comune)", "text": ""}
{"id": "2465224", "revid": "499020", "url": "https://it.wikipedia.org/wiki?curid=2465224", "title": "I Vaccari", "text": "I Vaccari, o anche \"Ivaccari\", \u00e8 una frazione del comune italiano di Piacenza, situata a 76 a poca distanza dal torrente Nure.\nStoria.\nGi\u00e0 feudo della famiglia Volpe-Landi, a partire dal 1806, con l'istituzione della Mairie francese, e, dopo che con un decreto napoleonico nel 1812 la citt\u00e0 di Piacenza era stata limitata alla circonvallazione attorno alle mura, \u00e8 frazione del comune di San Lazzaro Alberoni.\nCon l'unione del comune di San Lazzaro Alberoni con quello di Piacenza, nel 1923, diventa frazione di Piacenza.\nMonumenti e luoghi d'interesse.\nArchitetture civili.\nI palazzi pi\u00f9 significativi della frazione sono:\nInfrastrutture e trasporti.\nLa localit\u00e0 fu servita, fra il 1897 e il 1938 da una fermata dedicata lungo la tranvia a vapore Piacenza-Lugagnano.\nIvaccari \u00e8 servita dalla linea 11 del servizio urbano di Piacenza, operato da SETA."}
{"id": "2465225", "revid": "125858467", "url": "https://it.wikipedia.org/wiki?curid=2465225", "title": "Finch\u00e9 c'\u00e8 ditta c'\u00e8 speranza", "text": "Finch\u00e9 c'\u00e8 ditta c'\u00e8 speranza \u00e8 una sitcom comica italiana prodotta in cinque stagioni dal 1999 al 2003, con protagonista la Premiata Ditta. Il programma \u00e8 andato in prima TV su Canale 5, poi \u00e8 stato replicato pi\u00f9 volte su Italia 1, Italia 2, Mediaset Extra, Iris e Retecapri.\nTrama.\nLa sitcom non \u00e8 composta da una trama vera e propria; ogni puntata assembla vari pezzi di sketch che vedono il celebre quartetto comico vestire panni di mariti sottomessi, mogli autoritarie, famiglie in vacanza, nonne, medici, bambini troppo cresciuti e tanti altri personaggi in vesti stravaganti, interpretandoli con le celebri tecniche dell'esasperazione del personaggio, del linguaggio e delle azioni in modo da far risaltare al meglio il lato irriverente del personaggio.\nEpisodi.\nLa sitcom \u00e8 andata in onda dal 3 gennaio 1999; la seconda stagione ha debuttato il 18 settembre dello stesso anno; la terza stagione \u00e8 invece andata in onda dal 13 ottobre 2000; il 19 gennaio 2002 \u00e8 poi iniziata la trasmissione della quarta stagione; dall'11 gennaio 2003 \u00e8 andata in onda la quinta e ultima stagione."}
{"id": "2465227", "revid": "253269", "url": "https://it.wikipedia.org/wiki?curid=2465227", "title": "Neville Brand", "text": "Biografia.\nDesideroso di intraprendere la carriera militare, Neville Brand si arruol\u00f2 nel 1939 nell'esercito statunitense, nelle cui file partecip\u00f2 alla seconda guerra mondiale e ricevette diverse medaglie e decorazioni al merito, fra cui la \"Silver Star\" e il \"Purple Heart\". Inizi\u00f2 a recitare proprio nell'esercito in alcuni filmati di addestramento e, una volta rientrato alla vita civile, sfrutt\u00f2 quest'esperienza per seguire dei corsi di recitazione che gli permisero di apparire in diverse produzioni teatrali a Broadway. \nFisico e lineamenti da \"duro\", Brand ottenne il suo primo ruolo di rilievo sul grande schermo in \"Due ore ancora\" (1950), celebre film \"noir\" di Rudolph Mat\u00e9, pi\u00f9 volte rifatto in epoche successive. In seguito ottenne ruoli di coriaceo comprimario in pellicole divenute celebri quali \"Il quarto uomo\" (1952), il western \"Il traditore di Forte Alamo\" (1953) e l'avvincente \"Stalag 17\" (1953) di Billy Wilder, in cui interpret\u00f2 Duke, irruente prigioniero di guerra e antagonista di William Holden, il commilitone sospettato di delazione con il quale egli si scontra ripetutamente.\nL'anno successivo ottenne un ruolo da protagonista nel dramma carcerario \"Rivolta al blocco 11\" (1954), in cui interpret\u00f2 un detenuto che guida una rivolta contro la durezza delle leggi dello stato, ruolo che gli consent\u00ec di guadagnarsi una candidatura ai BAFTA come miglior attore straniero.\nL'attore non fu esente da scelte professionalmente meno felici quali \"Il figliuol prodigo\" (1955), continuando comunque a lavorare in buone pellicole come \"Il segno della legge\" (1957), in cui interpret\u00f2 uno spietato boss del West. Negli anni successivi scelse lavori di minor successo, tuttavia chiuse la carriera in bellezza partecipando al film \"Quel motel vicino alla palude\" (1977), un piccolo horror indipendente ancora capace di terrorizzare. \nAttivo anche in televisione, recit\u00f2 in diverse serie popolari presso il pubblico, come \"Gli intoccabili\", in cui interpret\u00f2 il ruolo di Al Capone, \"Ai confini della realt\u00e0\", \"Il virginiano\", \"Bonanza\" e numerose altre.\nA met\u00e0 degli anni ottanta si ritir\u00f2 a vita privata e mor\u00ec di enfisema nel 1992."}
{"id": "2465228", "revid": "834", "url": "https://it.wikipedia.org/wiki?curid=2465228", "title": "Il Balletto di Bronzo", "text": ""}
{"id": "2465232", "revid": "834", "url": "https://it.wikipedia.org/wiki?curid=2465232", "title": "Ys (Il Balletto di Bronzo)", "text": ""}
{"id": "2465235", "revid": "177387", "url": "https://it.wikipedia.org/wiki?curid=2465235", "title": "Morbo di Crohn", "text": ""}
{"id": "2465237", "revid": "110157", "url": "https://it.wikipedia.org/wiki?curid=2465237", "title": "Meineweh", "text": "Meineweh \u00e8 un comune di 1063 abitanti della Sassonia-Anhalt, in Germania.\nAppartiene al circondario del Burgenland ed \u00e8 parte della Verbandsgemeinde Wethautal.\nGeografia antropica.\nFrazioni.\nIl comune di Meineweh comprende 9 frazioni (\"Ortsteil\"):"}
{"id": "2465241", "revid": "599013", "url": "https://it.wikipedia.org/wiki?curid=2465241", "title": "Priesen", "text": ""}
{"id": "2465242", "revid": "149727", "url": "https://it.wikipedia.org/wiki?curid=2465242", "title": "Quesnitz", "text": ""}
{"id": "2465243", "revid": "149727", "url": "https://it.wikipedia.org/wiki?curid=2465243", "title": "Thierbach", "text": ""}
{"id": "2465248", "revid": "6923", "url": "https://it.wikipedia.org/wiki?curid=2465248", "title": "Faro di Punta Chiappa", "text": "Il faro di Punta Chiappa (\"fanali di a Chjappa\" in corso) \u00e8 un faro marittimo che si trova nei pressi di Porto Vecchio, sulla costa Sud/Est della Corsica (Francia). La luce \u00e8 prodotta da una lampada alogena da 650 watt.\nStoria.\nIl faro fu costruito nel 1845 in muratura, originariamente di colore grigio. Recentemente \u00e8 stato ridipinto di bianco e la lanterna di rosso.\nStruttura.\nSi tratta di una torre in muratura a pianta quadrata alta 21 metri, eretta al centro di un fabbricato rettangolare con funzione di alloggio per il custode. Al di sopra della torre si trova la lanterna metallica.\nPresso il faro trova ubicazione la stazione meteorologica di Porto Vecchio-La Chiappa, ufficialmente riconosciuta dall'Organizzazione meteorologica mondiale."}
{"id": "2465253", "revid": "446353", "url": "https://it.wikipedia.org/wiki?curid=2465253", "title": "Marat (nave da battaglia)", "text": ""}
{"id": "2465257", "revid": "97701", "url": "https://it.wikipedia.org/wiki?curid=2465257", "title": "Duplicazione dell'altare di Apollo", "text": ""}
{"id": "2465259", "revid": "767487", "url": "https://it.wikipedia.org/wiki?curid=2465259", "title": "Le colline hanno gli occhi (film 1977)", "text": "Le colline hanno gli occhi (\"The Hills Have Eyes\") \u00e8 un film del 1977 scritto e diretto da Wes Craven.\nGirato a basso costo nel deserto del Mojave, \u00e8 stato definito dal critico John Kenneth Muir \u00abun punto di svolta nel genere horror\u00bb e indicato come un crocevia di generi, tra cui il revenge movie, lo slasher, il western revisionista e il road movie. Alla sua uscita ottenne un grande successo di pubblico e negli anni \u00e8 diventato un vero e proprio film di culto, lanciando due \"icone horror\" come gli attori Michael Berryman e Dee Wallace.\nNel 2001 \u00e8 stato uno dei 400 titoli scelti dall'American Film Institute per essere inclusi tra i cento film pi\u00f9 avvincenti del cinema americano, non riuscendo per\u00f2 a entrare nella classifica finale. La scena in cui Marte e Plutone attaccano la roulotte della famiglia Carter \u00e8 stata inserita al 41\u00ba posto nella miniserie \"The 100 Scariest Movie Moments\", trasmessa negli Stati Uniti dal canale televisivo Bravo nel 2004.\nTrama.\nL'anziano Fred \u00e8 in procinto di abbandonare la sua pompa di benzina sperduta nel deserto del Nevada dopo che il governo ha deciso di usare l'area per test nucleari, quando un'auto si ferma per fare rifornimento. Si tratta della famiglia di Bob ed Ethel Carter, in viaggio verso la California con i figli Brenda, Bobby, Lynne con suo marito Doug, la piccola Katy di 6 mesi e due cani, Bella e Bestia. Una volta ripartiti, Bob dirige la roulotte in un deserto collinoso, nonostante Fred lo abbia avvisato che allontanarsi dalla strada principale \u00e8 molto pericoloso. Le colline sono infatti abitate da una famiglia di selvaggi dediti al cannibalismo composta da Pap\u00e0 Giove e dalla sua progenie, Plutone, Mercurio, Marte e la giovane Ruby, che \u00e8 stata incatenata dai fratelli dopo aver tentato di fuggire.\nL'auto finisce fuori strada e i Carter rimangono bloccati, per cui Bob si allontana a piedi in cerca di aiuto. A notte inoltrata raggiunge la pompa di benzina del vecchio Fred che, proprio mentre sta per rivelargli la verit\u00e0 sul suo legame con i selvaggi delle colline, viene ucciso da Pap\u00e0 Giove. Bob tenta di fuggire ma, prima di arrivare alla roulotte, viene catturato e messo al rogo da Pap\u00e0 Giove, mentre il resto della sua famiglia viene attaccata da Marte e Plutone che uccidono Ethel e Lynne e rapiscono Katy. La bambina viene portata nel rifugio dove il clan di selvaggi si \u00e8 riunito al completo, intenzionato a mangiare sia lei che il cadavere di Bob.\nNel frattempo Bestia riesce a far precipitare Mercurio dalle rocce e, una volta fattosi giorno, uccide Plutone, dilaniandogli la gola. Doug si lancia disperato verso le colline alla ricerca della figlia e, con l'aiuto di Ruby, riesce a liberarla e ad uccidere Marte. Rimasti alla roulotte, Bobby e Brenda attirano Pap\u00e0 Giove con un tranello e anche il capofamiglia dei cannibali finisce massacrato. I due superstiti possono cos\u00ec riunirsi con Doug e Katy, ai quali si aggiunge Ruby, finalmente libera.\nAnalisi.\nNel suo libro \"Wes Craven: The Art of Horror\", John Kenneth Muir vede il film come una rappresentazione dello scontro tra classi sociali negli Stati Uniti, con i Carter a simboleggiare i ricchi e la famiglia di Pap\u00e0 Giove i poveri. Muir scarta l'ipotesi formulata da critici come Tony Williams, che hanno descritto \"Le colline hanno gli occhi\" come un'allegoria della guerra del Vietnam in cui \u00abun nemico primitivo sconfigge una forza tecnologicamente superiore\u00bb, con la semplice constatazione che nel film \u00e8 \u00abil gruppo che rappresenta l'America (i Carter) che vince la guerra\u00bb, a differenza di quanto fecero le forze americane in Vietnam. Citando le parole di Wes Craven, secondo cui le due famiglie rappresentano \u00abdue facce della stessa medaglia\u00bb, l'autore sostiene che ci\u00f2 che appare come il \"nemico\" nel film non sia da ricercare in un Paese straniero ma in una classe di disperati che a causa delle disuguaglianze sociali \u00e8 stata calpestata per troppo tempo e che rivendica ci\u00f2 che gli \u00e8 stato tolto ingiustamente: \u00abLa battaglia tra il clan di Pap\u00e0 Giove e i Carter... non \u00e8 \"viet cong contro gli Stati Uniti\", \u00e8 la stessa casa divisa in due: i poveri d'America contro i ricchi\u00bb.\nUna lettura simile \u00e8 stata offerta dallo scrittore e produttore Stephen Jay Schneider, che sulla rivista online \"Senses of Cinema\" ha contrapposto i Carter, esempio della \"middle class\" suburbana, al gruppo di selvaggi \u00abche sostituisce qualsiasi gruppo sociale, minoranza o etnia oppressa, vessata e calpestata, dagli africani ai nativi americani, dagli \"hillbillies\" fino ai viet cong durante la fallita invasione americana degli anni settanta, che sbarca il lunario in una squallida esistenza usando armi e strumenti scartati dall'esercito allo scopo di commettere piccole ruberie\u00bb.\nProduzione.\nDopo l'esordio con \"L'ultima casa a sinistra\", Wes Craven aveva in mente di realizzare qualcosa di diverso e di cambiare totalmente genere. \u00abVolevo qualcosa di pi\u00f9 sofisticato\u00bb ha affermato in seguito, \u00abnon volevo sentirmi di nuovo a disagio nel fare una dichiarazione sulla depravazione umana\u00bb. Non riusc\u00ec per\u00f2 a trovare finanziatori e i problemi economici lo portarono ad accettare la proposta di un altro film horror da parte dell'amico produttore Peter Locke. Craven pens\u00f2 quindi a una nuova collaborazione con Sean S. Cunningham e ad un soggetto basato sulla fiaba H\u00e4nsel e Gretel, ma Locke lo convinse a realizzare qualcosa che fosse in linea col primo film.\nSceneggiatura.\nIl risultato fu una sceneggiatura intitolata \"Blood Relations: The Sun Wars\", una storia ambientata nel New Jersey in cui un gruppo di selvaggi che vive sulle colline assalta una famiglia in vacanza. Craven trasse ispirazione dal personaggio di Sawney Bean, serial killer e capo di un clan di 48 persone che secondo la leggenda avrebbe commesso oltre 1000 omicidi e compiuto atti di cannibalismo sulle vittime nella Scozia del XVI secolo. Ci\u00f2 che attir\u00f2 il suo interesse fu soprattutto l'epilogo della vicenda, con i seguaci di Bean catturati, barbaramente torturati e giustiziati senza alcun processo, un trattamento che secondo il regista poneva sullo stesso piano il comportamento animalesco del clan con la ferocia di persone apparentemente \"civilizzate\".\nUn'altra fonte d'ispirazione fu \"Non aprite quella porta\", horror indipendente diretto da Tobe Hooper appena tre anni prima. Alcuni elementi del film, dal gruppo di vacanzieri bloccati in un ambiente desolato all'incontro con una famiglia di psicopatici dediti al cannibalismo, furono inseriti nella sceneggiatura come omaggio a quello che sarebbe diventato un classico del genere slasher e di cui Craven era un grande ammiratore. Lo stesso regista ha indicato come ulteriori influenze quelle di registi come Fran\u00e7ois Truffaut e Luis Bu\u00f1uel, oltre al film \"Furore\" di John Ford, mentre per i componenti della famiglia Carter si ispir\u00f2 alla propria famiglia e ai suoi vicini di casa.\nDurante la fase di scrittura, Peter Locke prese spunto dagli aridi paesaggi incontrati durante i numerosi viaggi a Las Vegas (dove si esibiva la sua ragazza, l'attrice e cantante Liz Torres) e propose di spostare l'ambientazione dal New Jersey al deserto del Nevada. Anche il titolo non convinse il produttore e, nonostante l'iniziale titubanza, alla fine Craven approv\u00f2 la scelta di \"The Hills Have Eyes\".\nIl cast.\nA causa delle limitate risorse messe a disposizione della produzione, Craven fu costretto a limitare il cast e ad affidarsi ad attori spesso alle prime esperienze nel cinema. Due di questi sarebbero diventati volti noti per gli amanti del genere horror: Dee Wallace (\"L'ululato\", \"Cujo\", \"Halloween - The Beginning\") e Michael Berryman (\"Benedizione mortale\", \"Le colline hanno gli occhi II\", \"La casa del diavolo\"). La prima, ricordata in seguito soprattutto come la madre di Elliot in \"E.T. l'extra-terrestre\", fu reclutata per il ruolo di Lynne mentre a Berryman fu assegnato quello di Plutone, cosa che lo rese particolarmente euforico data la sua passione per \"The Mummy's Curse\" e altri classici della Universal.\nPer il ruolo di Brenda venne scelta Susan Lanier, gi\u00e0 apparsa in alcune serie televisive come \"Electra Woman and Dyna Girl\", che accett\u00f2 nonostante il suo agente avesse cercato di dissuaderla temendo che potesse rovinare le sue opportunit\u00e0 di carriera. Una parte fu offerta anche a Gunnar Hansen, interprete di Leatherface in \"Non aprite quella porta\", che decise per\u00f2 di rifiutare per trasferirsi nel Maine e concentrarsi sulla sua carriera letteraria.\nDel cast fece parte anche il produttore Peter Locke (accreditato come Arthur King) che appare nel ruolo di Mercurio durante le sequenze iniziali alla pompa di benzina e pi\u00f9 avanti quando viene spinto gi\u00f9 dalle rocce da uno dei cani dei Carter.\nLe riprese.\nLa lavorazione prese il via il 18 ottobre 1976 a Victorville in California, nel deserto del Mojave, con un budget compreso tra i 350.000 e i 700.000 dollari e una troupe composta in gran parte da \"veterani\" dei film di Roger Corman. Le riprese furono effettuate in 16 millimetri con cineprese prese in prestito da un regista californiano di film pornografici, mentre lo scenografo Robert A. Burns, che aveva lavorato anche in \"Non aprite quella porta\", riutilizz\u00f2 molti oggetti di scena usati nel film di Tobe Hooper per decorare il covo dei cannibali, comprese ossa e pelli di animali.\nI ritmi lavorativi e le condizioni imposte dalla location misero a dura prova la resistenza degli attori, spesso costretti a girare 12-14 ore al giorno per sei giorni alla settimana. Michael Berryman in particolare si trov\u00f2 in difficolt\u00e0 a recitare con temperature che di giorno sfioravano i 50\u00a0\u00b0C (per scendere a -1\u00a0\u00b0C di notte). Essendo affetto da displasia ectodermica ipoidrotica, l'attore aveva problemi di termoregolazione per la mancanza di ghiandole sudoripare e alla fine di molte scene dovette essere immediatamente assistito per evitare l'ipertermia.\nNel corso delle riprese furono apportate alcune modifiche alla sceneggiatura iniziale, alcune delle quale improvvisate come quando Lynne si trova ad affrontare una tarantola nella roulotte, un'idea che Craven decise di aggiungere dopo che fu trovata e messa in un terrario. In un altro caso la modifica fu imposta dagli attori che si rifiutarono categoricamente di girare la scena in cui Pap\u00e0 Giove avrebbe dovuto (simulare di) mangiare la piccola Katy. Anche il finale previsto fu cambiato, in questo caso su decisione di Craven, che volle aggiungere la brutale uccisione di Marte da parte di Doug prima dell'ottimistico ricongiungimento dei sopravvissuti.\nDistribuzione.\nIl film fu mostrato in anteprima il 15 giugno 1977 a Tucson, in Arizona, e a partire dal mese di luglio fu proiettato nel resto degli Stati Uniti. La MPAA impose il rating \"X\", ovvero il divieto ai minori di 18 anni, ragion per cui Craven fu costretto ad eliminare alcune scene particolarmente violente che consentirono di distribuire il film come \"R-rated\" (visione consentita ai minori accompagnati da un adulto). Nel Regno Unito usc\u00ec con alcuni tagli imposti dal British Board of Film Classification, tra cui il primo piano sulla caviglia spezzata di Plutone e la sequenza dell'accoltellamento finale. In seguito tutti i tagli sono stati ripristinati nelle versioni uscite per l'home video.\nLa campagna pubblicitaria sottoline\u00f2 il fatto che una copia del film era stata inclusa nella collezione permanente del MoMA di New York in qualit\u00e0 di \"classico del cinema horror\", anche se in realt\u00e0 la copia era stata inserita nella \"Study Collection\" anzich\u00e9 nella pi\u00f9 prestigiosa \"Permanent Collection\". Il 13 novembre 1977 un curatore del museo dichiar\u00f2 inoltre sul \"Los Angeles Times\" che avrebbe preferito che il loro nome non venisse usato nella promozione del film.\nDate di uscita.\nNegli anni \u00e8 stato riproposto in manifestazioni internazionali come l'Amsterdam Fantastic Film Festival (1996), lo Screamfest Horror Film Festival di Hollywood (2002), il Night Visions di Helsinki (2006), la Semana de Cine Fant\u00e1stico y de Terror di San Sebasti\u00e1n (2015) e il Maryland Film Festival di Baltimora (2018).\nHome video.\n\"Le colline hanno gli occhi\" \u00e8 stato distribuito in VHS nel luglio 1988 dalla Magnum Entertainment e in DVD nel settembre 2003 dalla Lions Gate Entertainment, in un'edizione che includeva il finale alternativo, un DVD-ROM con la sceneggiatura originale e due documentari: \"Looking Back on The Hills Have Eyes\", con interviste a Wes Craven, al direttore della fotografia Eric Saarinen e agli attori principali, e \"The Directors: The Films of Wes Craven\", incentrato sulla carriera del regista. Tra quelle successive da segnalare la versione limitata in formato Blu-ray distribuita nel 2016 dalla Arrow Films, che ha ottenuto una candidatura al Saturn Award come \"migliore edizione speciale DVD/Blu-ray\".\nAccoglienza.\nIncassi.\nNegli Stati Uniti il film incass\u00f2 25 milioni di dollari, risultando il 20\u00ba maggior successo del 1977 al \"box office\".\nCritica.\nIl sito \"Rotten Tomatoes\" riporta il 67% di recensioni professionali con giudizio positivo, mentre il sito \"Metacritic\" assegna al film un punteggio di 64 su 100 basato su 8 recensioni.\nAlla sua uscita il film ottenne giudizi contrastanti da parte della critica. Lo staff di \"Variety\" lo defin\u00ec \u00abun soddisfacente pezzo di pulp\u00bb e apprezz\u00f2 \u00abla trama metodica e il montaggio avvincente di Craven, oltre a una sceneggiatura che porta ai personaggi pi\u00f9 problemi di quelli di cui avrebbero bisogno\u00bb. Tim Whitehead del settimanale \"The Spectator\" giudic\u00f2 la trama prevedibile e un pretesto per \u00abscene di orrendi massacri nella vena horror di \"Non aprite quella porta\"\u00bb, aggiungendo per\u00f2 che Wes Craven \u00abmantiene la tensione per tutto il film e occasionalmente riesce ad alleviare l'orrore con elementi dell'assurdo\u00bb. In Italia, il quotidiano \"La Stampa\" scrisse che pur eccedendo \u00abin effettacci di violenza mista a cannibalismo... come struttura narrativa non difetta d'una sua grezza suspense che, accoppiata a una calcolata, aberrante ricerca dell'orrido e del ripugnante, non mancher\u00e0 di suscitare poco invidiabili emozioni in qualche spettatore\u00bb.\nLa rivista \"Fangoria\" lo ha elencato tra i 13 migliori horror degli anni settanta e \"Film Journal International\" lo ha citato come un \"classico film \"grindhouse\"\". Sul mensile \"Empire\" il critico inglese Kim Newman ha scritto nel gennaio 2000 che \u00abdopo decenni \"Le colline hanno gli occhi\" non riesce pi\u00f9 a tenere con il fiato sospeso come una volta\u00bb, mentre il magazine \"Scream\" riporta che sebbene non sia \"viscerale e da cardiopalma\" come \"Non aprite quella porta\", \u00ab\u00e8 ancora tra le migliori opere di Craven e un autentico cult degli anni settanta\u00bb.\nColonna sonora.\nLa colonna sonora \u00e8 stata realizzata dal compositore Don Peake utilizzando sia strumenti acustici che elettronici. Uno di questi era il \"blaster beam\" (reso noto due anni pi\u00f9 tardi dalla colonna sonora del film \"Star Trek\"), un canale d'alluminio di circa 5 metri con un'unica corda metallica sulla quale il musicista Craig Huntley faceva scivolare un pezzo d'acciaio creando un lungo glissando. Tra gli altri partecipanti figurano Michael Lang al pianoforte e Tony Marcus alla viola.\nI nastri andarono perduti dopo l'uscita del film e solo nel 2009 sono stati ritrovati, digitalizzati dal produttore Ron Hitchcock con il sistema Pro Tools e pubblicati su CD dalla Hitchcock Media Records. Nel 2014 la colonna sonora \u00e8 stata distribuita anche su vinile dalla One Way Static Records.\nSequel e remake.\nNel 1984 lo stesso Wes Craven ha diretto \"Le colline hanno gli occhi II\", presentato in anteprima mondiale al MystFest di Cattolica e uscito direttamente nel circuito del'home video. Nel 2006 il regista Alexandre Aja ha diretto il remake del primo film, seguito nel 2007 da \"Le colline hanno gli occhi 2\" diretto da Martin Weisz. In entrambi i casi Craven ha partecipato in qualit\u00e0 di co-produttore e nel secondo anche di co-sceneggiatore col figlio Jonathan.\nIl film \"Mind Ripper\", co-prodotto da Craven e distribuito da HBO nel 1995, era stato pensato in origine come terzo capitolo della saga. La sceneggiatura scritta da Jonathan Craven con Phil Mittleman venne per\u00f2 radicalmente modificata e la storia non ha in effetti nessun elemento in comune con i primi due. Ci\u00f2 nonostante il film ha continuato ad essere pubblicizzato in alcuni casi come \"The Hills Have Eyes III\".\nRiferimenti e omaggi.\nIl film ha originato un affettuoso \"duello\" a distanza durato diversi anni tra Wes Craven e il regista Sam Raimi. Quest'ultimo, dopo aver notato in una scena un poster strappato con il primo piano di uno squalo pens\u00f2 che Craven avesse voluto alludere al film di Steven Spielberg e affermare che quello \u00abera solo un \"horror pop\". Questo \u00e8 un vero horror\u00bb. Nel 1981 Raimi incluse a sua volta una locandina strappata di \"Le colline hanno gli occhi\" nel suo film d'esordio \"La casa\" e in seguito ha ammesso che aveva trovato divertente \u00abfare a pezzi un poster del suo film per dire a Wes, \"No caro, questo \u00e8 un vero horror\"\u00bb. I riferimenti incrociati sono continuati in film come \"Nightmare - Dal profondo della notte\", \"La casa 2\" e \"Scream\", fino a che nel 2015 Sam Raimi ha voluto fare un ultimo omaggio a Craven, scomparso lo stesso anno, inserendo il guanto di Freddy Krueger in una scena dell'ultimo episodio della prima stagione della serie televisiva \"Ash vs Evil Dead\". L'anno successivo, nel penultimo episodio della seconda stagione \u00e8 inoltre visibile il poster di \"Le colline hanno gli occhi\" fuori da un cinema.\nIl titolo e il testo del brano \"The Hills\", pubblicato come singolo nel 2015 dal cantante e produttore canadese The Weeknd e incluso nell'album \"Beauty Behind the Madness\", sono un riferimento al film."}
{"id": "2465260", "revid": "76963", "url": "https://it.wikipedia.org/wiki?curid=2465260", "title": "Amy Pietz", "text": "Biografia.\nPietz nasce nel Wisconsin, figlia adottiva di Nancy, una balia, ed Arnold Pietz, un camionista. Da bambina ha praticato danza, preparandosi a diventare una ballerina professionista; tuttavia decise che questa non era la carriera che voleva e spost\u00f2 altrove i suoi interessi. Frequent\u00f2 un liceo artistico del Milwaukee e si diplom\u00f2 alla The Theatre School della DePaul University.\nCarriera.\nPietz interpret\u00f2 il ruolo di Annie Spadaro nella commedia della NBC \"Caroline in the City\" dal 1995 al 1999. Fu nominata agli Screen Actors Guild Award per questa interpretazione nel 1999. Successivamente fu protagonista anche della breve commedia su ABC \"Rodney\", dal 2004 al 2006. \u00c8 stata guest-star in \"Ally McBeal\", \"Burn Notice - Duro a morire\", \"Curb Your Enthusiasm\", ', \"The Office\", \"The Drew Carey Show\", ' e \"The Closer\". Nel 2007 Pietz interpret\u00f2 la madre del protagonista nella serie TV, \"Aliens in America\". Ha anche recitato in alcuni musical, tra cui \"Falsettos\" e \"Company\".\nVita personale.\nPietz si \u00e8 sposata con l'attore Kenneth Alan Williams nel 1997 in Milwaukee, Wisconsin, dove vive attualmente. I due hanno poi divorziato."}
{"id": "2465261", "revid": "83531", "url": "https://it.wikipedia.org/wiki?curid=2465261", "title": "Edward Penfield", "text": "Padre del manifesto moderno negli Stati Uniti. Con uno stile caratterizzato da disegni a vaste campiture scontornate su fondo chiaro e testo fortemente integrato con l'immagine, \u00e8 considerato uno dei pionieri della grafica americana.\nOriginario di Brooklyn, studia arte nella citt\u00e0 natale e intorno al 1890 prende lezioni di pittura dall'impressionista George de Forest Brush. Dal 1891 al 1901 \u00e8 art director di importanti riviste quali \"Harper's\", \"Harper's Bazaar\" e \"Harper's Weekly\" delle quali cura anche la pubblicit\u00e0. I lavori per la Harper &amp; Brothers rimarranno poi tra i pi\u00f9 significativi della propria carriera."}
{"id": "2465270", "revid": "547034", "url": "https://it.wikipedia.org/wiki?curid=2465270", "title": "Roberto Ippolito", "text": "Autore di libri d'inchiesta best seller sulla legalit\u00e0 e sulla cultura. Fra i suoi titoli \"Evasori\", \"Il Bel Paese maltrattato\", \"Ignoranti\"\", Abusivi\", \"Eurosprechi\" e \"Delitto Neruda\". Conoscitore del mondo letterario, \u00e8 organizzatore di eventi che portano la cultura fra la gente nei luoghi pi\u00f9 vari: centri commerciali, mondiali di nuoto, navi, aeroporti, pullman, scuole, musei, siti Unesco. \u00c8 stato editor del Festival dell'economia di Trento. Ha dato vita al Tour del Brutto dell'Appia Antica. Dopo aver curato a lungo l'economia per il quotidiano La Stampa, \u00e8 stato direttore comunicazione Confindustria, direttore relazioni esterne dell'universit\u00e0 LUISS di Roma e docente di \"Imprese e concorrenza\" alla Scuola superiore di giornalismo della stessa LUISS.\nBiografia.\nHa curato l'informazione economica del quotidiano La Stampa. Ha dedicato l'attenzione a tutti i temi dell'economia. Per La Stampa, dall'aprile 1989 all'ottobre 2005, ha realizzato interviste che hanno inciso nello sviluppo di importanti vicende e ha descritto la politica delle privatizzazioni. Tra i reportage, la battaglia di Seattle, la prima grande contestazione no global in occasione della Conferenza ministeriale dell'Organizzazione mondiale del commercio (WTO). Tra le anticipazioni quelle relative agli sviluppi del caso Enimont, alla scalata Telecom Italia e al processo di liberalizzazione delle telecomunicazioni. Giornalista economico, prima di lavorare a \"La Stampa\", \u00e8 stato redattore nel settimanale \"Il Mondo\". Ha partecipato alla nascita del quotidiano \"Italia Oggi\". Le prime esperienze professionali, dopo la stampa giovanile, si sono sviluppate al quotidiano \"Il Mezzogiorno d'Abruzzo\".\n\u00c8 stato direttore della comunicazione della Confindustria promuovendo fra l'altro l'organizzazione della rete di comunicazione dell'intero sistema associativo e direttore delle relazioni esterne della Luiss curando le strategie di presenza e immagine in particolare attraverso l'ideazione e la gestione di eventi.\nIl suo primo libro, nel 2000, \u00e8 \"L'Italia dell'economia. Fatti dati protagonisti del 2000\", Laterza, che \u00e8 presentato come un dizionario delle vicende dell'economia. Nel 2002, sempre per la Laterza, \u00e8 poi uscito \"Vivere in Europa. Un confronto in cifre\", su stili di vita, abitudini e caratteristiche dei paesi dell'Unione Europea.\nNel 2004 ha pubblicato con la Laterza \"2014 il futuro che ci aspetta\", su tendenze sociali, economiche e tecnologiche. Le previsioni a dieci anni di distanza sono state realizzate con la collaborazione di: Tito Boeri, Paolo Bosi, Andrea Branzi, Eugenio Cialfa, Innocenzo Cipolletta, Marta Dass\u00f9, Ferruccio De Bortoli, Paolo Fabbri, Maurizio Galante, Gian Maria Gros-Pietro, Roberto Maragliano, Rosario Mazzola, Ives M\u00e9ny, Antonio Navarra, Paolo Onofri, Andrea Pininfarina, Gino Roncaglia, Pia Saraceno, Bernardo Secchi, Francesco Taroni, Pier Luigi Vigna e Anna Laura Zanatta.\nNel 2008 \u00e8 uscito \"Evasori. Chi come quanto, l'inchiesta sull'evasione fiscale\" pubblicato da Bompiani, che ha venduto oltre venticinquemila copie e ha vinto il Premio Anima per la sezione giornalismo a Roma e il Batt\u00ec Libro a Massa Carrara. Nel libro ha rivelato per la prima volta l'ampiezza e la capillarit\u00e0 dell'infedelt\u00e0 fiscale, documentando dettagliatamente i trucchi degli evasori. E in particolare ha sostenuto la tesi che i soldi non versati in Italia al fisco corrispondano a 7 punti percentuali del prodotto interno lordo.\nDiventato punto di riferimento della battaglia contro l'evasione fiscale e pi\u00f9 in generale nelle discussioni sulla legalit\u00e0, \"Evasori\" \u00e8 anche collocato in primo piano nell'installazione dell'artista e stilista Antonio Marras \"La cadia de ma xia\" presentata nel 2010 al settembre dei poeti a Seneghe in provincia di Oristano e nell'aprile 2011 a Roma all'Auditorium parco della Musica in occasione di \"Libri come\".\nNel settembre 2010 ha pubblicato il libro \"Il Bel Paese maltrattato. Viaggio tra le offese ai tesori d'Italia\" (Bompiani), vincitore del Premio speciale per il 150\u00b0 dell'Unit\u00e0 d'Italia per la saggistica storica assegnato a Terracina da \u201cEcco fatto!\u201d e finalista al Premio Roma. Attraverso centinaia di episodi sono ricostruiti il degrado e l'incuria dei beni culturali e del paesaggio che oltraggiano l'identit\u00e0 nazionale e la memoria. Il libro documenta il crollo dell'attrazione turistica dell'Italia e la sempre pi\u00f9 modesta spesa per la cultura: appena 21 centesimi ogni 100 euro di uscite del bilancio pubblico. E svela in anticipo innumerevoli situazioni di abbandono come Pompei diventata un caso internazionale in seguito al crollo della Casa dei gladiatori.\nNel 2010 ha pubblicato la favola \"Il libro Tutto\" in \"Il piccolo libro magico\" concepito dalla onlus Terra dei piccoli con le Edizioni Giuseppe Laterza. La favola viene proposta insieme ad altre scritte da personaggi della cultura e dello spettacolo, come Claudio Lippi, Ugo Riccarelli, Clarissa Burt, Nina Soldano, Paola Buja, Fabrizio Finamore, Rosaria Renna, Laura Chiatti e Pasquale Petrolo in arte Lillo.\nCon \"Ignoranti\", il cui sottotitolo \u00e8 \u201c\"L'Italia che non sa. L'Italia che non va\"\u201d (Chiarelettere, 2013) ha documentato quanto sia basso il livello di conoscenze, istruzione e cultura. Sulla base di sistematici confronti internazionali, l'Italia risulta sempre in coda. \"Ignoranti \"(finalista al\" Premio Biblioteche di Roma 2014\"\" \"e al Premio Roma 2013) \u00e8 anche esilarante per gli episodi e gli strafalcioni raccontati, spesso con nomi e cognomi, ma si tratta di un'inchiesta molto dura sull'arretramento del livello di preparazione e competenze dell'intero paese, con gravi conseguenze per l'economia: alla scarsa attenzione per il sapere corrisponde dal 1999 il pi\u00f9 basso livello di crescita del pil in Europa.Oltre che dalle ristampe il successo del libro risulta dal numero da primato di incontri in tutta Italia.\nIl libro \"Abusivi\", sottotitolo \"La realt\u00e0 che non vediamo. Genio e sregolatezza degli italiani \"(Chiarelettere, 2014) \u00e8 la prima inchiesta mai realizzata che documenta in modo dettagliato e con una ricchezza di episodi spesso anche singolari e raccontati con leggerezza la diffusione delle attivit\u00e0 e dei comportamenti al di fuori delle regole e la capillarit\u00e0 delle illegalit\u00e0. Rappresenta una denuncia circostanziata dell'enormit\u00e0 del giro d'affari, stimato in 42 miliardi, e dei danni provocati, dalla salute all'evasione fiscale.\n\u201cEurosprechi\u201d (sottotitolo \u201cTutti i soldi che l'Unione butta via a nostra insaputa\u201d, Chiarelettere 2016) fa venire alla luce e rende di dominio pubblico sprechi miliardari perpetrati dall\u2019Unione Europea: autostrade con poche auto dopo gli investimenti, aeroporti costruiti e poi deserti, tonno pagato sei volte di pi\u00f9, dipendenti gratificati da un\u2019indennit\u00e0 extra anche se malati, proliferazione degli enti perfino con nomi simili, un immobile su cinque posseduto nel mondo non adoperato. Mette nero su bianco che, cos\u00ec com\u2019\u00e8, l\u2019Unione non funziona, \u00e8 un sogno rovinato; pertanto \u201cchi crede nell\u2019Unione Europea non pu\u00f2 chiudere gli occhi\u201d sull\u2019uso delle risorse.\n\u00c8 una delle firme del libro \u201cRicette per ricominciare\u201d (Ali&amp;no, 2016): \u00e8 infatti fra i \u201cquaranta autori in cucina per la ricostruzione del Centro Italia\u201d (come indicato dal sottotitolo) che hanno raccontato il proprio piatto del cuore, con riferimenti alla memoria personale, destinando il ricavato alla ricostruzione culturale delle zone ferite dal terremoto. Tra le firme Chiara Gamberale, Simona Sparaco, Romana Petri, Paolo Di Paolo, Francesca Coppola, Valentina Farinaccio, Michela Monferrini, Valentina D\u2019Urbano, Clara Sereni e Sandra Petrignani.\nCon \u201cDelitto Neruda\u201d (Chiarelettere 2020) in seguito a una vasta inchiesta internazionale ricostruisce le cause della morte ufficialmente attribuita a un tumore di Pablo Neruda, con l\u2019affermazione in copertina \u201cIl poeta premio Nobel ucciso dal golpe di Pinochet\u201d. Con le ricerche compiute sono state raccolte le prove sostenibili, gli indizi e il movente della fine non naturale di Neruda. Per il drammatico racconto con le caratteristiche del thriller le fonti sono le pi\u00f9 disparate di tutto il mondo: archivi, perizie scientifiche, testimonianze, giornali cartacei e online, radio, televisioni, blog, libri. Nel testo il nipote Rodolfo Reyes, rappresentante legale dei familiari nel processo sulla morte del poeta, dice \u201cIl mondo deve sapere la verit\u00e0 sulla morte di mio zio Pablo\u201d. E in un videomessaggio, inviato per la presentazione a Capri, sostiene che \u201cquesta opera \u00e8 un anticipo della verit\u00e0 giuridica che in Cile si \u00e8 voluto nascondere per diversi motivi e interessi\u201d.\nNella stagione 2009-2010 \u00e8 stato consulente per i temi dell'evasione fiscale del programma televisivo Mi manda Raitre. Con il conduttore Andrea Vianello presenta in diretta un'inchiesta su un campo specifico nel quale le tasse non vengono pagate, analizzando i diversi aspetti e i danni collettivi che ne derivano.\nCome organizzatore della cultura ha promosso conversazioni con autori presso la casa editrice Laterza dando origine a cicli di dibattiti con la partecipazione di rappresentanti delle istituzioni, economisti e intellettuali. \u00c8 stato responsabile degli \"Incontri con l'autore\" del Festival dell'economia di Trento nelle edizioni 2007 e 2008. Per l'edizione 2009 del Festival dell'economia \u00e8 stato \"editor\" coordinando la gestione del programma della manifestazione.\nIn occasione dei campionati mondiali di nuoto di Roma del 2009 ha ideato il ciclo di incontri con i libri \"Un tuffo nelle pagine\" ospitato al Villageroma, il Villaggio ospitalit\u00e0 della manifestazione. Per la prima volta in occasione di un grande evento sportivo internazionale \u00e8 stato previsto un appuntamento letterario.\n\u00c8 stato direttore editoriale dal 2010 al 2014 di \"A tutto volume. Libri in festa a Ragusa\". Con il festival, aperto sia alla saggistica che alla narrativa, gli scrittori hanno trascorso tre giorni insieme e la citt\u00e0 di Ragusa \u00e8 stata animata dai libri ai primi posti nelle classifiche di vendita, al centro dell'attenzione per le riflessioni proposte o appena usciti: gli incontri hanno luogo in spazi normalmente non destinati ad appuntamenti con autori, ma molto suggestivi come piazza Duomo a Ibla, i giardini della Cattedrale a Ragusa Superiore, un ponte, gli angoli barocchi della citt\u00e0 ma anche una pasticceria o negozi di prodotti tipici. La manifestazione di Ragusa \u00e8 diventata sin dalla prima edizione un appuntamento culturale di rilievo nazionale e un veicolo turistico.\nDal 2011, a Castellaneta (Taranto) \u00e8 direttore editoriale della rassegna di libri di saggistica \"Pagine in cammino\" realizzata dal Club Runner 87, centrata in particolare su politica, economia e giustizia.\nHa anche coordinato i Seminari dell\"'Imprenditore\", la rivista del comitato Piccola Industria della Confindustria dedicati al mercato del lavoro e al credito e realizzati in tutta Italia.\nNel 2012 ha ideato e realizzato con lo scrittore Giorgio Nisini \"Lo Smontalibri\", un'iniziativa svolta nelle scuole di Viterbo e provincia con la quale gli studenti sono entrati in contatto con gli autori e hanno reinventato i libri con video, foto, recite, altri testi o altro ancora.\n\u00c8 il creatore e il direttore editoriale di \"Libri al centro\", il primo festival mai svolto in un centro commerciale. \u00c8 stato letteralmente occupato Cinecitt\u00e0due, organizzatore dell'evento con la collaborazione della catena di librerie Arion. \"Libri al centro\" ha rappresentato una risposta alla crisi della lettura avvicinando gli scrittori alla gente in un posto imprevedibile. La rassegna ha portato per una settimana intera, dal 7 al 13 aprile 2014 e dal 13 al 19 aprile 2015, autori di primo piano di tutti i generi letterari.\n\u00c8 l'ideatore e il curatore della rassegna \"Nel baule\" realizzata al Maxxi, il Museo nazionale delle arti del XXI secolo, da luglio a ottobre 2014. I protagonisti dei vari campi della cultura (Gianni Berengo Gardin, Dacia Maraini, Lina Wertmuller, Chiara Valerio, Ferdinando Scianna, Pupi Avati, Filippo La Porta, Gianrico e Francesco Carofiglio) hanno confessato i propri ricordi, professionali ma anche privati, ricavati dai libri autobiografici di cui loro stessi sono autori. Da una vecchia cassa da viaggio collocata al centro dell'installazione vincitrice della gara di architettura Yap sono state tirate fuori delle pagine lette da attori e in alcuni casi dai partecipanti. Il baule \u00e8 diventato un oggetto simbolo e di richiamo.\nDirettore editoriale di \u201cconPasolini\u201d, sottotitolo \u201cDieci giorni alla scoperta di una vita\u201d, dal 25 settembre al 4 ottobre 2015, con l'organizzazione della Libreria Nuova Europa I Granai, ha ricostruito l'esistenza di una delle figure pi\u00f9 importanti del novecento italiano attraverso un originale percorso guidato in pullman nei luoghi simbolo dello scrittore e regista Pier Paolo Pasolini e un programma articolato comprendente incontri sui libri, sui film e sulle canzoni e la mostra fotografica \u201cI tanti Pasolini\u201d dell\u2019Archivio Riccardi. \n\u00c8 stato direttore editoriale di \u201cVoluminosi\u201d, il \u201cFestival non stop scrittori lettori librai nella raddoppiata Nuova Europa I Granai\u201d, libreria indipendente di Roma. Sabato 25 marzo 2017 ininterrottamente per nove ore ha condotto le conversazioni con gli scrittori scelti pi\u00f9 amati di tutti i generi. \u00c8 stato un festival record per la durata senza pausa e l\u2019eccezionale affluenza di pubblico rimasto incollato. Hanno partecipato Edoardo Albinati, Ilaria Beltramme, Luca Briasco, Toni Bruno, Marianna Coppo, Antonello Dose, Claudio Damiani, Giancarlo De Cataldo, Domenico De Masi, Diego De Silva, Costantino D\u2019Orazio, Paolo Di Paolo, Antonio Forcellino, Roberto Koch, Andy Luotto, Michela Monferrini, Dario Salvatori, Clara Serretta, Elio Pecora, Romana Petri, Mirko Zilahy, preceduti sabato 18 marzo da Carlos Ruiz Zaf\u00f3n protagonista dell\u2019anteprima.\nHa ideato e condotto lo spettacolo \u201cUn milione di Marianna Ucr\u00eca\u201d, sottotitolo \u201cIl grazie dei lettori a Dacia Maraini\u201d, per festeggiare il traguardo di vendite delle copie del romanzo della scrittrice. Registrando il tutto esaurito, l\u2019evento si \u00e8 svolto con la partecipazione di Dacia Maraini al Teatro Palladium, alla Garbatella a Roma, il 16 ottobre 2017, con l\u2019organizzazione della libreria Nuova Europa I Granai. Nella prima parte della serata \u00e8 stato proiettato il film \u201cMarianna Ucr\u00eca\u201d di Roberto Faenza, protagonista di una conversazione con lo scrittore e sceneggiatore Diego De Silva. Si sono poi succedute numerose testimonianze sull\u2019opera della Maraini.\nTra maggio e giugno 2020 ha diretto #TreFlash, festival letterario online. Il numero tre indica le domande poste agli scrittori per tirar fuori, con la massima agilit\u00e0, il succo dai loro libri con risposte della durata massima di un minuto. L\u2019organizzazione \u00e8 della libreria Libri ed Eventi di San Benedetto del Tronto con la collaborazione dell\u2019associazione I Luoghi della Scrittura. I videoeventi sono stati diffusi sui social.\nDall'edizione 2014 \u00e8 giurato del Premio Strega in seguito alla nomina nel gruppo degli \"Amici della domenica\".\u00c8 fra gli ideatori della mostra fotografica \u201cVita da Strega\u201d che racconta la storia del premio letterario italiano pi\u00f9 importante, curata da Maurizio Riccardi e Giovanni Currado con le immagini dell'Archivio Riccardi. La mostra ha avuto il primo allestimento il 7 giugno 2012 a Spazio5 a Roma e ha toccato poi altre localit\u00e0 italiane.\nPer il Parco regionale dell'Appia Antica ha ideato e curato l'opera collettiva \u201cL'arte per l'articolo 9\u201d. Ventiquattro artisti hanno contribuito con un proprio lavoro, ognuno con una delle parole della Costituzione dedicate al patrimonio culturale e paesaggistico. Nata grazie a una scelta del commissario del Parco, Mario Tozzi, l'opera collettiva \u00e8 collocata in modo permanente nell'ex Cartiera Latina, sede dell'ente, ed \u00e8 stata inaugurata il 26 aprile 2014 dal presidente della Corte costituzionale Gaetano Silvestri. I ventiquattro artisti sono: Andrea Aquilanti, Giovanni Albanese, Teresa Bianchi, Chiara Casco, Francesco Cervelli, Carl D'Alvia, Alberto Di Fabio, Pablo Echaurren, Lucrezia Cembran Gaetani, Giuseppe Gallo, Alessandro Giann\u00ec, Sylvio Giardina, Gianfranco Grosso, Francesco Impellizzeri, Francesco Irnem, Fabio Lattanzi Antinori, Valentina Nascimben, Barbara Nati, Lara Pacilio, Epvs, Luca Padroni, Francesco Patriarca, Gregorio Samsa, Matteo Sanna.\nHa ideato e condotto il 14 giugno 2015 il \"Tour del brutto dell'Appia Antica\", la visita guidata con la denuncia dettagliata degli oltraggi e degli abusi che sfregiano la storica strada ricca di monumenti. L'iniziativa \u00e8 stata realizzata sotto le insegne del Parco Regionale dell'Appia Antica, il primo ente gestore di un'area protetta che in questo modo ha mostrato le gravi offese compiute sul proprio territorio. Attraverso venti tappe e un percorso personale di 1,8\u00a0km sono state documentate irregolarit\u00e0 di tutti i tipi, con la partecipazione anche del commissario Mario Tozzi."}
{"id": "2465273", "revid": "123488333", "url": "https://it.wikipedia.org/wiki?curid=2465273", "title": "(I've Had) The Time of My Life", "text": "(I've Had) The Time of My Life \u00e8 un singolo dei cantanti statunitensi Bill Medley e Jennifer Warnes, pubblicato il 10 luglio 1987 come primo estratto dalla colonna sonora del film \"Dirty Dancing - Balli proibiti\".\nDescrizione.\nIl brano \u00e8 stato composto da Franke Previte, John DeNicola, e Donald Markowitz, mentre i cantanti sono stato selezionati dai coreografi Kenny Ortega e dalla sua assistente Miranda Garrison (che tra l'altro recita il ruolo di \"Vivian\" nel film).\nAccoglienza.\nNel Regno Unito la canzone \u00e8 entrata per due volte in classifica. La prima volta nel novembre 1987, dopo l'uscita del film nelle sale, raggiungendo la posizione numero 6. Successivamente nel gennaio 1991, quando il film fu trasmesso in televisione, e il singolo raggiunse la posizione numero 8.\nCover.\nNell'episodio \"Nuove Direzioni\" della seconda stagione di Glee (serie televisiva) il cast si esibisce con questo brano.\nAltri utilizzi.\nIl brano The Time (Dirty Bit) dei Black Eyed Peas del 2010 \u00e8 basato su un campionamento editoriale di questo brano."}
{"id": "2465278", "revid": "580", "url": "https://it.wikipedia.org/wiki?curid=2465278", "title": "Phenomenon 2", "text": "Phenomenon 2 \u00e8 un film per la televisione del 2003 diretto da Ken Olin, basato sulla trama del film cinematografico \"Phenomenon\" del 1996.\nTrama.\nLa storia racconta di George Malley, un meccanico che il giorno del suo 37\u00ba compleanno riceve dei misteriosi poteri: prevede terremoti, comprende varie lingue e riesce persino a scoprire un codice segreto dell'Esercito USA. Tutto ci\u00f2 gli causa per\u00f2 tanti guai e lo costringer\u00e0 a fuggire dal proprio paese. Si scoprir\u00e0 per\u00f2 che questi non sono poteri paranormali, ma che George \u00e8 affetto da un tumore al cervello il quale, paradossalmente, gli consente di usare la propria intelligenza come nessun altro potrebbe fare."}
{"id": "2465279", "revid": "125367778", "url": "https://it.wikipedia.org/wiki?curid=2465279", "title": "Stadi europei per capienza", "text": ""}
{"id": "2465282", "revid": "1543377", "url": "https://it.wikipedia.org/wiki?curid=2465282", "title": "Victor Nogueira", "text": "Carriera.\nCome massimo riconoscimento in carriera vanta la partecipazione con la Nazionale di calcio a 5 degli Stati Uniti al FIFA Futsal World Championship 1992 ad Hong Kong dove gli statunitensi hanno colto il loro miglior risultato di sempre giungendo alla medaglia d'argento dopo la finale persa per 4-1 contro il . Nogueira verr\u00e0 convocato anche quattro anni dopo per il mondiale di Spagna, dove i vicecampioni in carica si sono inaspettatamente fermati al primo turno."}
{"id": "2465287", "revid": "921573", "url": "https://it.wikipedia.org/wiki?curid=2465287", "title": "Daniella Evangelista", "text": "Biografia.\nDebutta nel mondo dello spettacolo lavorando come modella nelle campagne pubblicitarie per la Benetton e per il marchio italiano per teenager \"Bambini\". \nHa ottenuto la notoriet\u00e0 come coprotagonista con il ruolo di \"Tracey Antonelli\" nella Serie TV \"Edgemont\" dal 2001 al 2005.\nNel 2001 fa parte del cast del film \"Ripper - Lettera dall'inferno\", dove interpreta il ruolo di \"Mary-Anne Nordstrom\".\nNel 2003 \u00e8 protagonista nel videoclip di \"Someday\", canzone dei Nickelback.\nNel 2006 \u00e8 nel cast del film \"La vendetta ha i suoi segreti\", dove interpreta il ruolo di \"Sally\".\n\u00c8 apparsa in altre Serie TV come \"4400\" e \"The L Word\" con il ruolo di \"Rebecca\", entrambe nel 2006."}
{"id": "2465290", "revid": "330270", "url": "https://it.wikipedia.org/wiki?curid=2465290", "title": "Charles Forbes Ren\u00e9 de Montalembert", "text": ""}
{"id": "2465292", "revid": "137928", "url": "https://it.wikipedia.org/wiki?curid=2465292", "title": "Katyusha (lanciarazzi)", "text": ""}
{"id": "2465298", "revid": "736476", "url": "https://it.wikipedia.org/wiki?curid=2465298", "title": "Johanna Braddy", "text": "Biografia.\nJohanna nasce ad Atlanta, figlia di Jo Beth (nata Collins), un'insegnante di musica, e Steve Braddy, un ingegnere. Ha un fratello, Braddy Cole, che \u00e8 di otto anni pi\u00f9 giovane. Braddy ha antenati inglesi e olandesi. Ha frequentato il McIntosh High School a Peachtree City, Georgia, nella quale \u00e8 stata anche il capitano delle cheerleader, diplomandosi nel 2005.\nCarriera.\nIl film di debutto \u00e8 stato \"Pop Rocks\" nel ruolo di Olivia Harden. Il suo debutto in televisione \u00e8 stato con \"\" nel ruolo della principessa Yue. Sta ancora lavorando su due film: \"Whore\", e \"American Primitive\", ed \u00e8 gi\u00e0 apparsa in altri ruoli, come in \"Surf's Up\", \"Broken Bridges\", \"Home of the Giants\", \"The Oaks\" e molti altri film per il cinema, per l'Home video e per la televisione, tra cui \"Greek - La confraternita\". Fra le sue altre interpretazioni vi sono quella di Lisa in The Grudge 3, quella in \"Drake e Josh\", quella in \"Cold Case\" e quella nel 2010 in \"Easy Girl\".\nDal 2012 al 2014 \u00e8 stata impegnata nella webserie Video Game High School.\nVita personale.\nVive a Montr\u00e9al. Si \u00e8 sposata nel novembre 2012 con il collega Josh Blaylock, conosciuto alle audizioni di VGHS.\nIl 27 giugno 2015 Braddy annuncia su Twitter la fine del suo matrimonio. Nello stesso periodo inizia a frequentare il collega Freddie Stroma, conosciuto sul set di UnREAL, i due si fidanzano nel maggio del 2016.. I due sono convolati a nozze il 30 dicembre 2016 ad Atlanta, citt\u00e0 natale dell'attrice."}
{"id": "2465299", "revid": "330270", "url": "https://it.wikipedia.org/wiki?curid=2465299", "title": "Henri Lacordaire", "text": ""}
{"id": "2465321", "revid": "125820772", "url": "https://it.wikipedia.org/wiki?curid=2465321", "title": "Storia della pizza", "text": "La storia della pizza \u00e8 lunga, complessa e incerta. Le prime attestazioni scritte della parola \"pizza\" risalgono al latino volgare di Gaeta nel 997, come compenso per un contratto di affitto di un mulino situato nel territorio dell'attuale Comune di Castelforte e in un contratto di locazione con data sul retro 31 gennaio 1201 a Sulmona, ed in seguito in quello di altre citt\u00e0 italiane come Roma, L'Aquila, Pesaro, Penne, ecc. \nNel XVI secolo a Napoli ad un pane schiacciato venne dato il nome di \"pizza\" che deriva dalla storpiatura della parola \"pitta\".\nPrima del XVII secolo la pizza era coperta con salsa bianca. Fu pi\u00f9 tardi sostituita con olio d'oliva, formaggio, pomodori o pesce: nel 1843, Alexandre Dumas (padre) descrisse la diversit\u00e0 dei condimenti della pizza.\nLa prima menzione scritta della pizza marinara risale al 1734, mentre quella della pizza Margherita agli anni 1796-1810. Nel giugno 1889, per onorare la Regina d'Italia Margherita di Savoia, il cuoco Raffaele Esposito prepar\u00f2 la \"Pizza Margherita\", una pizza condita con pomodori, mozzarella (Fior di latte) e basilico, per rappresentare i colori della bandiera italiana.\nOrigini.\nIl pane \u00e8 uno dei cibi preparati pi\u00f9 antichi e le sue origini risalgono almeno al Neolitico. Nel corso della storia, sono stati aggiunti diversi ingredienti al pane, per conferirgli particolari sapori. Alcuni archeologi italiani e francesi hanno trovato in Sardegna un tipo di pane infornato risalente a circa 3.000 anni fa. Secondo il parere di Philippe Marinval, le popolazioni della Sardegna conoscevano e utilizzavano il lievito. Gli antichi greci preparavano un pane di forma appiattita, chiamato \"\u03c0\u03bb\u03b1\u03ba\u03bf\u1fe6\u03c2\" (\"plakous\", genitivo \"\u03c0\u03bb\u03b1\u03ba\u03bf\u1fe6\u03bd\u03c4\u03bf\u03c2\" - \"plakountos\") che veniva condito con vari aromi, tra cui aglio e cipolla. Inoltre si dice che il re dei persiani, Dario il Grande (521-486 a.C.) cuoceva un tipo di pane appiattito usando gli scudi per la cottura, con una farcitura di formaggio e datteri, e nel I secolo a.C. il poeta latino Virgilio (noto anche come Publio Virgilio Marone) da Andes (Mantova) fa riferimento all'antica idea del pane come piatto commestibile o tagliere per altri cibi in questo estratto del suo poema latino, l'\"Eneide\":\nQuesti pani di forma piatta, come la pizza, provengono dell'area del Mediterraneo e altri esempi di essi che sopravvivono ai giorni nostri da quell'antico mondo sono la \"focaccia\" che pu\u00f2 essere fatta risalire fino agli antichi etruschi, la \"coca\" (che ha variet\u00e0 sia dolci che salate) della Catalogna, della zona di Valencia e delle Isole Baleari, la \"pita\" greca e italiana o \"pide\" in turco o \"piadina\" in romagnolo. Pani simili, sempre a forma piatta, in altre parti del mondo comprendono il \"paratha\" indiano, il \"naan\" sudasiatico, il \"carasau\" , la \"spianata\" e il \"pistocu\" sardi, la \"flammkuchen\" alsaziana e il \"rieska\" finlandese.\nLa genesi.\nVi sono notizie che risalgono alla fine del Cinquecento ed inizi del Seicento di una pizza soffice chiamata alla \"mastunicola\", ossia preparata con basilico (strutto, formaggio, foglie di basilico e pepe).\nIn seguito si diffuse la pizza ai \"cecinielli\", ossia preparata con minutaglia di pesce. La prima vera unione tra la pasta ed il pomodoro (accolto all'inizio con diffidenza) avvenne a met\u00e0 del Settecento nel Regno di Napoli. La pizza a Napoli fu popolarissima sia presso i napoletani pi\u00f9 poveri che presso i nobili, compresi i sovrani borbonici.\nIl successo della pizza conquist\u00f2 anche i sovrani di Casa Savoia, tanto che proprio alla Regina Margherita di Savoia nel 1889 il pizzaiolo Raffaele Esposito dedic\u00f2 la \"pizza Margherita\", che rappresentava il nuovo vessillo tricolore con il bianco della mozzarella, il rosso del pomodoro ed il verde del basilico. Quella che oggi \u00e8 chiamata pizza Margherita era tuttavia gi\u00e0 stata preparata prima della dedica alla Regina d'Italia. Francesco De Bourcard nel 1858 riporta la descrizione dei principali tipi di pizza, ossia quelli che oggi prendono nome di \"pizza marinara\", \"pizza margherita\" e \"calzone\":\n La mozzarella veniva tagliata a fette sottili, disposte sulla salsa di pomodoro proprio a forma di margherita, con la successiva aggiunta delle foglie di basilico. \nBisogna tuttavia notare che gi\u00e0 nel 1830, un certo \"Riccio\" nel libro \"Napoli, contorni e dintorni\", aveva scritto di una pizza con pomodoro, mozzarella e basilico. Lentamente la focaccia di origine popolare arricchita con pomodoro si diffuse in tutte le classi sociali, pur continuando ad essere venduta dai fornai e consumata in piedi per strada.\nSino al principio del Novecento la pizza e le pizzerie rimangono un fenomeno prettamente napoletano. I migranti italiani, soprattutto negli USA, fecero conoscere la pizza nelle strade delle grandi metropoli, come New York e Chicago, e col tempo nacquero dei locali dedicati solo alla pizza, le pizzerie. Gli americani furono dunque i primi a mangiarla in locali ad hoc, tanto che durante la Seconda guerra mondiale i soldati statunitensi si stupirono di non trovare pizzerie in Italia. Nel resto d'Italia la pizza inizi\u00f2 a diffondersi solo nel secondo dopoguerra.\nGli italiani emigrati hanno fatto conoscere, apprezzare e modificare la pizza anche nel resto del mondo. Oggi ormai anche molti cuochi di differenti nazionalit\u00e0 sono diventati esperti pizzaioli per i quali esiste anche un campionato mondiale dove misurarsi. Oggi il giro di affari legato alla pizza (pizzerie, consegne a domicilio, surgelati, catene di fast food) \u00e8 molto rilevante nel mondo, al punto che alcuni abili imprenditori (come ad esempio l'americano Tom Monaghan fondatore della Domino's Pizza) hanno costruito intorno alla pizza grandi fortune.\nInnovazione.\nL'innovazione che ci diede la particolare focaccia che chiamiamo pizza fu l'uso del pomodoro come condimento. Per alcuni anni dopo che il pomodoro fu portato in Europa dalle Americhe nel XVI secolo, molti europei credevano che fosse velenoso (come varie altre piante del genere \"Solanum\" a cui appartiene). Il piatto guadagn\u00f2 in popolarit\u00e0 e presto la pizza divenne un'attrazione turistica quando i visitatori a Napoli si avventuravano nelle zone pi\u00f9 povere della citt\u00e0 per provare le specialit\u00e0 locali.\nUna delle prime testimonianze sulla pizza a Napoli \u00e8 data dallo scrittore francese, anche appassionato gastronomo, Alexandre Dumas (padre) nella sua opera Il Corricolo, pubblicata nel 1843. Egli infatti scrive\" La pizza \u00e8 una specie di stiacciata, come se fanno a Saint Denis. \u00c8 di forma rotonda e si lavora con la stessa pasta del pane: varia nel diametro secondo il prezzo... A prima vista sembra un cibo semplice. Sottoposta a esame, apparir\u00e0 come un cibo complicato. La pizza \u00e8 all'olio, al lardo, alla sugna, al pomodoro, ai pesciolini\".\nI napoletani prendono la loro pizza molto seriamente. I puristi, come nella famosa pizzeria \u201c\"Da Michele\"\u201d fondata nel 1870 da Michele Condurro in Via C. Sersale, a Forcella sostengono che esistono solo due vere pizze: la \u201cMarinara\u201d e la \u201cMargherita\u201d, ed \u00e8 tutto ci\u00f2 che servono. La Marinara \u00e8 la pi\u00f9 antica e ha un condimento di pomodoro, origano, aglio, olio extra-vergine d'oliva e solitamente basilico. Era chiamata \u201cMarinara\u201d non, come molti credono, perch\u00e9 contiene pesce (non \u00e8 cos\u00ec) ma perch\u00e9 era il cibo che i pescatori mangiavano quando tornavano a casa dalle lunghe giornate di pesca nella Baia di Napoli. La Margherita \u00e8 invece attribuita al pizzaiolo Raffaele Esposito, che lavorava alla pizzeria situata alla salita Sant'Anna di Palazzo, fondata alla fine del Settecento e attiva ancora oggi come \"Pizzeria Brandi\".\nNel 1889 prepar\u00f2 tre diverse pizze per la visita del Re Umberto I e della Regina Margherita di Savoia. La preferita della Regina era una pizza che evocava i colori della bandiera italiana \u2013 verde (foglie di basilico), bianco (mozzarella) e rosso (pomodori). Questa combinazione fu battezzata Pizza Margherita in suo onore. L'\"Associazione Verace Pizza Napoletana\", fondata nel 1984, riconosce solo la Marinara e la Margherita verace ed ha stabilito le regole molto specifiche che devono essere seguite per un'autentica pizza napoletana.\nQueste includono che la pizza deve essere cucinata in un forno a legno, alla temperatura di 485\u00a0\u00b0C per non pi\u00f9 di 60-90 secondi; che la base deve essere fatta a mano e non deve essere utilizzato il mattarello o comunque non \u00e8 consentito l'utilizzo di mezzi meccanici per la sua preparazione (i pizzaioli fanno la forma della pizza con le loro mani facendola \"girare\" con le loro dita) e che la pizza non deve superare i 35\u00a0cm di diametro o essere spessa pi\u00f9 di un terzo di centimetro al centro. L'associazione seleziona anche le pizzerie nel mondo per produrre e diffondere la filosofia e il metodo della pizza verace napoletana. Ci sono molte pizzerie famose a Napoli dove si possono trovare queste pizze tradizionali, la maggior parte di esse sono nell'antico centro storico di Napoli.\nTalvolta tali pizzerie andranno anche oltre le regole specificate, ad esempio, usando solo pomodori della variet\u00e0 \"San Marzano\" cresciuti sulle pendici del Vesuvio e utilizzando solamente l'olio di oliva e aggiungendo fette di pomodoro in senso orario. Un'altra aggiunta alle regole \u00e8 l'uso di foglie di basilico fresco sulla pizza marinara: non \u00e8 nella ricetta \"ufficiale\", ma \u00e8 aggiunto dalla maggior parte delle pizzerie napoletane per guarnirla. Le basi per pizza a Napoli sono soffici e friabili ma a Roma preferiscono una base sottile e croccante. Un'altra forma popolare di pizza in Italia \u00e8 la \"pizza al taglio\" che \u00e8 la pizza infornata in teglie rettangolari con un'ampia variet\u00e0 di condimenti e venduta a peso.\nLa pizza nel Nord America.\nLa pizza fece la sua prima apparizione negli Stati Uniti con l'arrivo degli immigrati italiani nel tardo XIX secolo. Fu sicuramente il caso delle citt\u00e0 con vaste popolazioni italiane, come San Francisco, Chicago, New York, New Haven, e Filadelfia dove la pizza fu inizialmente venduta sulle strade dei quartieri italiani. Nel tardo XIX secolo a Chicago, ad esempio, la pizza fu introdotta da un venditore ambulante che camminava su e gi\u00f9 lungo Taylor Street con un mastello di pizze sulla testa. Questo era il modo tradizionale in cui si vendeva la pizza a Napoli, in cilindri di rame con delle maniglie ai lati e un coperchio sopra per mantenere calde le pizze. Non pass\u00f2 molto tempo prima che i piccoli caff\u00e8 e le drogherie iniziassero ad offrire le pizze alle loro comunit\u00e0 italoamericane. Fra le varie tipologie di pizze inventate dagli emigrati italiani negli USA si possono citare la pizza arrotolata di Filadelfia e la cosiddetta deep-dish pizza di Chicago, caratterizzata da un bordo molto alto.\nAnalogamente, in Canada, si sono diffuse altre varianti del piatto italiano. Oltre alla pizza hawaiana, contenente ananas e prosciutto e divenuta famosa in tutto il mondo, si pu\u00f2 citare la pizza margherita di Toronto, con un cornicione di medio spessore e condita con aglio e olio di basilico. Tale ricetta, che \u00e8 divenuta una specialit\u00e0 del capoluogo canadese, unisce la pizza italiana alla tradizione vietnamita dell'uso di condimenti a base di olio nel cibo. La catena di fast food Boston Pizza ha anche inventato la pizza cake, una serie di pizze sovrapposte le una sulle altre e unite dalla crosta esterna, mentre in vari ristoranti del Qu\u00e9bec si \u00e8 diffusa la cosiddetta pizza-ghetti, una porzione di spaghetti al pomodoro servita accanto a due fette di pizza.\nEtimologia.\nL'etimologia del nome \"pizza\" (che non \u00e8 necessariamente legata all'origine del prodotto) deriverebbe secondo alcuni, da \"pinsa\" (dalla lingua napoletana), participio passato del verbo latino \"pinsere\" oppure del verbo \"pansere\", cio\u00e8 pestare, schiacciare, pigiare che deriverebbe da pita mediterranea e balcanica, in greco \u03c0\u03af\u03c4\u03c4\u03b1, derivato da \u03c0\u03b5\u03c0\u03c4\u03c4\u03bf\u03c2 ossia \"infornato\"; secondo quest'ultima ipotesi la parola deriverebbe dall'ebraico \"\u05e4\u05b4\u05bc\u05ea\u05b8\u05bc\u05d4\" o \"\u05e4\u05d9\u05ea\u05d4\", dall'arabo \"\u0643\u0645\u0627\u062c\" che appartiene alla stessa categoria di pane o focacce.\nIl primo utilizzo della parola \"pizza\" risale al 997 ed \u00e8 testimoniato in un testo latino proveniente dalla citt\u00e0 di Gaeta. Altre ipotesi a proposito sono le seguenti:\nCinema.\nNel 2003 la produzione Lanterna Magica ha dedicato alla pizza il cartone animato \"Tot\u00f2 sapore e la magica storia della pizza\", con una trama fantasiosa, ma l'ambientazione \u00e8 sempre a Napoli."}
{"id": "2465324", "revid": "131358", "url": "https://it.wikipedia.org/wiki?curid=2465324", "title": "Real Oviedo Club de F\u00fatbol", "text": ""}
{"id": "2465325", "revid": "28592", "url": "https://it.wikipedia.org/wiki?curid=2465325", "title": "Duomo d'Ivrea", "text": ""}
{"id": "2465328", "revid": "339392", "url": "https://it.wikipedia.org/wiki?curid=2465328", "title": "Then and Now (ELP)", "text": ""}
{"id": "2465330", "revid": "339392", "url": "https://it.wikipedia.org/wiki?curid=2465330", "title": "Et\u00e0 carolingia", "text": ""}
{"id": "2465333", "revid": "1305772", "url": "https://it.wikipedia.org/wiki?curid=2465333", "title": "Rockville (Maryland)", "text": "Rockville \u00e8 un comune degli Stati Uniti d'America, capoluogo della contea di Montgomery nello Stato del Maryland.\nFather John Misty, cantautore folk-rock, \u00e8 originario del luogo."}
{"id": "2465335", "revid": "834", "url": "https://it.wikipedia.org/wiki?curid=2465335", "title": "Then &amp; Now", "text": ""}
{"id": "2465338", "revid": "28592", "url": "https://it.wikipedia.org/wiki?curid=2465338", "title": "Lista dei patrimoni dell'umanit\u00e0 dell'Unesco", "text": ""}
{"id": "2465339", "revid": "1543377", "url": "https://it.wikipedia.org/wiki?curid=2465339", "title": "Bowie (Maryland)", "text": "Bowie \u00e8 una \"city\" degli Stati Uniti d'America, situata nella contea di Prince George's, nello Stato del Maryland."}
{"id": "2465344", "revid": "28592", "url": "https://it.wikipedia.org/wiki?curid=2465344", "title": "Rivolta dei Tuchini", "text": ""}
{"id": "2465347", "revid": "599013", "url": "https://it.wikipedia.org/wiki?curid=2465347", "title": "Parco nazionale di Kings Canyon", "text": "Il parco nazionale di Kings Canyon \u00e8 un'area naturale protetta della California situata nella Sierra Nevada meridionale, circa 90\u00a0km a est di Fresno e 250\u00a0km a nord di Los Angeles.\nFondato nel 1940, copre un'area di 1.873\u00a0km\u00b2. Confina a sud col Sequoia National Park, col quale forma un'unica unit\u00e0 amministrativa, il \"Sequoia and Kings Canyon National Parks\", gestita dal National Park Service. L'area complessiva dei due parchi \u00e8 di 3.495\u00a0km\u00b2.\nStoria.\nLa zona era gi\u00e0 nota ai coloni nella prima met\u00e0 dell'Ottocento, ma non ricevette molta attenzione fino a quando vi arriv\u00f2 John Muir nel 1873. Muir ne not\u00f2 la grande somiglianza geologica col parco di Yosemite, giungendo alla conclusione che entrambe le vallate fossero state create dall'azione di grandi ghiacciai durante l'ultima era glaciale. Muir si adoper\u00f2 per rendere l'area una zona protetta, ma il suo futuro rimase incerto per quasi cinquant'anni. Alcuni politici e imprenditori volevano costruire una diga sul lato occidentale della valle del KIngs Canyon, ci\u00f2 che avrebbe compromesso l'integrit\u00e0 del suo patrimonio naturale e forestale.\nIl dibattito si concluse nel 1940, quando i fautori della sua conservazione riuscirono a farlo diventare un parco nazionale, annettendo il parco Generale Grant (istituito nel 1890) per formare un unico parco. Fu nominato in onore del primo direttore del United States Geological Survey, Clarence King.\nDescrizione.\nIl parco \u00e8 composto da due sezioni: la prima, pi\u00f9 piccola ma pi\u00f9 importante, comprende le foreste \"Redwood Mountain\" (\"Redwood Mountain Grove\") e \"Generale Grant\" (\"General Grant Grove\"). La \"Redwood Mountain Grove\" \u00e8 la pi\u00f9 grande foresta naturale di sequoia gigante (\"Sequoiadendron giganteum\") rimasta al mondo. Ha un'area di 1300\u00a0ha e vi si trovano oltre 15.800 sequoie con un diametro del fusto alla base di 3\u00a0m.\nLa \"General Grant Grove\" ospita la sequoia Generale Grant, il secondo albero pi\u00f9 grande del mondo come volume (dopo la Generale Sherman, che si trova nell'adiacente parco nazionale di Sequoia).\nLa rimanente sezione, che comprende Il 90 % dell'area del parco, si trova a est della foresta Generale Grant. Vi nascono alcuni tributari dei fiumi Kings River e San Joaquin River. Una valle formata da uno di essi, il \"South Fork\", chiamata Kings Canyon, d\u00e0 il nome all'intero parco. Ha una profondit\u00e0 di 2500 metri ed \u00e8 il pi\u00f9 profondo canyon degli Stati Uniti.\nIl Kings Canyon, con la sua parte attrezzata ad ospitare i turisti, il \"Cedar Grove Village\", \u00e8 l'unica parte importante del parco accessibile ai veicoli a motore.\nA est dei canyon si ergono i picchi della Sierra Nevada, che culminano nel \"North Palisade\", il punto pi\u00f9 elevato del parco (4341 m). La dorsale della Sierra forma il confine orientale del parco. \u00c8 attraversata da molti passi ben transitabili in estate, tra cui il \"Bishop Pass\", il \"Taboose Pass\", il \"Sawmill Pass\" e il \"Kearsarge Pass\", tutti a quote superiori ai 3400 metri."}
{"id": "2465348", "revid": "178076", "url": "https://it.wikipedia.org/wiki?curid=2465348", "title": "Anfiteatro morenico d'Ivrea", "text": ""}
{"id": "2465349", "revid": "287204", "url": "https://it.wikipedia.org/wiki?curid=2465349", "title": "Hagerstown (Maryland)", "text": "Hagerstown \u00e8 un comune degli Stati Uniti d'America, capoluogo della contea di Washington nello Stato del Maryland."}
{"id": "2465355", "revid": "203463", "url": "https://it.wikipedia.org/wiki?curid=2465355", "title": "Kings Canyon National Park", "text": ""}
{"id": "2465356", "revid": "599013", "url": "https://it.wikipedia.org/wiki?curid=2465356", "title": "George Fernandez", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 degli Stati Uniti, al FIFA Futsal World Championship 1992 a Hong Kong dove gli statunitensi hanno colto il loro miglior risultato di sempre giungendo alla medaglia d'argento dopo la finale persa per 4-1 contro il . Fernandez verr\u00e0 convocato anche quattro anni dopo per il mondiale di Spagna, dove i vicecampioni in carica si sono inaspettatamente fermati al primo turno."}
{"id": "2465358", "revid": "599013", "url": "https://it.wikipedia.org/wiki?curid=2465358", "title": "Andy Schmetzer", "text": "Carriera.\nUtilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 degli Stati Uniti al FIFA Futsal World Championship 1992 ad Hong Kong dove gli statunitensi hanno colto il loro miglior risultato di sempre giungendo alla medaglia d'argento dopo la finale persa per 4-1 contro il "}
{"id": "2465359", "revid": "111406168", "url": "https://it.wikipedia.org/wiki?curid=2465359", "title": "Salisbury (Maryland)", "text": "Salisbury \u00e8 un comune (\"city\") degli Stati Uniti d'America e capoluogo della contea di Wicomico nello Stato del Maryland. La popolazione era di 30,343 persone al censimento del 2010. Salisbury \u00e8 la principale citt\u00e0 dell'area metropolitana di Salisbury. La citt\u00e0 \u00e8 il centro economico della penisola Delmarva ed \u00e8 nota come \"The Comfortable Side of Coastal\".\nSalisbury si trova vicino a grandi citt\u00e0: Baltimora ; Washington, D.C. , Filadelfia, Pennsylvania, , Norfolk, Virginia, , e Wilmington, Delaware, .\nGeografia fisica.\nSalisbury \u00e8 situata a (38.365806, -75.593361).\nSecondo lo United States Census Bureau, ha un'area totale di .\nSociet\u00e0.\nEvoluzione demografica.\nSecondo il censimento del 2010, c'erano 30,343 persone.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 55,7% di bianchi, il 34,4% di afroamericani, lo 0,3% di nativi americani, il 3,2% di asiatici, lo 0,1% di oceanici, il 3,1% di altre etnie, e il 3,2% di due o pi\u00f9 etnie. Ispanici o latinos erano il 7,0% della popolazione."}
{"id": "2465360", "revid": "326822", "url": "https://it.wikipedia.org/wiki?curid=2465360", "title": "Truppe spagnole", "text": ""}
{"id": "2465361", "revid": "1305772", "url": "https://it.wikipedia.org/wiki?curid=2465361", "title": "The Beast", "text": "The Beast (\"la bestia\" in lingua inglese) pu\u00f2 riferirsi a:"}
{"id": "2465362", "revid": "1305772", "url": "https://it.wikipedia.org/wiki?curid=2465362", "title": "Future of the Past", "text": "Future of the Past (\"futuro del passato\" in lingua inglese) pu\u00f2 riferirsi a:"}
{"id": "2465364", "revid": "113028873", "url": "https://it.wikipedia.org/wiki?curid=2465364", "title": "College Park (Maryland)", "text": "College Park \u00e8 un comune degli Stati Uniti d'America, situato nella contea di Prince George's nello Stato del Maryland."}
{"id": "2465365", "revid": "1747171", "url": "https://it.wikipedia.org/wiki?curid=2465365", "title": "Luigi Gillarduzzi", "text": "Biografia.\nArtista molto apprezzato in ambito austriaco (nel quale operava sotto il nome di Alois Gillarduzzi), partecip\u00f2 all'arricchimento della chiesa parrocchiale dei santi Filippo e Giacomo della propria citt\u00e0 natale. Degna di nota \u00e8 soprattutto la pala detta \"dell'Addolorata\" in essa conservata."}
{"id": "2465367", "revid": "647919", "url": "https://it.wikipedia.org/wiki?curid=2465367", "title": "Editoria on demand", "text": ""}
{"id": "2465368", "revid": "1543377", "url": "https://it.wikipedia.org/wiki?curid=2465368", "title": "Salacgr\u012bva", "text": " \nSalacgr\u012bva \u00e8 un comune della Lettonia appartenente alla regione storica della Livonia di 9.581 abitanti (dati 2009).\nIn lingua lettone il nome del comune significa \"bocca della Salaca\".\nDista 104\u00a0km da Riga e 10 dal confine estone. Il comune \u00e8 importante per il suo porto, situato tra la foce del fiume Salaca ed il Golfo di Riga.\nStoria.\nGi\u00e0 nel VI secolo, alla foce del Salaca vi era un insediamento livone conosciuto come \"Saletsa\". Nel 1226 il vescovo Albrecht von Buxthoeven costru\u00ec una qui una fortezza chiamata \"Salis\" o \"Salism\u00fcnde\", che venne per\u00f2 nel XVIII secolo distrutta dalla guerra. Anche nel XIX secolo il paese rimaneva isolato e povero, fino alla costruzione di un porto e all'attivazione di un'industria navale, i quali nel 1870 vitalizzarono il villaggio. Un porto e il molo vennero costruiti, e la foce della Salacavenne dragata per consentire l'accesso a navi di pescaggio superiore. Per un breve periodo Salacgr\u012bva fu il porto principale del nord del Vidzeme, gestendo le esportazioni di grano, di lino, e di legno verso Riga o P'rnu; pi\u00f9 di 200 navi l'anno attraccavano al porto di Salacgr\u012bva.\nAll'inizio del XX secolo, Salacgr\u012bva perse per\u00f2 la sua importanza. Il porto di Aina\u017ei, a nord, super\u00f2 Salacgr\u012bva, e l'apertura della ferrovia Riga-Valka permise al Vidzeme di spedire le esportazioni direttamente a Riga. Nel 1909, solo 150 navi attraccavano a Salacgr\u012bva all'anno, per lo pi\u00f9 per raccogliere il legname galleggiante lungo il fiume.\nNel primo periodo di indipendenza lettone (1918-1940) Salacgr\u012bva godette di una certa crescita e prosperit\u00e0. Il paese ricevette il suo status di citt\u00e0 nel 1928, e nel 1935 vi erano poco meno di 1.000 abitanti, impiegati come lavoratori portuali, falegnami, mercanti e pescatori; Salacgr\u012bva divenne il pi\u00f9 importante centro della pesca di Vidzeme.\nSalacgr\u012bva sfugg\u00ec agli scontri nella seconda guerra mondiale, ma sotto il potere sovietico si verificarono molti cambiamenti. La lavorazione del pesce venne trasferita dal centro di Aina\u017ei a Salacgr\u012bva, e per facilitare le esportazioni, il porto di Salacgr\u012bva venne interamente ricostruito; anche nuove case vennero costruite per accogliere la popolazione in crescita. Nel 1990 la popolazione raggiunse i 3.000 abitanti.\nLocalit\u00e0.\nIl comune \u00e8 stato istituito nel 2009 ed \u00e8 formato dalle seguenti localit\u00e0:"}
{"id": "2465369", "revid": "6923", "url": "https://it.wikipedia.org/wiki?curid=2465369", "title": "Polycom", "text": "Polycom \u00e8 una multinazionale statunitense quotata al Nasdaq, con pi\u00f9 di impiegati a livello mondiale. Polycom vende soluzioni per videoconferenza e teleconferenza. Dispone di prodotti che vanno dalla semplice audioconferenza (per esempio le Soundstation) a macchine per videoconferenza in alta risoluzione (HDX) o per sistemi pi\u00f9 complessi di telepresenza."}
{"id": "2465371", "revid": "287204", "url": "https://it.wikipedia.org/wiki?curid=2465371", "title": "Laurel (Maryland)", "text": "Laurel \u00e8 un comune degli Stati Uniti d'America, situato nella contea di Prince George's nello Stato del Maryland."}
{"id": "2465375", "revid": "287204", "url": "https://it.wikipedia.org/wiki?curid=2465375", "title": "Greenbelt", "text": "Greenbelt \u00e8 un comune degli Stati Uniti d'America, situato nella contea di Prince George's nello Stato del Maryland."}
{"id": "2465378", "revid": "404449", "url": "https://it.wikipedia.org/wiki?curid=2465378", "title": "Strove", "text": "Strove \u00e8 una frazione del comune italiano di Monteriggioni, nella provincia di Siena, in Toscana.\nStoria.\nIl borgo, di poco posteriore al VI secolo e di origine longobarda, fu castello del Comune di Siena (con un plebiscito del 1115) ed in seguito, fin dalla sua nascita, della Repubblica di Siena. \u00c8 originaria di Strove la prestigiosa famiglia senese dei Tolomei.\nMonumenti e luoghi d'interesse.\nLa chiesa del paese \u00e8 dedicata a San Martino vescovo di Tours e risale al X secolo.\nNella forma del borgo si possono ancora leggere le vecchie mura medioevali."}
{"id": "2465380", "revid": "123845136", "url": "https://it.wikipedia.org/wiki?curid=2465380", "title": "Cumberland (Maryland)", "text": "Cumberland \u00e8 un comune degli Stati Uniti d'America, situato nella contea di Allegany, della quale \u00e8 capitale, nello Stato del Maryland."}
{"id": "2465381", "revid": "647919", "url": "https://it.wikipedia.org/wiki?curid=2465381", "title": "Print on Demand Book Publishing", "text": ""}
{"id": "2465382", "revid": "1953061", "url": "https://it.wikipedia.org/wiki?curid=2465382", "title": "Westminster (Maryland)", "text": "Westminster \u00e8 un comune degli Stati Uniti d'America, situato nella contea di Carroll nello Stato del Maryland."}
{"id": "2465390", "revid": "329581", "url": "https://it.wikipedia.org/wiki?curid=2465390", "title": "Giuseppe Ghedina (pittore)", "text": "Biografia.\nGhedina nacque a Cortina quando l'Ampezzo faceva ancora parte dell'Impero austro-ungarico. Affresc\u00f2 i cicli pittorici del soffitto della Basilica dei Santi Filippo e Giacomo a Cortina d'Ampezzo. Degni di nota sono la \"Trinit\u00e0\", pala del 1859 commissionatagli dal Comune, e la tela \"San Giuseppe col Bambino\", risalente a quello stesso periodo.\nA Tarcento realizz\u00f2 la \"Assunzione della Vergine\", inaugurata il 27 settembre 1874, che si trova sul soffitto della chiesa di San Pietro Apostolo; ai lati realizz\u00f2 i quattro medaglioni con gli \"Evangelisti\". Nella figura di san Marco si riconosce tradizionalmente l'autoritratto dell'artista.\nA Udine ebbe l'incaricato di staccare e sostituire con una copia l'affresco del Pordenone, che si trovava nella loggia del Lionello, a destra verso via Mercatovecchio. L'affresco, che rappresenta la \"Madonna dell'uva con tre angeli musicanti\", era stato pesantemente danneggiato da un incendio nel 1876. La replica dell'opera rimase sostanzialmente fedele all'originale."}
{"id": "2465394", "revid": "751106", "url": "https://it.wikipedia.org/wiki?curid=2465394", "title": "Microsoft Office Live Meeting", "text": "Microsoft Office Live Meeting \u00e8 un servizio che consente di accedere a un'area per riunioni in linea. Un'organizzazione pu\u00f2 sottoscrivere il servizio oppure ospitare le riunioni internamente. Microsoft Office Live Meeting necessita l'installazione di un software su tutti i computer dei partecipanti. \nDurante le \"web conference\" i partecipanti possono effettuare presentazioni, avviare progetti, mettere insieme idee, modificare file, collaborare attraverso una lavagna virtuale e portare a termine affari senza spostarsi dal proprio computer, riducendo notevolmente i costi e la necessit\u00e0 di viaggiare ed avendo un minore impatto ambientale.\nAlternative gratuite.\nCisco Webex, Yugma, Vyew, Dimdim e Zoho Meeting sono alcune delle alternative gratuite a Go ToMeeting"}
{"id": "2465400", "revid": "287204", "url": "https://it.wikipedia.org/wiki?curid=2465400", "title": "Roberto Lazzari", "text": "Rivel\u00f2 il proprio talento gi\u00e0 da ragazzo, vincendo il primo titolo italiano a 16 anni e partecipando ai Giochi del Mediterraneo a 17, divenendo poi per molti anni il miglior ranista italiano e uno dei migliori in Europa; era competitivo anche nella farfalla, in un periodo in cui i due stili si erano separati da poco tempo.\nHa vinto due medaglie agli Europei di Budapest, argento nei 200\u00a0m rana e bronzo nella staffetta 4 x 100 mista con Gilberto Elsa, Federico Dennerlein e Paolo Pucci.\nPalmar\u00e8s.\nCampionati italiani.\n17 titoli individuali e 6 in staffette, cos\u00ec ripartiti:\n6 nella 4 x 100\u00a0m mista\n\"nd= non disputati\""}
{"id": "2465403", "revid": "834", "url": "https://it.wikipedia.org/wiki?curid=2465403", "title": "Mystery Tracks Archives, Vol. 3", "text": ""}
{"id": "2465406", "revid": "834", "url": "https://it.wikipedia.org/wiki?curid=2465406", "title": "Sex and Religion", "text": ""}
{"id": "2465410", "revid": "287204", "url": "https://it.wikipedia.org/wiki?curid=2465410", "title": "Fade (album)", "text": ""}
{"id": "2465418", "revid": "1851848", "url": "https://it.wikipedia.org/wiki?curid=2465418", "title": "Hern\u00e1n Borja", "text": "Carriera.\nUtilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 degli Stati Uniti al FIFA Futsal World Championship 1992 ad Hong Kong dove gli statunitensi hanno colto il loro miglior risultato di sempre giungendo alla medaglia d'argento dopo la finale persa per 4-1 contro il ."}
{"id": "2465419", "revid": "74801", "url": "https://it.wikipedia.org/wiki?curid=2465419", "title": "Hempstead (New York)", "text": "Hempstead \u00e8 un comune degli Stati Uniti, nella contea di Nassau dello Stato di New York. Si trova sull'isola di Long Island, circa a est di New York City.\nNei pressi della municipalit\u00e0 si trova la localit\u00e0 di Garden City, sede della Adelphi University, il pi\u00f9 antico istituto universitario dell'isola di Long Island."}
{"id": "2465421", "revid": "287204", "url": "https://it.wikipedia.org/wiki?curid=2465421", "title": "Fade (singolo)", "text": ""}
{"id": "2465422", "revid": "1305772", "url": "https://it.wikipedia.org/wiki?curid=2465422", "title": "On the Line", "text": ""}
{"id": "2465425", "revid": "599013", "url": "https://it.wikipedia.org/wiki?curid=2465425", "title": "Giuseppe Macr\u00ec", "text": "Ha iniziato a praticare questo sport all'et\u00e0 di diciassette anni presso la palestra di arti marziali, \"Pol. Zenith\", nella sua citt\u00e0 natale, Prato.\nIl suo primo maestro \u00e8 stato Alberto Bonistalli.\nAi campionati Europei Master ha collezionato due argenti nel 2003 e nel 2012 e due bronzi nel 2004 e nel 2008.\nAi campionati Mondiali Master ha collezionato un argento nel 2002 ed un bronzo nel 2005."}
{"id": "2465427", "revid": "287204", "url": "https://it.wikipedia.org/wiki?curid=2465427", "title": "On the Line (film)", "text": ""}
{"id": "2465428", "revid": "1442080", "url": "https://it.wikipedia.org/wiki?curid=2465428", "title": "Fernando Clavijo", "text": "Calcio a 5.\nUtilizzato nel ruolo di giocatore di movimento, come massimo riconoscimento in carriera ha la partecipazione con la nazionale di calcio a 5 degli Stati Uniti al FIFA Futsal World Championship 1992 ad Hong Kong dove gli statunitensi hanno colto il loro miglior risultato di sempre giungendo alla medaglia d'argento dopo la finale persa per 4-1 contro il Brasile."}
{"id": "2465432", "revid": "30610", "url": "https://it.wikipedia.org/wiki?curid=2465432", "title": "Giampietro Bianchi", "text": ""}
{"id": "2465437", "revid": "1718925", "url": "https://it.wikipedia.org/wiki?curid=2465437", "title": "Brookhaven (New York)", "text": "Brookhaven \u00e8 un comune degli Stati Uniti, nella Contea di Suffolk, nello stato di New York.\nSituata nell'isola di Long Island, Brookhaven ha un territorio che attraversa l'isola dalla costa nord a quella sud.\nComunit\u00e0 e localit\u00e0.\nVillaggi (incorporati).\nBrookhaven contiene nove villaggi:\nBorgate (non incorporate).\nBrookhaven comprende tutto o parte di 50 borgate (\"hamlet\"), una delle quali si chiama anch'essa Brookhaven."}
{"id": "2465439", "revid": "1442080", "url": "https://it.wikipedia.org/wiki?curid=2465439", "title": "Ted Eck", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 degli Stati Uniti al FIFA Futsal World Championship 1992 ad Hong Kong dove gli statunitensi hanno colto il loro miglior risultato di sempre giungendo alla medaglia d'argento dopo la finale persa per 4-1 contro il "}
{"id": "2465440", "revid": "1543377", "url": "https://it.wikipedia.org/wiki?curid=2465440", "title": "Terry Woodberry", "text": "Carriera.\nUtilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 degli Stati Uniti al FIFA Futsal World Championship 1992 ad Hong Kong dove gli statunitensi hanno colto il loro miglior risultato di sempre giungendo alla medaglia d'argento dopo la finale persa per 4-1 contro il "}
{"id": "2465441", "revid": "767487", "url": "https://it.wikipedia.org/wiki?curid=2465441", "title": "Dale Ervine", "text": "Carriera.\nCalcio a 5.\nUtilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 degli Stati Uniti al FIFA Futsal World Championship 1992 ad Hong Kong dove gli statunitensi hanno colto il loro miglior risultato di sempre giungendo alla medaglia d'argento dopo la finale persa per 4-1 contro il "}
{"id": "2465442", "revid": "1543377", "url": "https://it.wikipedia.org/wiki?curid=2465442", "title": "Philip Johns", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 degli Stati Uniti al FIFA Futsal World Championship 1992 ad Hong Kong dove gli statunitensi hanno colto il loro miglior risultato di sempre giungendo alla medaglia d'argento dopo la finale persa per 4-1 contro il "}
{"id": "2465445", "revid": "74801", "url": "https://it.wikipedia.org/wiki?curid=2465445", "title": "Utica (New York)", "text": "Utica \u00e8 un comune (\"city\") degli Stati Uniti d'America e capoluogo della contea di Oneida nello Stato di New York. La popolazione era di persone al censimento del 2010, il che la rende la decima citt\u00e0 pi\u00f9 grande dello Stato. Utica si trova circa 90 miglia () a nord-ovest di Albany e 45 miglia () a est di Syracuse.\nGeografia fisica.\nA nord di Utica passa il Canale Erie insieme al Mohawk ed alla New York State Thruway e la citt\u00e0 \u00e8 al confine con la Contea di Herkimer.\nSecondo lo United States Census Bureau la citt\u00e0 ha un'area di di cui (1,57%) sono costituiti da acque interne.\nUtica gode di un clima continentale, con inverni freddi ed estati moderatamente calde.\nLe temperature massime estive variano dai 24 ai 29 gradi e talvolta non si raggiungono i 21, di notte invece variano dai 10\u00b0 ai 16\u00b0. La temperatura massima registrata in citt\u00e0 \u00e8 di 38\u00b0 il 19 luglio 1953.\nD'inverno il clima \u00e8 piuttosto rigido e nevoso, poich\u00e9 Utica risente del Lake-effect snow dei Grandi Laghi situati a ovest. Le massime diurne invernali si aggirano fra gli 0\u00b0 e i 2\u00b0, mentre di notte si scende da -7\u00b0 a -12\u00b0 gradi. La temperatura pi\u00f9 rigida \u00e8 stata di -33\u00b0, fenomeno avvenuto per due volte, il 18 febbraio 1979 ed il 12 gennaio 1971.\nStoria.\nUtica sorse in questa posizione per via della rada sulla riva del fiume Mohawk, che rendeva facile il guado. I coloni non furono i primi a scoprire questa possibilit\u00e0, gi\u00e0 gli irochesi l'avevano sfruttata, quindi i primi capirono che fosse una buona via per il commercio non ancora raggiunta dagli altri simili.\nIl primo insediamento sorse nel 1773, l\u00e0 dove nel 1758 era stato costruito il Forte Schuyler, che doveva il proprio nome al colonnello Philip Schuyler, un eroe della Guerra franco-indiana. Alla fine del conflitto il forte era stato abbandonato e durante la Rivoluzione americana era stato distrutto dai nativi e dai lealisti. Pi\u00f9 tardi il forte venne rinominato Vecchio forte Schuyler, allorch\u00e9 nelle vicinanze venne costruito il nuovo Forte Stanwix, presso Rome che pian piano si allarg\u00f2 fino a divenire un villaggio. Nel 1794 venne costruita una strada che portava ad Albany e che prese il nome di \"State Road\", tre anni dopo la costruzione prosegu\u00ec fino al Genesee che le diede il proprio nome sostituendo quello precedente. La costruzione della \"New York State Route\" fu di grande impulso per la crescita di Utica che divenne luogo di arrivo e ristoro non solo per i viaggiatori che venivano dal fiume, ma anche per quelli che venivano dalla strada e si dirigevano verso i Grandi laghi o verso l'ovest.\nUtica cominci\u00f2 ad attrezzarsi ed un fabbro di nome Moses Bagg costru\u00ec un hotel per i viandanti che rimase in uso fino al 1902 ed un ponte sul fiume venne innalzato nel 1792 da un carpentiere locale; tuttavia le piene primaverili lo spazzarono presto via.\nNegli anni Utica continu\u00f2 ad espandersi e ad incamerare terra e popolazione e nel 1817, quando la popolazione era gi\u00e0 di persone, vennero costruiti negozi, una banca e venne anche fondato un giornale, il \"The Observer Dispatch\", che \u00e8 ancora pubblicato.\nL'immigrazione.\nLa vicinanza a New York e la sua vocazione mercantile chiam\u00f2 ad Utica numerosi migranti in particolare italiani. Nel 1817 vi giunse uno dei primi italiani, Giovanni Marchisi, un farmacista, e ben presto altri lo seguirono.\nLa comunit\u00e0 italiana si form\u00f2 attorno a due parrocchie e vi posero radici lavorando presso mulini o come tessitori, mattonai, muratori eccetera. Altri si misero in proprio avviando piccole attivit\u00e0 di commercio dell'olio e di tessili porta a porta oppure divenendo assicuratori o banchieri. Gli immigrati fondarono diversi giornali nella loro lingua natale e presto si inserirono talmente bene nella societ\u00e0 da acquistare un certo peso politico a livello locale. Gli italiani non furono gli unici a giungere a Utica, anche i gallesi, provati dalle carestie del 1789 e del 1802 cercarono fortuna oltreoceano. Coltivatori ed allevatori di grande esperienza portarono a Utica l'arte di fare il burro rendendolo presto un bene facilmente reperibile presso i mercati della zona. Anche i gallesi fondarono dei periodici e dei giornali nella loro lingua, ma tutto sommato restarono sempre una minoranza schiacciati dalle pi\u00f9 vaste comunit\u00e0 italiane e poi polacche.\nLa storia industriale.\nLa presenza del Canale Erie diede un grande impulso allo sviluppo dell'industria locale. Il primo tratto del canale venne aperto nel 1820 fra Rome e Salina e dodici anni dopo il Canale Chenango colleg\u00f2 Utica con Binghamton provvedendo a portare via fiume i rifornimenti di carbone provenienti dalla Pennsylvania.\nUtica era esattamente a met\u00e0 della lunghezza del canale e divenne quindi un ottimo punto di ristoro e fu gioco forza che la popolazione, entro il 1819, fosse ormai triplicata rispetto ai livelli originari.\nSe per il trasporto di beni e materiali Utica era ben piazzata, non lo era altrettanto dal punto di vista dell'industria pesante che cominciava a fiorire nel New England, il corso del fiume Mohawk non era abbastanza impetuoso per alimentare le macchine e dovettero quindi ripiegare sul carbone, il cui rifornimento divenne efficiente soltanto nel 1836 con la costruzione dell'altro canale. L'industria tessile sub\u00ec, nel 1807, un grave tracollo a causa del Embargo del 1807 voluto per mantenere una posizione neutrale durante le Guerre napoleoniche.\nLa posizione di Utica le offriva vantaggi anche di tipo pi\u00f9 intellettuale, Mark Twain nel 1870 tenne una conferenza che registr\u00f2 un'affluenza molto alta e nel 1884 ospit\u00f2 la convention del Partito Repubblicano. Il politico locale James S. Sherman divenne vicepresidente sotto William Howard Taft eletto nel 1909.\nLa crisi dell'industria tessile non vide la fine ed entro la met\u00e0 del Novecento quasi tutti gli opifici vennero trasferiti a sud, poco prima la General Electric impiant\u00f2 ad Utica alcuni stabilimenti che ebbero una certa fortuna, dal 1990 sono per\u00f2 stati tutti smantellati.\nLa storia criminale.\nUtica non \u00e8 stata solo teatro di fabbriche e conferenze, ma ospita anche un'estesa rete malavitosa che si occupa anche, e non solo, del racket che si ritiene controllato da alcune famiglie appartenenti a Cosa Nostra e si ritiene che alcuni abitanti di Utica fossero presenti alla Riunione di Apalachin tenutasi il 14 novembre 1957.\nSociet\u00e0.\nEvoluzione demografica.\nSecondo il censimento del 2010, c'erano 62,235 persone.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 69,0% di bianchi, il 15,3% di afroamericani, lo 0,3% di nativi americani, il 7,2% di asiatici, lo 0,1% di oceanici, il 3,9% di altre razze, e il 4,0% di due o pi\u00f9 etnie. Ispanici o latinos di qualunque razza erano il 10,5% della popolazione."}
{"id": "2465446", "revid": "120824261", "url": "https://it.wikipedia.org/wiki?curid=2465446", "title": "Lestat (musical)", "text": "The Vampire Lestat \u00e8 un musical in due atti su libretto di Linda Woolverton; \u00e8 ispirato alla serie di romanzi horror \"Cronache dei vampiri\" (opera di Anne Rice), e soprattutto ai primi tre libri (\"Intervista col vampiro\", \"Scelti dalle tenebre\" e \"La regina dei dannati\"). Il musical, prodotto dalla \"Warner Bros.\", contiene brani musicali composti da Sir Elton John (musica) e Bernie Taupin (parole). Erano anni che i due artisti pensavano a questo progetto.\nIl musical ha debuttato a San Francisco nell'autunno del 2005, ma ha ricevuto una fredda accoglienza e critiche decisamente negative; \u00e8 quindi arrivato a Broadway il 25 aprile 2006, ma \u00e8 stato sospeso in breve (il 28 maggio 2006), dopo appena 33 anteprime e 39 spettacoli effettivi. Anche in questa sede aveva ricevuto diverse critiche, e l'atteggiamento del pubblico non era stato dei migliori. Questo ha comportato l'accantonamento definitivo del progetto, con grande delusione di Elton e Bernie, dato che esso costituisce probabilmente il pi\u00f9 grosso flop nell'intera carriera del celebre duo. La \"Warner Bros.\" aveva investito 15 milioni di dollari nella produzione del musical.\nTrama.\nLa trama si ricollega alle opere gi\u00e0 citate di Anne Rice: il protagonista assoluto si rivela allora essere il vampiro Lestat de Lioncourt. Da notare che la storia \u00e8 stata modificata dopo l'approdo dello spettacolo a Broadway: quella che \u00e8 proposta qui di seguito ne \u00e8 la versione definitiva, messa in scena a New York.\nAtto I.\nLestat uccide un branco di lupi, anche se il genitore glielo ha proibito; i suoi litigano ed egli colpisce il padre per difendere la madre. Gabrielle (la madre di Lestat), allora, lo convince ad andare a vivere a Parigi con il suo amico Nicolas. Lestat non vuole abbandonarla, ma finisce per acconsentire. Ella \u00e8 presa da sgomento per la partenza del figlio, ma \u00e8 felice per la sua libert\u00e0 (\"My Beautiful Boy\").\nLestat raggiunge Nicolas, che fa l'attore in un piccolo teatro, felice della sua vita (\"In Paris\"). Nicolas \u00e8 un violinista e dice all'amico di essere stato disconosciuto dopo aver lasciato la scuola per studiare musica. Essi vanno poi a casa di Nicolas, e diventa chiara una loro relazione amorosa (\"The Bugs and the Bears\"). Una voce fuori dall'appartamento, per\u00f2, continua a chiamare Lestat \"\"wolfkiller\" (\"assassino di lupi\"). Incuriosito dal fatto che Nicolas non senta alcunch\u00e9, il protagonista ascolta la voce, la segue ed \u00e8 improvvisamente attaccato da un vampiro di nome Magnus. Magnus rende Lestat un vampiro, e lo informa di averlo reso immortale: solo il fuoco o il sole pu\u00f2 ucciderlo. Poi Magnus accende una fiamma e, morente, fa promettere a Lestat di disperdere le sue ceneri. Il nuovo vampiro \u00e8 ormai in presa a una grande confusione a causa della sua sorprendente natura (\"The Thirst\"). Impossibilitato a controllarsi, uccide la sua prima vittima e grida a Dio di non fermarlo.\nIntanto, nell'appartamento di Nicolas, Gabrielle, ormai molto malata, dice all'amico del figlio di non preoccuparsi per Lestat: \u00e8 certa che torner\u00e0. Dopo di che va via, dopo aver dato a Nicolas il nome dell'albergo dove alloggia e avergli chiesto di prendersi cura del figlio. In strada, per\u00f2, Lestat incontra la madre e si nasconde per non essere visto: spia quindi attraverso la finestra della casa di Nicolas, lottando contro la sua volont\u00e0 di fare di lui un vampiro (\"Right Before My Eyes\").\nIn seguito, Lestat fa visita a Gabrielle e le confessa di essere divenuto un vampiro. Quindi la trasforma per salvarle la vita (\"Make Me As You Are\"). Il Dono Oscuro (\"The Dark Gift\") le permette di essere libera dai costumi del suo tempo e di essere se stessa. I due si recano quindi in una chiesa. Un uomo dal volto nascosto, vestito da monaco, li segue e si presenta loro come il vampiro Armand. Egli insiste sul fatto che Lestat e Gabrielle debbano venire con lui. Essi, allora, lo seguono in un cimitero, che ospita un gruppo di vampiri satanisti guidati da Armand. Quest'ultimo annuncia la blasfemia di Lestat e Gabrielle davanti alle altre creature, e afferma che bisogna distruggerli. Ma il protagonista rivela al gruppo che Armand li ha ingannati: essi non servono veramente il Diavolo (\"The Dark Laws/To Live Like This\"). Lestat e Gabrielle incoraggiano quindi le creature a vivere tra i mortali, creando una troupe di attori che rappresenti scene di vita da vampiri.\nAppena il gruppo si disperde, Armand dice a Lestat \"I like your violinist\" (\"Mi piace il tuo violinista\"). Il protagonista si rende immediatamente conto che Nicolas \u00e8 diventato l'ostaggio del suo antagonista: quest'ultimo gioca con Lestat, prima facendo finta di uccidere l'amico, poi chiedendo il motivo per il quale egli non lo trasforma in vampiro. Ridendo, getta Nicolas addosso al compagno e va via. Il violinista esprime il desiderio di poter stare con il suo amato amico per sempre: allora, Lestat lo trasforma, ma la reazione del nuovo vampiro \u00e8 inaspettata. Infatti, non fa altro che sedersi sul pavimento, piombando in uno stato catatonico. Mentre Lestat, ripetendo il suo nome, cerca disperatamente di ottenerne una reazione, entra in scena la troupe di attori vampiri (composta dalle creature ex-capitanate da Armand).\nL'opera rappresentata \u00e8 un balletto interpretativo, chiamato \"Il Vampiro Armand\" (\"The Vampire Armand\"), e racconta la storia di Armand e Marius (\"Morality Play\"). Lestat e Gabrielle elogiano lo spettacolo (nel frattempo, Nicolas continua a stare immobile, tranne che per suonare il violino). Armand entra improvvisamente nel backstage del teatro e Lestat gli chiede il motivo dell'apatia dell'amico. Armand gli spiega che il Dono Oscuro \u00e8 imprevedibile: allora, il protagonista gli domanda se Marius esista, e se il suo antico sangue posa guarire Nicki. Armand gli rivela di essere stato creato da Marius, ma crede anche che quest'ultimo sia morto. Lestat decide di guarire Nicolas da solo, e va con la madre in giro per tutta l'Europa alla ricerca di Marius.\nPassano dieci anni: Armand \u00e8 affascinato da Lestat, e tenta di sedurlo. Il protagonista sta per cedere, ma alla fine si ribella e batte l'antagonista, ordinandogli di sparire dalla sua vita. Armand ritorna quindi a Parigi. Entra in scena Gabrielle: ella parla di un meraviglioso luogo selvaggio che ha scoperto. Lestat le chiede con rabbia come mai abbia perso tanto tempo all'andata e al ritorno, ma la madre parla ancora delle meraviglie del mondo e di tutto ci\u00f2 che ella vorrebbe fare. Ha infatti intenzione di partire, e anche se le mancher\u00e0 il figlio non ha alcun interesse nel cercare di curare Nicolas (\"Crimson Kiss\"). I due si baciano e Gabrielle esce di scena. \nLestat chiede all'amico di suonare il violino, ma Nicolas parla per la prima volta da quando \u00e8 stato trasformato: \"Release me\" (\"Liberami\"). Disperato, Lestat accetta di accendere un fuoco, poi sparge a terra le ceneri di Nicki, piangendo (\"Right Before My Eyes (Reprise)\"). All'improvviso, per\u00f2, appare una luce abbagliante: una figura si staglia nel cielo per parlare a Lestat. Marius gli grida \"COME!\" (\"VIENI!\").\nAtto II.\nEgli sostiene che Lestat non avrebbe potuto salvare Nicolas: quest'ultimo, infatti ha compiuto una propria scelta. Triste e arrabbiato, Lestat gli chiede il senso della loro vita: Marius gli risponde che non pu\u00f2 spiegare ci\u00f2 di cui capace la vita. Poi gli consiglia di andare in America: sarebbe il primo vampiro di tutti i tempi ad approdare nel Nuovo Mondo e inizierebbe una nuova vita. Lestat chiede a Marius di non essere lasciato solo (non sopporta infatti la solitudine), ma questi gli risponde \"Then you'll make others\" (\"Allora ne farai altri\") e gli consiglia attenzione. Marius sente inoltre di aver commesso un errore a trasformare Armand: infatti dice \"Armand is empty. He cannot feel or love\" (\"Armand \u00e8 vuoto. Egli non pu\u00f2 provare sentimenti o amare\"\").\nLestat segue il consiglio del vecchio vampiro e viaggia alla volta del Nuovo Mondo: l\u00ec incontra e si innamora di un giovane chiamato Louis (\"Welcome to The New World\"), e gli offre il Dono Oscuro. Lui \u00e8 d'accordo, e Lestat lo rende un vampiro. Il tempo passa, e i due vivono in una splendida casa in citt\u00e0. Una notte, Lestat rincasa raccontando una storia divertente eseguita al teatro, ma Louis lo interrompe, sottoponendolo a numerose questioni morali. Lestat, stanco di questa discussione, cerca ancora una volta di fare assaporare e abbracciare al suo partner la natura vampirica (\"Embrace It\"). Mentre Louis va via, il protagonista va a fare una passeggiata e trova un'orfanella malata che gli chiede aiuto. Egli la rende un vampiro e la porta in casa. Louis \u00e8 inorridito, ma accetta di rimanere e di crescere la ragazza.\nIl tempo passa. Nella sua camera da letto, Claudia (questo il nome della ragazza) \u00e8 splendidamente vestita e circondata da bambole, per le quali per\u00f2 sembra non aver cura. Trasformata in vampiro in una tale giovane et\u00e0, ella non capisce la \"natura umana\" e la sua brama di sangue \u00e8 maggiore rispetto a quella degli altri vampiri (\"I Want More\"). Claudia si rende conto che non crescer\u00e0 mai come una donna e comincia a fare delle domande. Ad un ballo, dopo essere stata trattata come una bambina da alcuni giovani, ella piange la vita adulta che non conoscer\u00e0 mai (\"I'll Never Have That Chance\"). Lestat la ascolta per caso; in seguito le chiede dove sia Louis. Claudia gli dice di aver chiesto all'amico di andarsene, affinch\u00e9 lei e Lestat potessero rimanere soli. Lui inizia goffamente a scusarsi con la ragazza per non aver compreso il suo dolore, ma lei lo interrompe e gli risponde di essere dispiaciuta che si faccia tutti questi problemi. Poi, Claudia dice di avere un regalo per lui, e gli mostra il corpo di una donna svenuta. Lestat lo morde, ma all'improvviso cade sul pavimento. Claudia lo ha avvelenato, non sapendo che \u00e8 impossibile uccidere un vampiro in questo modo. Furiosa, prende un coltello e colpisce ripetutamente Lestat. Arriva subito Louis, che, preoccupato della furiosa reazione che potrebbe avere il protagonista nei confronti di Claudia, le rivela l'unico modo per uccidere un vampiro: dopo di che, egli incendia la casa. Louis e Claudia fuggono mentre Lestat tenta di sfuggire alle fiamme.\nPi\u00f9 tardi, Lestat si trova su una nave. \u00c8 ferito e pensa a ci\u00f2 che \u00e8 diventata la sua vita (\"Sail Me Away\"). Una volta in Europa, va al Teatro dei Vampiri e chiede ad Armand un po' del suo sangue per poter guarire. Armand acconsente, ma insiste sul fatto che prima guardi la scena finale dell'opera che i vampiri stanno eseguendo. Lestat \u00e8 sconvolto nel vedere Louis e Claudia sul palco: Armand dice che sono con loro da oltre un anno, ma hanno rifiutato di parlare del loro creatore. Finita l'esecuzione, Armand afferra Claudia e chiede a Lestat se \u00e8 stata lei a cercare di ucciderlo. Il protagonista cerca di giustificare le azioni della ragazza, ma Armand e gli altri vampiri la uccidono (\"To Kill Your Kind\").\nQuando scende la notte, Louis piange l'amica e abbandona Lestat (\"Embrace It (Reprise)\"). Quest'ultimo chiede ad Armand il motivo dell'assassinio di Claudia. Armand risponde con un sorriso beffardo, esprimendo il gusto della vendetta e baciandolo maliziosamente (\"After All This Time\"). L'antagonista si congeda, ma Lestat gli confessa di aver trovato Marius e ribadisce tutto ci\u00f2 che il vecchio vampiro gli ha detto sul suo conto. Furioso, Armand accusa Lestat di essere un menzognero, affermando di essere stato amato da Marius; dopo di che, getta dal tetto il protagonista. Le gambe di Lestat sono rotte: egli non pu\u00f2 quindi muoversi, e ormai \u00e8 quasi l'alba. Parla ancora una volta di Dio, chiedendo cosa Egli voglia da lui e dicendo di accettare la sua natura (ovvero di essere un essere maligno); inoltre, si pente. Lestat si prepara ad essere bruciato dal sole (\"Sail Me Away (Reprise)\"), ma arriva Marius insieme a Gabrielle, e lo incitano ad alzarsi. Con molta fatica e dolore, Lestat riesce nell'intento (\"Crimson Kiss (Reprise)\"). Marius consente al protagonista di bere dal suo polso: la luce si spegne. Infine, Lestat appare sul palcoscenico, vestito in abiti moderni, affermando \"\"I am the Vampire Lestat, and I will live forever\" (\"Io sono il Vampiro Lestat, e vivr\u00f2 per sempre\"\").\nStoria del cast.\nLo spettacolo \u00e8 stato diretto da Robert Jess Roth (che aveva ricevuto una nomination al Tony Award per il musical \"Beauty and the Beast\"). Il ruolo di Lestat venne interpretato da Hugh Panaro, mentre Carolee Carmello vestva i panni di Gabrielle. Altri attori erano Drew Sarich (Armand), Jim Stanek (Louis), Roderick Hill (Nicolas), Michael Genet (Marius) e Allison Fischer (Claudia). Jack Noseworthy doveva originariamente interpretare Armand, ma lasci\u00f2 il cast nella prima settimana di anteprime; venne allora sostituito da Sarich, che si era anche impegnato a vestire i panni di Lestat il giorno prima della sospensione dello spettacolo a New York, dato che Panaro si era ammalato.\nLa coreografia era opera di Derek McLane, mentre i costumi erano curati da Susan Hilferty; della luce si occupava Kenneth Posner, e il suono era curato da Jonathan Deans. Il visual concept design era opera di Dave McKean; infine, Tom Watson si occupava delle acconciature.\nComunque, la versione dello show eseguita a San Francisco era estremamente diversa da quella che debutt\u00f2 a Broadway: infatti, sebbene il musical sia lo spettacolo ad aver guadagnato di pi\u00f9 prima di approdare a New York nella citt\u00e0 californiana, il cast ne rivide drasticamente l'intera produzione. La versione di San Francisco (eseguita al \"Curran Theater\" negli ultimi mesi del 2005 e nei primi del 2006) presentava un maggior numero di effetti speciali, comprese delle immagini ritraenti la storia di Lestat proiettate sul palconscenico.\nLa versione eseguita al \"Palace Theater\" di Broadway nella seconda met\u00e0 del 2006 era pi\u00f9 interpretativa e presentava meno effetti speciali; inoltre, recava alcune piccole differenze. Ad esempio, fu inserito il brano \"Right Before My Eyes\"; la canzone \"In Paris\", cantata in duetto da Nicolas e Lestat, fu tagliata e spostata all'inizio della storia (quando il protagonista arriva a Parigi e incontra l'amico: il numero fu chiamato \"In Paris Sequence\"). Il pezzo cantato da Gabrielle, \"Nothing Here\", fu cambiato in \"Beautiful Boy\"; inoltre, il pezzo eseguito dai vampiri al teatro non fu pi\u00f9 \"Origin of the Species\" (che spiegava la leggenda del Re Enkil e della Regina Akasha), ma \"Morality Play\" (che trattava invece della relazione tra Armand e Marius: fu quindi eliminato totalmente qualsiasi riferimento al racconto \"La regina dei dannati\").\nMusica.\nI brani musicali composti da Elton John sono di chiarissimo stampo classico e accompagnati dall'orchestra sinfonica; infatti ha dichiarato: \"\"Non vedo come potesse entrarci la musica moderna senza suonare ridicola, quando ho visto le parole scritte da Bernie, ho pensato che non potesse essere assolutamente un'opera rock. Doveva essere classica: queste sono musiche complesse, complicate\"\". Bernie ha aggiunto: \"\"Assegneremo al vampiro un aspetto pi\u00f9 umano. Non sar\u00e0 tutto croci e tombe. Sar\u00e0 uno spettacolo cupo, ma sexy. Niente clich\u00e9, niente eccessi gotici\"\". Anne Rice ha inoltre affermato, dopo aver ascoltato le prime demo dei brani: \"\"Ne ho ascoltate alcune interpretate da Elton John grazie a un CD che mi ha inviato, ed erano perfettamente corrispondenti al pi\u00f9 profondo messaggio dei romanzi, coglievano perfettamente il significato dell'oscurit\u00e0 dei miei libri\u2026 erano splendide. Ho avuto la possibilit\u00e0 di discutere personalmente con Elton John e con Rob Roth, il regista, e l'intero progetto mi ha elettrizzata\"\". La \"Warner Brothers Theatre Ventures\" ha annunciato che il cast di Lestat ha registrato l'album con le canzoni del musical il 22 maggio 2006 ai Sony Studios (\"Mercury Records\"). Doveva essere distribuito l'11 luglio dello stesso anno, ma il progetto \u00e8 stato rinviato a data da destinarsi e non si sa se vedr\u00e0 mai la luce."}
{"id": "2465448", "revid": "299827", "url": "https://it.wikipedia.org/wiki?curid=2465448", "title": "The Vampire Lestat", "text": ""}
{"id": "2465453", "revid": "299827", "url": "https://it.wikipedia.org/wiki?curid=2465453", "title": "Lestat the Musical", "text": ""}
{"id": "2465459", "revid": "123862749", "url": "https://it.wikipedia.org/wiki?curid=2465459", "title": "New Rochelle", "text": "New Rochelle \u00e8 una citt\u00e0 statunitense della Contea di Westchester, nello stato di New York.\nAl cinema.\nGran parte delle scene iniziali di \"La vita di Vernon e Irene Castle\", film del 1939 diretto da H.C. Potter e interpretato da Fred Astaire e Ginger Rogers, \u00e8 ambientata a New Rochelle, citt\u00e0 natale di Irene Castle."}
{"id": "2465465", "revid": "119154095", "url": "https://it.wikipedia.org/wiki?curid=2465465", "title": "Benzingerode", "text": "Benzingerode \u00e8 una frazione della citt\u00e0 tedesca di Wernigerode, nel \"Land\" della Sassonia-Anhalt."}
{"id": "2465467", "revid": "119154099", "url": "https://it.wikipedia.org/wiki?curid=2465467", "title": "Minsleben", "text": "Minsleben \u00e8 una frazione della citt\u00e0 tedesca di Wernigerode, nel \"Land\" della Sassonia-Anhalt."}
{"id": "2465470", "revid": "119154104", "url": "https://it.wikipedia.org/wiki?curid=2465470", "title": "Silstedt", "text": "Silstedt \u00e8 una frazione della citt\u00e0 tedesca di Wernigerode, nel \"Land\" della Sassonia-Anhalt."}
{"id": "2465476", "revid": "827882", "url": "https://it.wikipedia.org/wiki?curid=2465476", "title": "Peekskill", "text": "Peekskill \u00e8 una citt\u00e0 statunitense della Contea di Westchester, nello stato di New York. Qui sono nati gli attori Stanley Tucci e Mel Gibson. Peekskill \u00e8 anche la citt\u00e0 in cui si trova la fittizia Eastland School, ambientazione per la serie televisiva \"L'albero delle mele\", popolare sitcom degli anni ottanta con protagoniste Charlotte Rae, Lisa Whelchel, Kim Fields, Mindy Cohn e Nancy McKeon."}
{"id": "2465496", "revid": "74801", "url": "https://it.wikipedia.org/wiki?curid=2465496", "title": "Schenectady", "text": "Schenectady \u00e8 una citt\u00e0 statunitense di abitanti dell'omonima contea nello stato di New York. Il nome \"Schenectady\" \u00e8 derivato da una parola in lingua mohawk che significa, in maniera approssimativa, \"su quel lato della pineta\" oppure \"vicino ai pini\", o ancora \"posto al di l\u00e0 della pianura pinifera\"."}
{"id": "2465505", "revid": "287204", "url": "https://it.wikipedia.org/wiki?curid=2465505", "title": "Footprints (album)", "text": ""}
{"id": "2465512", "revid": "1305772", "url": "https://it.wikipedia.org/wiki?curid=2465512", "title": "Footprints", "text": ""}
{"id": "2465516", "revid": "123310867", "url": "https://it.wikipedia.org/wiki?curid=2465516", "title": "Binghamton", "text": "Binghamton \u00e8 una \"city\" statunitense della contea di Broome, nello stato di New York.\nNel territorio di Binghamton il fiume Chenango sfocia nel Susquehanna."}
{"id": "2465531", "revid": "416175", "url": "https://it.wikipedia.org/wiki?curid=2465531", "title": "GoToMeeting", "text": "GoToMeeting \u00e8 un servizio di \"web conferencing\" a pagamento di Citrix Systems pubblicato nel 2004. Ciascun partecipante alla riunione online necessita l'installazione di un'apposita applicazione sul proprio dispositivo. La web conference \u00e8 protetta con cifratura AES a 128 bit (Advanced Encryption Standard).\nCome altri strumenti di condivisione del proprio schermo (screen-sharing), GoToMeeting permette di mostrare ad uno o pi\u00f9 partecipanti foto, presentazioni o siti web, o permettere agli osservatori di controllare il proprio computer per effettuare dimostrazioni di software.\nLa versione iniziale di GoToMeeting, rilasciata nel luglio 2004, sfruttava le tecnologie GoToMyPC e GoToAssist. La versione successiva di GoToWebinar nel 2006 e di GoToTraining nel 2010 hanno ampliato le funzionalit\u00e0 di GoToMeeting per soddisfare un pubblico pi\u00f9 ampio. Nel febbraio 2017, GoToMeeting \u00e8 diventato ufficialmente un prodotto LogMeIn a seguito della fusione tra LogMeIn e la sussidiaria di Citrix che si occupava dei prodotti \"GoTo\" come GoToMeeting, GoToWebinar, GoToTraining."}
{"id": "2465532", "revid": "1543377", "url": "https://it.wikipedia.org/wiki?curid=2465532", "title": "Oleg Kala\u0161nikov", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Russia al FIFA Futsal World Championship 1992 ad Hong Kong dove la nazionale russa \u00e8 uscita al primo turno nel girone comprendente , e ."}
{"id": "2465536", "revid": "1305772", "url": "https://it.wikipedia.org/wiki?curid=2465536", "title": "State of Mind", "text": ""}
{"id": "2465540", "revid": "2231187", "url": "https://it.wikipedia.org/wiki?curid=2465540", "title": "Euphorbia amygdaloides", "text": "L'Euforbia delle Faggete (nome scientifico Euphorbia amygdaloides ) \u00e8 una pianta suffruticosa, appartenente alla famiglia delle Euphorbiaceae.\nEtimologia.\nL'etimologia del nome generico \u00e8 controversa. Da un lato lo scrittore latino Plinio (Como, 23\u2013 Stabia, 79) c'informa che la parola \"\u201dEuphorbia\u201d\" deriva da un medico, di nome appunto \"\u201dEuforbio\u201d\", cerusico di corte del re Giuba del regno della Mauritania; ma d'altra parte considerando la derivazione di questo vocabolo dal greco si viene a sapere che con \"\u201dEuphorbium\u201d\" s'indicavano le piante (che ora noi conosciamo sotto il genere considerato) che producevano un succo latteo caustico e velenoso utilizzato nella medicina di allora. In altri testi si cita un medico greco di nome \"\u201cEuphorbus\u201d\" che per primo us\u00f2 questa pianta nella medicina. Ma anche \"\u201dEuphorbia\u201d\" potrebbe derivare da \"\u201dEuphorbius\u201d\" che \u00e8 formato da due parole : \"\u201deu\u201d\" (= buono) e \"\u201dphorbe\u201d\", (= pascolo o da foraggio), il cui significato finale potrebbe essere \"ben nutrito\".\nL'epiteto specifico (\"amygdaloides\") fa riferimento alle foglie simili a quelle della mandorla, mentre il nome comune (\"delle Faggete\") si riferisce al fatto che facilmente l'habitat di queste piante sono i boschi di faggio.\nIl binomio scientifico attualmente accettato (\"Euphorbia amygdaloides\") \u00e8 stato proposto da Carl von Linn\u00e9 (Rashult, 23 maggio 1707 \u2013 Uppsala, 10 gennaio 1778) biologo e scrittore svedese, considerato il padre della moderna classificazione scientifica degli organismi viventi, nella pubblicazione \"Species Plantarum\" del 1753. \nIn tedesco questa pianta si chiama : \"Mendelbl\u00e4ttrige Wolfsmilch\"; in francese si chiama : \"Euphorbe \u00e0 feuilles d'amandier\"; in inglese si chiama : \"Wood Spurge\".\nMorfologia.\nIl portamento di questa specie \u00e8 basso e quasi prostrato. Il ciclo biologico e biennale (o anche perenne). Se spezzate queste piante secernono un lattice bianco irritante e velenoso. La forma biologica \u00e8 camefita suffruticosa (Ch suffr), ossia sono piante perenni e legnose alla base, con gemme svernanti poste ad un'altezza dal suolo tra i 30 ed i 70\u00a0cm (altezza media della pianta) dove le porzioni erbacee seccano annualmente e rimangono in vita soltanto le parti legnose.\nRadici.\nLe radici (di tipo stolonifero) si propagano sotterraneamente per dar luogo, nell'anno seguente, a nuovi impianti.\nFusto.\nIl fusto \u00e8 eretto e densamente pubescente. La pare inferiore e ramosa e di colore rossiccio. La pianta si presenta sia con fusti fertili (diventano fioriferi il secondo anno) che sterili.\nFoglie.\nTutte le foglie hanno la lamina intera, sono coriacee e sono colorate di verde scuro. La forma \u00e8 lanceolato-spatolata (o anche oblanceolata) con larghezza massima nella seconda meta (verso la zona apicale).\nDimensione delle foglie : larghezza 13 \u2013 15\u00a0mm; lunghezza 60 \u2013 80\u00a0mm.\nInfiorescenza.\nL'infiorescenza delle \u201ceuforbie\u201d e quindi di questa pianta \u00e8 diversa da quella delle altre Angiosperme e si chiama ciazio (= coppa da spumante), chiamata anche \u201cpseudanzio\u201d. Consiste in cinque brattee glabre saldate tra di loro e di colore verde pi\u00f9 chiaro rispetto alle foglie sottostanti. La loro funzione \u00e8 quella di protezione dei fiori interni : per questo motivo una tale struttura viene spesso chiamato involucro similmente all'involucro delle Asteraceae. Queste brattee \u00e8 quello che rimane del perianzio dei fiori maschili. In quattro insenature, tra le dentellature delle cinque brattee, emergono in evidenza dei corpi ghiandolari (generalmente quattro \u2013 il quinto a volte \u00e8 mancante) a forma di semiluna, colorati di giallo e contenenti delle sostanze nettarifere per gli insetti pronubi. Le corna delle mezzelune sono allungate e quasi sempre convergenti. \nAll'interno della coppa trovano posto dei fiori maschili e femminili. In realt\u00e0 i fiori maschili sono diversi (fino a 5 e pi\u00f9) ma ridotti al solo stame. Mentre la parte femminile \u00e8 rappresentata da un unico fiore centrale con una forma simile ad una calice pedicellato; anche questo fiore \u00e8 ridotto, cio\u00e8 privo degli altri verticilli fiorali (calice, corolla e androceo) rimanendo solo il gineceo.\nI ciazi sono disposti in ombrelle terminali a 5 - 10 raggi ognuno dei quali con ulteriori divisioni dicotome (ossia con due ciazi terminali \u2013 infiorescenza \u201cdicasiale\u201d); queste ultime possono ripetersi fino a 4 volte. Nella biforcazione dei raggi sono presenti due larghe brattee (a forma ovata) in parte saldate. Mentre alla base dell'ombrella (quindi all'inizio dell'infiorescenza) \u00e8 presente un verticillo di foglie (spesso in numero uguale ai raggi). Questa unione di fiori unisessuati pu\u00f2 facilmente essere scambiata per un singolo fiore ermafrodita; in effetti questa disposizione in rapporto agli insetti impollinatori differisce molto poco dai normali fiori ermafroditi della altre Angiosperme..\nDimensione delle brattee alla base dei raggi : larghezza 16 \u2013 18\u00a0mm; lunghezza 20 \u2013 22\u00a0mm. Le superiori che sono saldate ad imbuto hanno un diametro di 20\u00a0mm. Dimensione del ciazio : 8 \u2013 20\u00a0mm.\nFiore.\nI fiori sono unisessuali (solo parte maschile e parte femminile) e monoici, ridotti all'essenziale (sono presenti solo gli organi strettamente riproduttori \u2013 quindi il perianzio \u00e8 assente).\nFrutti.\nIl frutto \u00e8 una capsula \u201ctricocca\u201da tre logge monosperme (a un solo seme) e quindi contenente in totale tre semi. La forma dei semi \u00e8 \u201ccaruncolata\u201d (queste protuberanze emergenti derivano direttamente dall'ovulo nel quale sono delle escrescenze del tessuto della placenta utilizzate durante la fecondazione da parte del polline). La disseminazione avviene per esplosione della capsula. La superficie delle capsula \u00e8 liscia e glabra, mentre i semi sono nerastri. L'endosperma \u00e8 abbondante e i cotiledoni sono grandi.\nFitosociologia.\nDal punto di vista fitosociologico la specie di questa scheda appartiene alla seguente comunit\u00e0 vegetale:\nSistematica.\nLa famiglia di appartenenza dell'\u201cEuforbia delle Faggete\u201d (Euphorbiaceae) \u00e8 un gruppo vegetale abbastanza numerosa, organizzato in 303 generi per un totale di circa 6700 specie. Il genere di appartenenza (\"Euphorbia\") \u00e8 molto numeroso e comprende circa 2100 specie, diffuse soprattutto nelle regioni tropicali e subtropicali dell'Africa e dell'America, ma anche nelle zone temperate di tutto il mondo. Una ottantina di queste specie sono proprie della flora italiana. \nIl genere delle \"Euphorbie\" \u00e8 anch'esso molto numeroso per cui viene suddiviso in diversi sottogeneri. La pianta di questa scheda appartiene al sottogenere \"Anisophyllum\", caratterizzato dall'avere le appendici dell'involucro a coppa di tipo petaloideo ossia colorate come i petali e capaci di secernere del nettare.\nVariabilit\u00e0.\nSono note le seguenti sottospecie:\nIbridi.\nNell'elenco che segue sono indicati alcuni ibridi interspecifici :\nSinonimi.\nLa specie di questa scheda ha avuto nel tempo diverse nomenclature. L'elenco che segue indica alcuni tra i sinonimi pi\u00f9 frequenti:\nUsi.\nTutta la pianta contiene un lattice biancastro tossico e irritante anche al semplice contatto con la pelle. Anticamente veniva usata nella medicina popolare."}
{"id": "2465542", "revid": "731511", "url": "https://it.wikipedia.org/wiki?curid=2465542", "title": "Boris \u010cuchlov", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 della Russia, al FIFA Futsal World Championship 1992 a Hong Kong dove la nazionale russa \u00e8 uscita al primo turno nel girone comprendente , e ."}
{"id": "2465543", "revid": "125036339", "url": "https://it.wikipedia.org/wiki?curid=2465543", "title": "Rome (New York)", "text": "Rome \u00e8 una citt\u00e0 statunitense della Contea di Oneida, nello stato di New York.\nLa citt\u00e0 si \u00e8 sviluppata su un importante sito per il Portage per i Nativi Americani in particolare Irochesi. Nel XVIII secolo e nel XIX secolo il sito divenne strategicamente importante anche per gli europei che utilizzavano i fiumi Mohawk e Hudson partendo dalla costa Atlantica per raggiungere i Grandi Laghi. L'originario insediamento europeo si svilupp\u00f2 attorno a dei forti costruiti negli anni 50 del 700' fino al definitivo Fort Stanwix costruito dagli inglesi nel 1763. A seguito della rivoluzione americana la citt\u00e0 inizi\u00f2 a crescere soprattutto dopo la costruzione del Rome canal nel 1796 per collegare il torrente Wood Creek che nasce dal Lago Ontario al fiume Mohawk che a sua volta affluisce nell'Hudson creando cos\u00ec una via fluviale alternativa dal fiume Hudson al lago Ontario. Nello stesso anno nacque la cittadina di Rome nella contea di Oneida che era anche conosciuta come \"Linchville\" dal nome del proprietario del canale.\nNel 1870, tramite legislatura dello stato di New York, passa da semplice cittadina a una vera e propria citt\u00e0. \u00c8 chiamata dai suoi abitanti \"The city of American History\" cio\u00e8 la citt\u00e0 della storia americana.\nGeografia fisica.\nRome \u00e8 la seconda citt\u00e0 pi\u00f9 grande dello stato di New York e la 144\u00b0 degli Stati Uniti. Secondo lo United States Census Bureau la citt\u00e0 ha un\u2019area di di cui di terra e di acqua. La New York State Route 26, la New York State Route 46, la New York State Route 49 e la New York State Route 69 convergono tutte nel centro cittadino e la New York State Route 365 passa invece nella parte est.\nClima.\nRome ha un clima boreale con estati miti e brevi e inverni lunghi e molto freddi con frequenti nevicate dovute soprattutto alla vicinanza del Lago Ontario che provoca l'effetto lago-neve, facendo registrare ogni anno circa 3 millimetri di neve.\nStoria.\nOneida Carrying Place.\nRome venne fondata lungo un antico sentiero nativo americano per il portage conosciuto come \"Oneida Carrying Place\" o \"Deo-Wain-Sta\" in lingua Mohawk sito tra il fiume Mohawk a est e il torrente Wood Creek a ovest. La nascita di un insediamento nacque dal fatto che era l'unico punto di terra nel commercio tra la costa atlantica e il lago Ontario dato che commercianti e viaggiatori dovevano lasciare il Mohawk per trasportare i loro carichi e imbarcazioni a piedi fino a Wood Creek ricollegandosi via acqua al lago.\nInsediamento europeo.\nDurante la Guerra franco-indiana, (ovvero il fronte nordamericano della Guerra dei sette anni), la zone fu sede di varie battaglie. Gli inglesi costruirono molti fortini per difendere il sito e per poter controllare il commercio delle pellicce a danno dei francesi, ma nel 1758 un esercito composto da soldati francesi, canadesi e nativi massacr\u00f2 le forze inglesi nella Battaglia di Fort Bull. Dopo vari tentativi di fortificare la zona gli inglesi inviarono forze maggiori e fecero costruire un unico imponente forte nel 1763: Fort Stanwix, che per\u00f2 dopo la guerra venne abbandonato i suoi materiali utilizzati per le abitazioni. \nDopo la sconfitta della Francia in guerra quest'ultima dovette cedere, con il Trattato di Parigi, tutti i territori a est del fiume Mississippi all'Inghilterra. Nel 1768 gli inglesi firmarono il Trattato di Fort Stanwix con gli Irochesi promettendo di trasformare i territori a ovest dei Monti Appalachi in riserve e di impedirne la costruzione di insediamenti, questa fu per\u00f2 una delle tante false promesse fatte dagli europei ai nativi tanto da essere definito il peggiore trattato nella storia delle relazioni anglo-indiane.\nRivoluzione americana.\nAllo scoppio della rivoluzione l'Esercito continentale si appropri\u00f2 del sito ricostruendo il forte ormai distrutto. Esso sopravvisse a un assedio inglese nel 1777 durante la Campagna di Saratoga e prese cos\u00ec il nome di \"fort that never surrended\" ovvero forte che non si \u00e8 mai arreso. Il forte sopravvisse a un altro assedio nel 1777 guidato guidato da truppe inglesi, lealiste, tedesche e canadesi guidate dall'ufficiale Barry St. Leger, ma che venne respinto dai patrioti alleati agli indiani Oneida sotto il comando del colonnello Peter Gansevoort. I due assedi falliti le successive battaglie di Oriskany, Bennington e Saratoga perse, blocc\u00f2 la repressione delle colonie da parte degli inglesi, inoltre osservando questi successi Francia e Paesi Bassi si schierarono con i ribelli confidenti che i ribelli avrebbero vinto. Dopo la repulsione degli inglesi ci furono sanguinosi scontri lungo la frontiera nordamericana tra inglesi e statunitensi che si scontravano anche i nativi erano schierati nelle rispettive fazioni facendosi in questo modo guerra fra di loro, uccidendosi tra fratelli come per esempio gli Oneida e gli Irochesi. Gli americani utilizzavano fort Stanwix come punto di partenza per le incursioni ai lealisti britannici e ai loro alleati nativi. La spedizione di Sullivan del 1779 part\u00ec da l\u00ec e aveva come obiettivo la distruzione dei villaggi Irochesi alleati degli inglesi. Il comandante George Washington aveva ordinato questa spedizione in risposta ai massacri di frontiera da parte di lealisti e nativi guidati dal capo Mohawk Joseph Brant e dal lealista John Butler. La spedizione distrusse circa 50 villaggi facendo morire di fame molti indiani e i sopravvissuti che cercarono rifugio in Canada ma una volta arrivati trovarono la morte ugualmente. Gli americani abbandonarono il forte nel 1781 e dopo la fine della rivoluzione la zona divenne sede di insediamenti di pionieri che utilizzarono i materiali del forte per costruire le loro case e il canale nel 1796.\nLa crescita commerciale.\nLa critica via commerciale tra l'est e l'ovest attraverso la frontiera venne decisamente migliorata dalla costruzione del Canale Erie nel 1817 la cui prima fase terminata nel 1825 collegava l'Hudson ai Grandi Laghi con il risultato di un notevole incremento dei traffici commerciali tra le comunit\u00e0 dei Grandi Laghi e New York con conseguenza la nascita di altra cittadina lungo il percorso. Dopo la costruzione del canale in particolare Rome si svilupp\u00f2 in tal modo da diventare una citt\u00e0 industriale, mentre il sito del forte si era ridotto a un cumulo di terra. Nel 1851 l'imprenditore Jesse Williams costru\u00ec il primo caseificio degli Stati Uniti a Rome e col tempo nella zona intorno Rome nacquero tante fattorie produttrici di latticini che vendevano i loro prodotti ai newyorkesi. Negli anni '30 prese il nome di \"Copper City\" per il fatto che l\u00ec nel 1929 nacque la Revere Copper Products inc. dalla fusione della Revere Copper Company e altre aziende metallurgiche.\nRADC.\nNel 1951 venne fondato a Rome il Rome Air Development Center, nella base aerea Griffiss, che fu responsabile di molte migliorie delle forze aeree americane in particolare le radio comunicazioni. Nel 1991 venne rinominato Rome Laboratory e rimase attivo fino al 1993 quando la base venne chiusa. Nel 1997 divenne parte del Air Force Laboratory Research e venne rinominato Rome Research Site.\nAnni recenti.\nNel 1973 il National Park Service, che si era occupato del sito di Fort Stanwix dal 1935, decise di farlo ricostruire, operazione che venne ultimata nel 1976. Nel 2005 il Msrinus Willet Center ne apr\u00ec i parchi e lo fece diventare un museo munito di una grande quantit\u00e0 di materiale storico. Nel 1999 si tenne il 3\u00ba festival di Woodstock. Nel 2005 la newyorkese Park Drive Estates decise di acquistare Woodhaven Housing, ovvero la parte residenziale della ex base Griffis dove alloggiavano i militari, per trasformarla in un resort: la propriet\u00e0 venne acquistata dalla citt\u00e0 nel 2015 e nel 2017 vennero demoliti gli edifici inagibili."}
{"id": "2465546", "revid": "1805885", "url": "https://it.wikipedia.org/wiki?curid=2465546", "title": "Mean reciprocal rank", "text": "Il Mean Reciprocal Rank (MRR), rank reciproco medio, \u00e8 un indice statistico per valutare un processo che produce una lista di possibili risposte ad una interrogazione (query), ordinate per probabilit\u00e0 di correttezza.\nDefinizione.\nIl reciproco del rank di una risposta ad una query \u00e8 l'inverso della posizione (rank) della prima risposta corretta nella lista ordinata delle risposte. Il MRR \u00e8 la media dei rank reciproci dei risultati per un insieme di query Q:\nEsempio.\nPer esempio supponiamo di avere le tre seguenti query per un sistema che cerca di tradurre parole inglesi nel loro plurale. In ogni caso il sistema riporta tre possibili risultati ordinati secondo la probabilit\u00e0 di essere corretti:\nOra \u00e8 possibile procedere al calcolo dell'MRR: (1/3 + 1/2 + 1)/3 = 11/18, cio\u00e8\nMRR = 0.61\nQuesta definizione di base non specifica cosa fare se:"}
{"id": "2465547", "revid": "149727", "url": "https://it.wikipedia.org/wiki?curid=2465547", "title": "Ilsenburg", "text": ""}
{"id": "2465548", "revid": "1543377", "url": "https://it.wikipedia.org/wiki?curid=2465548", "title": "Aleksej Stepanov", "text": "Carriera.\nCalcio.\nStepanov ha legato l'intera carriera sportiva a squadre della propria citt\u00e0 natale tra le quali lo con cui ha vinto, nella stagione 1984, il primo campionato della societ\u00e0.\nCalcio a 5.\nCome massimo riconoscimento in carriera vanta la partecipazione, con la Nazionale di calcio a 5 della Russia, al FIFA Futsal World Championship 1992 a Hong Kong dove la selezione russa \u00e8 stata eliminata al primo turno nel girone comprendente , e ."}
{"id": "2465552", "revid": "1776051", "url": "https://it.wikipedia.org/wiki?curid=2465552", "title": "Jurij Maslakov", "text": "Utilizzato nel ruolo di giocatore di movimento, come massimo riconoscimento in carriera pu\u00f2 vantare la partecipazione con la Nazionale di calcio a 5 della Russia al FIFA Futsal World Championship 1992 ad Hong Kong dove la nazionale russa \u00e8 uscita al primo turno nel girone comprendente , e "}
{"id": "2465560", "revid": "1543377", "url": "https://it.wikipedia.org/wiki?curid=2465560", "title": "Oleg Eprincev", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 della Russia, al FIFA Futsal World Championship 1992 ad Hong Kong dove la nazionale russa \u00e8 uscita al primo turno nel girone comprendente , e ."}
{"id": "2465563", "revid": "1543377", "url": "https://it.wikipedia.org/wiki?curid=2465563", "title": "Oleh Solodovnik", "text": "Carriera.\nGiocatore.\nCome massimo riconoscimento in carriera vanta la partecipazione, con la Nazionale di calcio a 5 della Russia, al FIFA Futsal World Championship 1992 a Hong Kong dove la selezione russa \u00e8 uscita al primo turno nel girone comprendente , e . In seguito ha optato per la selezione ucraina con cui nel 1996 ha disputato la prima edizione del campionato europeo.\nAllenatore.\nTerminata la carriera di giocatore si \u00e8 dedicato all'allenamento, guidando per un decennio la formazione ucraina dello ."}
{"id": "2465566", "revid": "1776051", "url": "https://it.wikipedia.org/wiki?curid=2465566", "title": "Igor' Sem\u00ebnov", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Russia al FIFA Futsal World Championship 1992 ad Hong Kong dove la nazionale russa \u00e8 uscita al primo turno nel girone comprendente , e "}
{"id": "2465567", "revid": "400694", "url": "https://it.wikipedia.org/wiki?curid=2465567", "title": "Adam's Apple", "text": ""}
{"id": "2465568", "revid": "729019", "url": "https://it.wikipedia.org/wiki?curid=2465568", "title": "North Tonawanda", "text": "North Tonawanda \u00e8 una citt\u00e0 statunitense della Contea di Niagara, nello stato di New York."}
{"id": "2465571", "revid": "834", "url": "https://it.wikipedia.org/wiki?curid=2465571", "title": "Adam's apple", "text": ""}
{"id": "2465574", "revid": "1543377", "url": "https://it.wikipedia.org/wiki?curid=2465574", "title": "Nail' Zakerov", "text": "Carriera.\nUtilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Russia al FIFA Futsal World Championship 1992 ad Hong Kong dove la nazionale russa \u00e8 uscita al primo turno nel girone comprendente , e "}
{"id": "2465577", "revid": "767487", "url": "https://it.wikipedia.org/wiki?curid=2465577", "title": "Fail' Mirgalimov", "text": "Carriera.\nUtilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Russia al FIFA Futsal World Championship 1992 ad Hong Kong dove la nazionale russa \u00e8 uscita al primo turno nel girone comprendente , e "}
{"id": "2465582", "revid": "1543377", "url": "https://it.wikipedia.org/wiki?curid=2465582", "title": "Sergej Ko\u0161\u010dug", "text": "Carriera.\nUtilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Russia al FIFA Futsal World Championship 1992 a Hong Kong dove la nazionale russa \u00e8 uscita al primo turno nel girone comprendente , e ."}
{"id": "2465608", "revid": "1573940", "url": "https://it.wikipedia.org/wiki?curid=2465608", "title": "Pseudoyersinia", "text": "Pseudoyersinia \u00e8 un genere di insetti mantoidei della famiglia Mantidae.\nDistribuzione e habitat.\nIl genere \u00e8 prevalentemente distribuito in Africa; due specie (\"P.\u00a0lagrecai\" e \"P.\u00a0andreae\") sono presenti in Italia, rispettivamente in Sicilia e Sardegna; una specie (\"P.\u00a0paui\") \u00e8 presente in Spagna e una (\"P.\u00a0brevipennis\") in Francia; ben 5 specie (\"P.\u00a0betancuriae\", \"P.\u00a0canariensis\", \"P.\u00a0pilipes\", \"P.\u00a0subaptera\", \"P.\u00a0teydeana\") sono endemismi ristretti alle isole Canarie.\nTassonomia.\nComprende le seguenti specie:"}
{"id": "2465610", "revid": "216538", "url": "https://it.wikipedia.org/wiki?curid=2465610", "title": "Giochi del Mediterraneo 2009", "text": ""}
{"id": "2465624", "revid": "107831", "url": "https://it.wikipedia.org/wiki?curid=2465624", "title": "Heineken Open 2007", "text": "L'Heineken Open 2007 \u00e8 stato un torneo di tennis giocato sul cemento.\n\u00c8 stata la 40\u00aa edizione dell'Heineken Open,\nche fa parte della categoria International Series nell'ambito dell'ATP Tour 2007.\nSi \u00e8 giocato all'ASB Tennis Centre di Auckland in Nuova Zelanda,\ndall'8 al 15 gennaio 2007.\nCampioni.\nSingolare.\n David Ferrer ha battuto in finale Tommy Robredo, 6-4, 6-2\nDoppio.\n Jeff Coetzee / Rogier Wassen hanno battuto in finale Simon Aspelin / Chris Haggard, 6-7(9) 6-3 [10-2]"}
{"id": "2465626", "revid": "125309026", "url": "https://it.wikipedia.org/wiki?curid=2465626", "title": "Aly &amp; AJ", "text": "Aly &amp; AJ, conosciuto anche come 78violet nel 2013, \u00e8 un duo formato dalle sorelle Aly Michalka e AJ Michalka. Lanciate dall'etichetta di propriet\u00e0 della Disney Hollywood Records mentre entrambe le componenti lavoravano gi\u00e0 come attrici (anche) per Disney Channel, Aly &amp; Aj hanno ottenuto un buon successo commerciale con i loro primi lavori. Dopo anni di pausa in cui hanno lavorato come cantanti soliste e come attrici, le due sorelle hanno riformato il gruppo a partire dal 2013 con il nome di 78violet, per poi ritornare al primo nome d'arte soltanto a partire dal 2017.\nStoria.\nGli esordi.\nAly Michalka e AJ Michalka sono nate a Torrance, California, e hanno trascorso la loro infanzia a Seattle, Washington. Il loro interesse per la musica ha avuto inizio addirittura in et\u00e0 preadolescenziale: Le sorelle incominciarono a suonare molto presto, quando AJ aveva nove anni, suonando insieme dal vivo con i loro genitori, in una comunit\u00e0 di Calabasas, California. \"Carrie Michalka\", loro madre le ha spinte a cantare per un gruppo cristiano, chiamato J.C. Band. Come attrici, \"Alyson\" ha ricoperto il ruolo da protagonista nella serie, \"Phil dal futuro\" su Disney Channel insieme con Raviv Ullman, mentre AJ ha partecipato, sia in piccoli ruoli in serie televisive, come \"Birds of Prey\", \"Passions\", \"Six Feet Under\", \"General Hospital,\" sia in ruoli pi\u00f9 importanti in \"The Guardian\" e \"Oliver Beene\". Attualmente sono impegnate rispettivamente nelle serie tv di successo, \"iZombie\", nella quale Aly interpreta il personaggio di \"Peyton Charles\", e \"The Goldbergs/Schooled\", nelle quali AJ interpreta il ruolo di Lainey Lewis. Schooled \u00e8 la serie spin-off nata dalla sitcom televisiva statunitense, The Goldbergs, dopo la sesta stagione di quest'ultima.\nIl successo (2005-2006).\nLa coppia di sorelle ha pubblicato il primo album, \"Into the Rush\" il 16 agosto 2005, esordendo alla 36\u00aa posizione nella classifica statunitense, vendendo 24 000 copie gi\u00e0 dalla prima settimana. Il disco venne inoltre certificato disco d'oro dalla RIAA.\nLa canzone, \"No One,\" venne utilizzata come colonna sonora nel film Disney, \"Ice Princess - Un sogno sul ghiaccio\". La produzione del film, \"A me gli occhi...\", utilizz\u00f2 la canzone, \"Do You Believe in Magic?\" come colonna sonora, film nel quale Aly interpretava il ruolo di Allison. Le sorelle vennero coinvolte in alcuni progetti della Walt Disney Records. L' \"Aly &amp; AJ Concert\", realizzato per il DVD omonimo venne girato il 24 luglio 2005 all'interno del cinema Henry Fonda di Hollywood, California. La messa in onda del concerto fu ridotta a cinque canzoni e ad alcune interviste. Il concerto include brani tratti dall'album \"Into the Rush\".\nAly &amp; AJ hanno aperto il concerto delle Cheetah Girls, il \"Cheetah-licious Christmas Tour\". Nell'agosto del 2006, Into the Rush, venne pubblicato in versione Deluxe, includendo, sia la hit, Chemicals React, sia due nuove versioni remix di \"Collapsed\" e \"Something More\". L'album \u00e8 stato successivamente pubblicato in Italia il 1\u00ba giugno 2007, ma, per mancanza di promozione, non entr\u00f2 in nessuna classifica italiana.\nIl 26 settembre 2006 la coppia ha pubblicato la sua prima raccolta natalizia, \"Acoustic Hearts of Winter\". In questo album Aly &amp; AJ cantano canzoni natalizie tradizionali. Verso la fine del 200 hanno registrato altre tre canzoni natalizie poi inserite nella riedizione dell'album dello stesso anno.\nIl passo in avanti nella musica (2007-2008).\nIl tormentone, \"Potential Breakup Song,\" ha preceduto il secondo album di Aly &amp; AJ, \"Insomniatic\", pubblicato negli Stati Uniti il 10 luglio 2007. La canzone ha esordito alla 17\u00aa posizione nella classifica Billboard Hot 100, il primo singolo a essere entrato nella top 20 negli USA.\nL'album invece ha esordito alla 15\u00aa posizione, vendendo pi\u00f9 di 39 000 copie nella prima settimana. Con il tempo ha venduto pi\u00f9 di 1 000 000 di copie, per cui \u00e8 stato certificato dalla RIAA, disco di platino. Nell'ottobre del 2007, sia l'album sia il singolo sono stati pubblicati in Italia nei pi\u00f9 importanti Digital Store, ma anche stavolta non \u00e8 stata fatta alcuna promozione.\nNel dicembre 2007 giunge la notizia che Aly &amp; AJ avrebbero rimpiazzato i Jonas Brothers nell'apertura dell' dall'11 al 24 gennaio 2008. Aly &amp; AJ hanno confermato l'uscita del loro secondo singolo, \"Like Whoa\", stabilizzandosi alla 63\u00aa posizione della Billboard Hot 100. Nel gennaio 2008, Aly &amp; AJ hanno cantato al Pepsi Smash, la canzone di \"KT Tunstall\", \"Black Horse and the Cherry Tree\".\nLa canzone \u00e8 stata inserita nella riedizione dell'album in Giappone, registrata all'Abbey Road Session. Le sorelle hanno registrato anche la canzone di \"We're an American Band\" per l'album \"Randy Jackson's Music Club, Vol. 1\".\nGli impegni cinematografici e la pausa dalla musica (2009-2012).\nAly e AJ hanno partecipato rispettivamente, nel 2009, ai film \"Bandslam - High School Band\" e \"Amabili resti.\"\nNel 2009 viene anche annunciato un nuovo album. Le sorelle, in un'intervista a Radio Disney il 23 aprile 2008, hanno affermato che l'album avrebbe dovuto possedere un sound pi\u00f9 rock, brani cantati separatamente, in modo che le loro voci possano essere ascoltate distinte dai loro fan.\nIl 7 ottobre 2008 viene confermata la pubblicazione dell'album per aprile 2009; tuttavia, un mese dopo, nel novembre del 2008, la fan source \"Aly &amp; AJ Reaction\" rivel\u00f2 che l'album sarebbe stato posticipato all'estate del 2009, evento che poi non \u00e8 avvenuto, a causa degli impegni cinematografici delle Michalka.\nLa coppia aveva comunque fissato l'uscita del terzo album di studio per il 2009 e confermato, anche tramite la loro pagina ufficiale di Twitter, che avrebbero cambiato il nome della banda da Aly &amp; AJ a 78violet. Con questo nome in realt\u00e0 distribuiranno nel 2013, solamente il singolo, \"Hothouse\", sia in download sia in digitale, per tutte le altre pubblicazioni verr\u00e0 mantenuto il nome originale, \"Aly &amp; AJ\".\nIl 19 febbraio 2009 hanno annunciato tramite una newsletter inviata a tutti i fan del mondo iscritti al sito ufficiale, di aver lasciato ufficialmente la loro casa discografica, la Hollywood Records, annullando di conseguenza tutti i piani per la produzione di un nuovo album.\nIl 15 gennaio 2009 scrissero una nuova canzone, intitolata \"Places,\" inserita nel database della BMI e co-scritta con Daniel James, Ryan Cabrera, Ashley Tisdale, Leah Haywood e Rihanna.\nLa coppia smentirono le indiscrezioni pubblicate su internet, in relazione a un presunto tour dell'estate 2009. Successivamente hanno affermato di volersi finalmente concentrare sulla produzione di un nuovo album. Aly &amp; AJ inoltre hanno lavorato con Chris Lord-Alge e Rob Cavallo, entrambi produttori di genere rock. Il 10 giugno 2009 vennero annunciate la produzione di altre tre canzoni: \"Lovesick\", \"Bullet\" e \"The Edge\".\nTutte e tre sono state scritte da Aly &amp; AJ, Leah Haywood e Daniel James. Il 28 giugno 2009 il duo ha annunciato tramite l'account Twitter la produzione di quattro titoli: \"Say Hello\", \"Damaged,\" co-scritta con Nancy Wilson of Heart, \"Civilian\" e \"Next Worst Thing\", uscita come demo, ma che non far\u00e0 parte dell'album definitivo a causa della scissione del contratto con la casa discografica.\nAlyson ha spiegato il perch\u00e9 del nuovo nome: \"Il viola \u00e8 un colore molto forte, mentre nella tavola periodica, l'elemento numero 78 \u00e8 il platino, minerale che non pu\u00f2 essere corroso\".\nL'album include due nuove canzoni: \"Insane,\" co-scritta con Nancy Wilson e \"The Good, The Bad &amp; The Boring\". Successivamente l'uscita dell'album \u00e8 stata annullata.\nL'era \"78violet\": Hothouse e l'album mai uscito.\nL'8 luglio 2013, dopo sei anni di silenzio musicale, le sorelle Michalka hanno pubblicato il nuovo singolo \"Hothouse\", come \"78violet\", anticipando il nuovo album senza titolo e mai pubblicato. Successivamente hanno creato un'etichetta discografica indipendente: la Violet House.\nDopo \"Hothouse,\" le sorelle hanno fatto sperare nell'uscita di un nuovo singolo intitolato Boy; di questo vi sono solo due video di performance live, in quanto la versione di studio non \u00e8 mai stata rilasciata. In un'intervista avvenuta anni dopo, le sorelle hanno confessato di aver cambiato nome della band solo come pretesto per far uscire il primo e unico singolo come 78violet. L'intenzione era di lanciare un messaggio alla ormai ex etichetta discografica. Nel video, scritto e diretto dal marito di Aly, il direttore di fotografia e regista Stephen Ringer, \u00e8 presente un lungo monologo che precede l'inizio della canzone, in cui le sorelle confessano velatamente come sia andata tutta la faccenda. La frase emblematica \"Mama always said you get out when you can\" sottintende infatti la sensazione del duo di non sentirsi liberamente creative sotto all'egida della Hollywood Records. Un'altra frase \u00e8 stata poi ripresa nel singolo uscito nel 2017, \"I Know\", appartenente all'EP Ten Years: \"It takes some time just to learn someone\".\nTen Years e il quarto album in studio.\nDopo una nuova e lunga pausa di dieci anni dalle scene musicali come \"\"Aly and AJ\" e la decisione di tornare al vecchio nome, il 18 agosto 2017 esce sul mercato digitale il nuovo singolo tratto dall'EP autoprodotto dalle sorelle: Ten Years. Il singolo viene intitolato 'Take Me'. La canzone annuncia l'uscita dell'EP \"Ten Years\", pubblicato il 17 novembre 2017. Tra maggio e settembre del 2018 il duo intraprende il \"Promises Tour\"', i cui biglietti sono andati esauriti in tutte le date. Il 30 novembre 2018 Aly and AJ pubblicarono la versione Deluxe di Ten Years, contenente i nuovi singoli 'Good Love' e 'With You'.\n\"Sanctuary, We Don't Stop\" (2019-presente).\nAgli inizi del 2019 annunciano il loro nuovo progetto musicale come \"Aly and AJ\": un nuovo EP intitolato \"Sanctuary\". Il duo pubblica poco dopo le date del \"Sanctuary Tour\" e il 29 marzo 2019 pubblicano il primo singolo estratto, \"Church\". Il video del singolo, diretto da Alex Ross Perry gi\u00e0 regista del video per \"Take Me\", viene pubblicato in esclusiva dal magazine \"The Fader\": nell'intervista Aly and AJ spiegano la scelta della location, la residenza Samuel-Navarro progettata dall'architetto Frank Lloyd Wright:[Il luogo] ci \u00e8 sembrato perfetto, lontano dalla citt\u00e0, dove gli anni sembrano non passare mai. Ci ha dato anche la sensazione di esser stato progettato per chi vuole osservare da fuori cosa accade al suo interno. Questa idea ha ispirato la meravigliosa coreografia creata da Erin Murray per il video. Erin e Alex, insieme al nostro cinematografo Sean Conaty, sono stati in grado di indirizzare e coniugare i propri istinti creativi per rendere la sensazione di dover fare i conti con i santuari che costruiamo dentro di noi. Il video rappresenta esattamente questo bisogno di redenzione come noi lo percepiamo, inquadrato in una struttura tanto imponente. Il video \u00e8 stato girato con una pellicola 16mm, offerta in sponsorship da Kodak e Panavision.L'EP \"Sanctuary\" \u00e8 uscito il 10 maggio, mentre le ragazze stavano gi\u00e0 in tour promozionale.\nNel 2020 il duo torna con nuovo singolo, \"Attack of Panic\", uscito il 7 febbraio, con un sound totalmente diverso dal materiale pubblicato in precedenza. A seguire, l'8 maggio viene pubblicata \"Joan of Arc on the Dancefloor\", una traccia che continua a sperimentare nuove direzioni, adottando un sound disco come si pu\u00f2 presupporre anche dal titolo di quest'ultima. Dopo aver pubblicato altri singoli, il duo pubblica la raccolta \"We Don't Stop\" il 26 novembre 2010. Nel mese successivo il duo ripubblica il suo vecchio successo \"Potential Breakup Song\" in una versione esplicita, raggiungendo per la prima volta dopo molti anni la vetta della classifica principale di iTunes USA. Nel gennaio 2021 pubblicano il singolo \"Listen!!!,\" che anticipa l'album \"Touch of the Beat Gets You Up on Your Feet Gets You Out and Then Into the Sun\", pubblicato nel maggio successivo,\nAltri interessi.\nReligione.\nCon l'aumentare del successo, Aly &amp; AJ dichiarano apertamente la loro fede, divenendo importanti nella scena della musica rock cristiana. \"Never Far Behind\", . Divenne numero 1 in Radio &amp; Records (R&amp;R) Christian CHR. Ma Aly &amp; AJ non vogliono comunque essere classificate artiste di musica cristiana. In un'intervista con la rivista \"Blender\" nel giugno 2006, le ragazze hanno detto che la loro musica . \"Noi non vogliamo mai predicare o spingere nulla in gola delle persone, ma vogliamo che la nostra musica sia ispirata\"\". Il duo ha espresso poi la sua incredulit\u00e0 nella teoria dell'evoluzione. Quando l'intervistatore domand\u00f2 se loro accettassero l'evoluzione, AJ rispose \"No\" e Aly rispose: \"\"Si tratta di un insegnamento nelle scuole di adesso?\" Quando l'intervistatore rispose che era stato insegnato per la maggior parte secolo, ha risposto: \"Penso che tutto ci\u00f2 che ha a che fare con le credenze di qualcuno sulla religione dovrebbe rimanere fuori dalla classe. Voglio dire, credo che le persone dovrebbero essere in grado di pregare a scuola, se le persone ci siano state. Ognuno dovrebbe fare solo il proprio concerto\", e AJ aggiunse \"l'evoluzione \u00e8 una sciocchezza. Scimmie? Um, no.\"\"\nLicenze.\n\"Huckleberry Toys\" produsse per i negozi autorizzati un'edizione limitata di bambole Aly &amp; AJ Hello Kitty. Fino al 15 novembre 2007, presso \"Toys R Us,\" venne messa in vendita una linea di bambole.\nIl 20 novembre 2007 \u00e8 stato prodotto, per il Nintendo DS,\"The Aly &amp; AJ Adventure\". Nel gioco si interpreta la loro assistente, aiutando a registrare le canzoni, video musicali, ecc.\nNel 2008 vennero pubblicati una serie di libri di avventura chiamati, \"Aly &amp; AJ's Rock 'n' Roll Mysteries\", dove viene descritta per ogni tour di Aly &amp; AJ un nuovo mistero per ogni citt\u00e0 diversa visitata dalle cantanti. I disegni nei libri sono stati creati da Aly. I primi due, \"First Stop, New York and Mayhem in Miami\", furono pubblicati il 12 giugno 2008, la terza puntata, \"Singing in Seattle\", il 2 settembre 2008, e l'ultima, \"Nashville Nights,\" fu pubblicata il 4 ottobre 2008.\nLa Performance Designed Products produssero il 10 novembre 2008 delle chitarre sullo stile del duo Aly &amp; AJ La chitarra di Aly rappresenta un cuore e delle ossa incrociate, colorate di rosa, mentre la chitarra di AJ ha la forma a cuore del logo di Aly &amp; AJ, ed \u00e8 dotata di brillanti rosa e viola e una zebra disegnata. Il duo ha presentato le chitarre l'11 ottobre 2008, durante la manifestazione a CityWalk Universal Studios in California.\nVolontariato.\nAly &amp; AJ sono co-presidentesse del \"The Children's Advisory Board\" della \"AmberWatch Foundation,\" eseguendo un concerto di beneficenza per raccogliere fondi. La canzone \"I Am One of Them\", contenuta nel loro primo album, \"Into the Rush\", \u00e8 dedicata al lavoro con AmberWatch. Il duo ha sfilato per il \"Race to Erase\" MS show agli inizi di maggio 2008."}
{"id": "2465637", "revid": "729019", "url": "https://it.wikipedia.org/wiki?curid=2465637", "title": "Hiroaki Abe", "text": "Arruolatosi nel luglio 1911 nella Marina imperiale giapponese, dopo i corsi base sull'artiglieria navale e l'uso del siluro divenne tenente di vascello e frequent\u00f2 il Corso B del Collegio navale; si specializz\u00f2 quindi in naviglio silurante e serv\u00ec su alcuni cacciatorpediniere tra la fine degli anni dieci e l'inizio dei venti. Nel 1922 ebbe il suo primo comando, il cacciatorpediniere \"Ushio\", e dalla fine del 1923 fu impegnato nel Corso A del Collegio navale: due anni pi\u00f9 tardi, nel dicembre 1925 complet\u00f2 gli studi ed ebbe il comando del cacciatorpediniere \"Kaki\". Preparato capitano di corvetta, Abe pass\u00f2 il resto degli anni venti nella veste di istruttore presso alcuni istituti militari dell'Impero giapponese e, alla fine del 1929, fu assegnato allo stato maggiore del 2\u00ba Squadrone cacciatorpediniere. Dall'ottobre 1931 ricopr\u00ec una serie di comandi in mare: fu capitano della 1\u00aa e 2\u00aa Divisione cacciatorpediniere, nel 1933 ricevette la promozione a contrammiraglio e per due anni gest\u00ec la 23\u00aa Divisione cacciatorpediniere; pass\u00f2 quindi a comandare l'incrociatore leggero \"Jintsu\" e la nave da battaglia . Dalla met\u00e0 del 1938 riprese il servizio come istruttore e addestratore.\nDalla fine del 1940 comand\u00f2 una squadriglia di cacciatorpediniere e nell'estate 1941 fu posto a capo dell'8\u00aa Divisione incrociatori, composta dal e e facente parte della flotta di portaerei di squadra del viceammiraglio Ch\u016bichi Nagumo. Con tale incarico, Abe fu presente o partecip\u00f2 all'attacco di Pearl Harbor, alla battaglia dell'Isola di Wake (fine dicembre 1941), al bombardamento di Darwin in Australia (28 febbraio 1942), all'incursione giapponese nell'Oceano Indiano e infine alla battaglia delle Midway (4-6 giugno), conclusasi con la disfatta nipponica. Nell'estate 1942 fu nominato comandante dell'11\u00aa Divisione corazzate, alzando le sue insegne sulla e ponendo sotto il suo comando anche l'8\u00aa Divisione incrociatori per alcuni mesi: guid\u00f2 quest'unit\u00e0, senza particolari ruoli, nelle battaglie aeronavali scoppiate attorno Guadalcanal tra agosto e ottobre 1942. A novembre, divenuto viceammiraglio, fu incaricato di bombardare l'aeroporto sull'isola (in mani statunitensi) con le corazzate \"Hiei\" e , un incrociatore leggero e numerosi cacciatorpediniere. Quando per\u00f2 era a pochi chilometri dal tratto di costa da cannoneggiare, si scontr\u00f2 letteralmente con la squadra statunitense del contrammiraglio Daniel Callaghan, inviata a protezione della testa di ponte americana; ne risult\u00f2 una caotica battaglia che termin\u00f2 con l'affondamento della \"Hiei\" e la ritirata di Abe.\nImmediatamente rimpatriato, l'operato di Abe fu oggetto di indagini di una commissione della Marina imperiale che lo riconobbe colpevole della sconfitta. Fu costretto a dare le dimissioni nel marzo 1943; rimasto in disparte per il resto della guerra, mor\u00ec all'inizio del 1949.\nBiografia.\nL'inizio della carriera.\nHiroaki Abe nacque il 15 marzo 1889 nella prefettura di Yamagata; in giovane et\u00e0 entr\u00f2 nell'Accademia navale e fece parte della 39\u00aa classe, dalla quale si diplom\u00f2 il 18 luglio 1911 (ventiseiesimo su 148 allievi) ottenendo il brevetto di aspirante guardiamarina. Fu assegnato all'incrociatore protetto , con il quale visse la sua prima crociera oltremare; quindi il 29 marzo 1912 fu trasferito sulla celebre nave da battaglia . Il 1\u00ba dicembre gli fu riconosciuta la qualifica di guardiamarina e fu integrato nell'equipaggio dell'incrociatore corazzato ; un anno esatto pi\u00f9 tardi fu ridestinato all'incrociatore protetto e pochi mesi dopo, il 27 maggio 1914, pass\u00f2 a bordo dell'incrociatore da battaglia . Dopo questo primo servizio in mare, attese il Corso base alla Scuola siluristi dal 1\u00ba dicembre, giorno nel quale fu anche promosso a sottotenente di vascello; prosegu\u00ec la sua formazione con la frequentazione, dal 26 maggio 1915, del Corso base alla Scuola d'artiglieria navale. Complet\u00f2 gli studi prima della fine dell'anno e il 13 dicembre fu imbarcato sul cacciatorpediniere di terza classe (una torpediniera) \"Akebono\"; il 21 agosto 1916 fu ancora riassegnato, questa volta all'incrociatore protetto . Il 1\u00ba dicembre 1917, divenuto tenente di vascello, Abe s'iscrisse al Corso B del Collegio navale della Marina imperiale giapponese, l'istituzione preposta a formare preparati ufficiali di stato maggiore, e fu assegnato alla 23\u00aa classe: completati gli studi, il 15 aprile 1918 continu\u00f2 a perfezionare le proprie competenze iniziando la frequentazione del Corso avanzato alla Scuola di siluramento, che lo tenne impegnato diversi mesi. Dal 1\u00ba dicembre, superato il precedente corso, pot\u00e9 accedere al Corso per studenti esperti della Scuola; tuttavia gi\u00e0 il 13 fu assegnato all'equipaggio della nave officina \"Kanto\" e divenne un membro del 1\u00ba Distretto navale con quartier generale a Yokosuka. Passato il 1\u00ba febbraio 1919 a bordo del cacciatorpediniere di seconda classe \"Sugi\", l'8 settembre di quell'anno fu integrato quale assistente nello stato maggiore della 3\u00aa Flotta e a partire dal 1\u00ba dicembre ne fece parte a pieno titolo come ufficiale.\nGli anni venti e trenta.\nIl 10 novembre 1921 Abe torn\u00f2 a espletare il proprio servizio in mare come capo dell'armamento silurante del cacciatorpediniere \"Yamakaze\", nave ammiraglia di una formazione di cacciatorpediniere, sul quale ebbe occasione di affinare le proprie abilit\u00e0. Il 20 luglio 1922 gli fu affidato il suo primo comando, il cacciatorpediniere \"Ushio\", che mantenne per quasi tutto il resto dell'anno: il 1\u00ba dicembre fu infatti posto a dirigere il cacciatorpediniere \"Hatsuyuki\". Dopo tale esperienza di comandante, il 1\u00ba maggio 1923 torn\u00f2 in un ruolo subordinato come ufficiale addetto alla dotazione silurante a bordo dell'incrociatore leggero , anch'esso una nave ammiraglia. Tornato a terra, ricevette la promozione a capitano di corvetta e il 1\u00ba dicembre cominci\u00f2 gli studi del Corso A del Collegio navale; il percorso formativo richiese due anni di costante impegno, culminato con l'ottenimento del diploma e l'assegnazione, il 1\u00ba dicembre 1925, al cacciatorpediniere di seconda classe \"Kaki\" in qualit\u00e0 di comandante. Un anno pi\u00f9 tardi divenne istruttore sia alla Scuola di siluramento, sia alla Scuola d'artiglieria navale. Dal 16 dicembre 1927, a questi due incarichi Abe affianc\u00f2 anche il lavoro di istruttore alla Scuola militare di artiglieria pesante; infine, il 1\u00ba aprile 1928 fu chiamato a coprire il ruolo d'istruttore anche alla Scuola navale sommergibili. Il 10 dicembre di quell'anno fu rimosso da tali incarichi, durante i quali si era distinto, ed elevato al grado di capitano di fregata. Dopo un anno circa di ridotta attivit\u00e0 militare, il 30 novembre 1929 fu assegnato allo stato maggiore del 2\u00ba Squadrone cacciatorpediniere, con il quale rimase a lungo.\nIl 31 ottobre 1931, Abe fu investito del primo comando di un'unit\u00e0 complessa quando fu posto a capo della 1\u00aa Divisione cacciatorpediniere; quindi il 16 maggio 1932 fu distaccato al 2\u00ba Distretto navale (Kure) per alcuni mesi. Il 15 novembre ebbe la nomina a comandante della 2\u00aa Divisione cacciatorpediniere, seguita dalla promozione a capitano di vascello il 1\u00ba dicembre. Un anno pi\u00f9 tardi, il 15 novembre 1933, pass\u00f2 a dirigere la 23\u00aa Divisione cacciatorpediniere, il cui controllo mantenne per circa un anno prima di essere trasferito al Collegio navale come istruttore: questa mansione dur\u00f2 a lungo. Solo il 1\u00ba dicembre 1936 torn\u00f2 a servire in mare, in qualit\u00e0 di capitano dell'incrociatore leggero \"Jintsu\". Il 1\u00ba dicembre 1937 Abe assunse il comando della nave da battaglia , mantenendolo per\u00f2 per pochi mesi, giacch\u00e9 il 1\u00ba aprile 1938 fu distaccato quale attendente allo stato maggiore generale della marina: qui gli fu assegnato il comando della 14\u00ba Gruppo aereo. Promosso contrammiraglio il 15 novembre, un mese pi\u00f9 tardi fu spostato all'Accademia navale con la doppia qualifica di istruttore capo e addestratore capo.\nLa seconda guerra mondiale.\n1939-1941.\nAbe continu\u00f2 a lavorare nell'ambito della formazione delle nuove reclute per tutto il 1939 e gran parte del 1940. Il 1\u00ba novembre di quell'anno fu brevemente trasferito allo stato maggiore della 4\u00aa Flotta come assistente, quindi il 15 novembre gli fu conferito il comando della 6\u00aa Squadriglia cacciatorpediniere, che guid\u00f2 per vari mesi. Il 21 luglio 1941, mentre i rapporti diplomatici con gli Stati Uniti e le potenze occidentali peggioravano, fu richiamato e rimase un paio di settimane allo stato maggiore generale della marina, quindi il 1\u00ba agosto ebbe il comando della recentemente istituita 8\u00aa Divisione incrociatori (, ). Tale unit\u00e0 fu aggregata alla 1\u00aa Flotta aerea del viceammiraglio Ch\u016bichi Nagumo con compiti di scorta e protezione alle sei portaerei di squadra che la componevano, assieme ad altre navi. Abe divenne il comandante in seconda di questa formazione, con la quale partecip\u00f2, indirettamente, all'attacco di Pearl Harbor del 7 dicembre 1941. Sulla rotta del ritorno, fu distaccato con la sua divisione, alcuni cacciatorpediniere e le portaerei \"Soryu\" e \"Hiryu\" alla volta dell'Isola di Wake, dove la piccola guarnigione statunitense aveva respinto l'attacco del contrammiraglio Sadamichi Kajioka: Abe assunse dunque il comando dell'operazione, che si concluse il 23 dicembre con l'occupazione dell'isola.\n1942.\nSempre al comando dell'8\u00aa Divisione incrociatori, accompagn\u00f2 le portaerei di Nagumo nei raid sui possedimenti anglo-australiani nell'arcipelago di Bismarck e in Nuova Guinea, su Darwin in Australia e prese parte all'incursione giapponese nell'Oceano Indiano nella prima decade dell'aprile 1942. Nel corso della cruciale battaglia aeronavale di Midway (4-6 giugno) pot\u00e9 fare poco per impedire che le portaerei \"Soryu\", \"Hiryu\", e fossero affondate dai bombardieri in picchiata americani. Dopo il ritorno in Giappone, il 14 luglio Abe fu posto a capo dell'11\u00aa Divisione corazzate, che riuniva la e la , tolte alla 3\u00aa Divisione corazzate, e aveva in subordine anche l'8\u00aa Divisione incrociatori (, ). Fu presente alla battaglia delle Salomone Orientali (24-25 agosto), il primo scontro aeronavale direttamente connesso alla campagna di Guadalcanal: nell'occasione egli, sempre alle dipendenze del viceammiraglio Nagumo, comandava la \"Hiei\" (ammiraglia) e la \"Kirishima\", la 7\u00aa Divisione incrociatori del contrammiraglio Sh\u014dji Nishimura (\"Suzuya\", ), il solo \"Chikuma\" e la 10\u00aa Squadriglia cacciatorpediniere del contrammiraglio Susumu Kimura, imbarcato sull'incrociatore leggero che conduceva sei cacciatorpediniere. Nel corso dello scontro un idrovolante del \"Chikuma\" segnal\u00f2 la posizione della Task force 16, che aveva gi\u00e0 attaccato e affondato la portaerei leggera ; la battaglia tuttavia si consum\u00f2 in una serie di scontri aerei sfavorevoli alla flotta giapponese, che alla fine si ritir\u00f2.\nA fine ottobre, Abe scort\u00f2 nuovamente le portaerei \"Zuikaku\", \"Shokaku\", \"Zuiho\" al comando delle stesse navi, eccettuato il \"Kumano\" (che fu sostituito dal \"Tone\" e da un ulteriore cacciatorpediniere), nella battaglia delle isole Santa Cruz; nel corso del combattimento, due portaerei furono gravemente danneggiate ma i velivoli giapponesi riuscirono, a loro volta, a rendere inutilizzabile la portaerei : dunque il viceammiraglio Nobutake Kond\u014d, a capo di tutte le forze in mare, invi\u00f2 Abe con una parte delle sue unit\u00e0 per tentare di prenderla a rimorchio. Tuttavia l'unit\u00e0 era troppo danneggiata ed egli la fece affondare alle 01:35 del 27 ottobre, giorno nel quale la battaglia si concluse con esito incerto e, ancora, perdite pesanti tra l'aviazione imbarcata.\nIl 1\u00ba novembre 1942, Abe fu promosso viceammiraglio. Nei giorni seguenti fu incaricato dall'ammiraglio Isoroku Yamamoto (comandante in capo della Flotta Combinata) di condurre a termine un'importante operazione: bombardare Henderson Field, l'aeroporto di Guadalcanal in mano statunitense, in modo da sgombrare la via al convoglio del contrammiraglio Raiz\u014d Tanaka con a bordo sostanziosi rinforzi per la guarnigione sull'isola. Abe salp\u00f2 all'alba del 12 novembre da un punto a est dell'isola di Santa Isabel, dove erano convenute le corazzate \"Hiei\" e \"Kirishima\", l'incrociatore leggero \"Nagara\" e undici cacciatorpediniere. Egli, per\u00f2, non era particolarmente convinto della missione, che ricalcava quella dell'11 ottobre condotta dal collega e amico Aritomo Got\u014d e terminata in un'imprevista battaglia, nella quale Got\u014d aveva perso la vita. Localizzato nella tarda mattinata, pass\u00f2 dalla formazione a semicerchio a uno schieramento a \"V\", con il \"Nagara\" in testa, sei cacciatorpediniere a ventaglio e le navi da battaglia dietro. Pose infine gli altri cinque cacciatorpediniere davanti. Abe non dette una buona prova di s\u00e9 nella fase d'avvicinamento: mantenne la complessa formazione anche in mezzo ai fitti acquazzoni nell'ultima parte del viaggio; poi, verso mezzanotte del 13 novembre, invert\u00ec la rotta e ridusse la velocit\u00e0, scombinando la formazione; infine rimise la prua a sud-est, aumentando la confusione tra le sue navi, tanto che i cinque cacciatorpediniere d'avanguardia si ritrovarono quasi in fondo alla squadra e non poterono eseguire l'ordine, pervenuto loro alle 00:46, di pattugliare le acque tra Guadalcanal e l'isola di Savo. Perci\u00f2, non ricevendo messaggi, Abe ritenne di avere campo libero e corse a tutta forza verso est-sud-est, ovvero su una rotta reciproca a quella del Task group 67.4 del contrammiraglio Daniel Callaghan (due incrociatori pesanti, due leggeri, otto cacciatorpediniere), che peraltro perse coesione a causa dei contraddittori rilevamenti dei radar. Verso le 01:50, le due flotte cozzarono l'una contro l'altra e scoppi\u00f2 una violenta e confusa battaglia: la \"Hiei\" fin\u00ec in mezzo ad alcuni cacciatorpediniere statunitensi e fu colpita dai pezzi di piccolo calibro; Abe rimase ferito. Il furioso scontro dur\u00f2 meno di un'ora e cost\u00f2 molte perdite al Task group 67.2 ma Abe, disorientato e sofferente, non si rese conto che la vittoria era vicina; il giorno successivo abbandon\u00f2 la \"Hiei\", crivellata di colpi e bersaglio degli aerei di Guadalcanal, che nel tardo pomeriggio ordin\u00f2 di far affondare.\nGiunto a Rabaul, Abe ricevette un messaggio da parte di Yamamoto, che lo riprese aspramente per non aver lasciato a galla la \"Hiei\" e stornare il pi\u00f9 possibile le forze aeree dal convoglio in avvicinamento, il quale nel corso del 13 novembre ebbe affondate diverse navi. Lo sollev\u00f2 dunque dal comando dell'operazione, che pass\u00f2 sotto la responsabilit\u00e0 del viceammiraglio Kond\u014d.\nDimissioni e morte.\nRapidamente trasportato in Giappone, il 20 dicembre Abe fu rimosso da ogni incarico e posto temporaneamente alle dipendenze dello stato maggiore generale. L'ingiustificato ripiegamento e l'apparente mancanza di aggressivit\u00e0 autorizzarono l'istituzione di una commissione apposita: furono raccolte testimonianze degli ordini contraddittori dati dal viceammiraglio e si appur\u00f2 che egli non aveva avuto la presenza di spirito di tenersi a distanza dal nemico per consentire ai propri artiglieri di ricaricare i cannoni da della \"Hiei\" e della \"Kirishima\" con granate perforanti al posto di quelle a frammentazione. Il 15 marzo 1943 fu posto in stato di attesa di incarichi e il 20 marzo fu obbligato a lasciare la marina.\nEsautorato, Abe visse gli ultimi anni lavorando come assistente al Collegio navale e non ebbe pi\u00f9 parte nella guerra. Dopo la resa del Giappone il 15 agosto 1945, non fu preso in custodia n\u00e9 processato dagli Alleati. Si spense il 9 febbraio 1949, all'et\u00e0 di 59 anni, nella citt\u00e0 di Kamakura."}
{"id": "2465640", "revid": "196390", "url": "https://it.wikipedia.org/wiki?curid=2465640", "title": "B\u00fcden", "text": ""}
{"id": "2465642", "revid": "196390", "url": "https://it.wikipedia.org/wiki?curid=2465642", "title": "Friedensau", "text": ""}
{"id": "2465643", "revid": "196390", "url": "https://it.wikipedia.org/wiki?curid=2465643", "title": "Hohenziatz", "text": ""}
{"id": "2465645", "revid": "103144456", "url": "https://it.wikipedia.org/wiki?curid=2465645", "title": "L\u00fcbars", "text": ""}
{"id": "2465646", "revid": "2163579", "url": "https://it.wikipedia.org/wiki?curid=2465646", "title": "Kaitseliit", "text": "La Lega di difesa estone (in estone \"\") \u00e8 il nome delle forze armate paramilitari unificate della Repubblica di Estonia. La Lega di difesa \u00e8 un'organizzazione di difesa paramilitare il cui scopo \u00e8 garantire la conservazione dell'indipendenza e della sovranit\u00e0 dello Stato, l'integrit\u00e0 del suo territorio e il suo ordine.\nLa Lega di difesa possiede armi e svolge esercitazioni militari, adempiendo ai compiti ad essa attribuiti dalla legge. L'organizzazione \u00e8 divisa in 4 Distretti di difesa territoriale che consistono in 15 unit\u00e0 regionali della Lega di difesa, chiamate \"malev\", le cui aree di responsabilit\u00e0 coincidono per lo pi\u00f9 con i confini delle contee estoni.\nMissione.\nLa Lega di difesa \u00e8 un'organizzazione militare di difesa nazionale volontaria, che agisce nell'ambito del governo del Ministero della Difesa. La Lega di difesa possiede armi e s'impegna in esercitazioni militari. L'obiettivo principale della Lega di difesa \u00e8, sulla base del libero arbitrio e dell'iniziativa dei cittadini, rafforzare la disponibilit\u00e0 della nazione a difendere la propria indipendenza e il proprio ordine costituzionale, anche in caso di minaccia militare.\nLa Lega di difesa svolge un ruolo importante nel sostegno alle strutture civili. I suoi membri aiutano a spegnere gli incendi, fanno volontariato come assistenti di polizia e garantiscono la sicurezza in vari eventi. Le unit\u00e0, composte da membri volontari della Lega di difesa, partecipano anche alle operazioni internazionali di sostegno alla pace come negli stati balcanici. La Lega di difesa e le sue organizzazioni affiliate hanno relazioni positive con organizzazioni partner nei paesi nordici, negli Stati Uniti e nel Regno Unito.\nCronologia.\nNel 1999 il parlamento estone ha adottato la legge LDE, che prevedeva la posizione della \"Kaitseliit\" nella societ\u00e0 e nella difesa nazionale e ne descriveva anche i principali compiti, la struttura, la base giuridica per le operazioni e il controllo e la cooperazione con le forze di difesa, la polizia e altri organizzazioni statali.\nOrganizzazione.\nL'organizzazione \u00e8 divisa in 4 Distretti di difesa territoriale (\"maakaitseringkond\") che consistono in 15 unit\u00e0 regionali della Lega di difesa (\"malev\") le cui aree di responsabilit\u00e0 coincidono per lo pi\u00f9 con i confini delle contee estoni.\nIn caso di mobilitazione, ciascuno dei distretti former\u00e0 un'unit\u00e0 di manovra delle dimensioni di un battaglione.\nOggi, la Lega di difesa ha oltre 15.000 riservisti. Le organizzazioni affiliate alla Lega di difesa uniscono pi\u00f9 di 25.000 volontari, in tutto, e includono il corpo femminile della Lega di difesa estone \"Naiskodukaitse\", il corpo maschile della Lega di difesa estone \"Noored Kotkad\" e il corpo femminile della Lega di difesa estone \"Kodut\u00fctred\".\nSottounit\u00e0 \u2013 corpi giovanili e femminili.\nL'ODVF \u2013 Naiskodukaitse \u00e8 un'organizzazione all'interno della \"Kaitseliit\". Ogni membro dell'ODVF ha una funzione/compito in caso di crisi (civile o armata)\nIl Corpo giovanile femminile della Lega di difesa \u2013 Kodut\u00fctred venne istituito per aumentare i sentimenti patriottici e la disponibilit\u00e0 a difendere l'indipendenza dell'Estonia tra le giovani ragazze; accrescere l'amore per la casa e la patria; incoraggiare il rispetto per la lingua e il modo di pensare estone; essere onesti, intraprendenti, responsabili e capaci di prendere decisioni; rispettare la natura; e rispettare i propri genitori e gli altri.\nIl Corpo giovanile della Lega di difesa \u2013 Noored Kotkad. L'obiettivo dell'organizzazione \u00e8 quello di crescere questi giovani come buoni cittadini con corpi e menti sani. Oltre a numerose attivit\u00e0 interessanti, come il paracadutismo, il volo a vela, l'orientamento, il tiro con le armi, ecc., il corpo maschile partecipa anche a numerosi eventi, il pi\u00f9 popolare ma anche il pi\u00f9 difficile \u00e8 la gara di ricognizione Mini-Erna da 35\u00a0km.\nCultura.\nIl giorno della vittoria estone (1919) \u00e8 stato celebrato fino alla seconda guerra mondiale con parate militari, organizzate dalla \"Kaitseliit\". Dal 2000, le parate del Giorno della Vittoria sono organizzate dalla \"Kaitseliit\" di nuovo ogni 23 giugno. La parata del 2015 vide anche la partecipazione di un numero crescente di contingenti militari dei paesi della NATO: Lettonia, Stati Uniti, Finlandia, Polonia e Svezia, mentre nel 2016, oltre alle truppe statunitensi e lettoni erano compresi anche nuovi contingenti dalla Lituania e dalla Danimarca\nNel 2006, in giugno a Saaremaa venne condotta dalla \"Kaitseliit\" la prima revisione della flotta nella storia estone.\nNel 2016, la suddivisione Sakala della Lega di difesa estone form\u00f2 la prima banda militare estone e la loro prima esibizione fu durante la parata annuale del Giorno della Vittoria dello stesso anno. La banda utilizza 4 set di tamburi e 12 set speciali di \"flauti da guerra\" creati da Andres Taul. L'idea per una tale unit\u00e0 \u00e8 venuta originariamente dal presidente Lennart Meri nel 2001 mentre era in visita al Festival di musica popolare di Viljandi. L'idea venne successivamente ripresa dal presidente Toomas Hendrik Ilves nel 2010 ed Ando Kiviberg, noto suonatore di cornamusa locale e capo del festival popolare di Viljandi, venne incaricato di formare la banda. Secondo Kiviberg uno degli obiettivi della banda \u00e8 anche quello di promuovere la cornamusa tra i maschi, poich\u00e9 in Estonia mancano i suonatori di cornamusa maschi.\nPersonale.\nLeadership.\nIl Comandante della Lega di difesa \u00e8 l'ufficiale di grado pi\u00f9 alto della Lega di difesa; anche se potrebbe non essere l'ufficiale senior di volta in volta nel grado. Il Comandante ha la responsabilit\u00e0 di gestire, addestrare, equipaggiare e sviluppare l'organizzazione. Non serve come comandante diretto sul campo di battaglia. Il Comandante \u00e8 membro e capo dello stato maggiore che \u00e8 il principale strumento organizzativo del Comandante. Il Comandante \u00e8 nominato dal Comandante delle Forze di difesa o dal Comandante in capo Supremo delle Forze di difesa. L'attuale comandante \u00e8 il generale di brigata Riho \u00dchtegi, che ha assunto la carica nel 2019. A partire dal 2018, il colonnello Eero Rebo \u00e8 il capo di stato maggiore della Lega di difesa.\nGradi ed insegne militari.\nAbolite ufficialmente nel 2013. La Lega di difesa estone ora usa gradi e insegne identiche alle forze terrestri.\nUniformi.\nLe uniformi standard delle Forze di difesa estoni sono le ESTDCU rilasciate al personale della Lega di difesa. In alcune occasioni festive (come le parate), vengono indossati bracciali bianchi con le insegne della data unit\u00e0 territoriale. Le uniformi civili sono indossate dalla divisione femminile durante le parate e le cerimonie. I bracciali sono stati anche precedentemente indossati su abiti civili per distinguere i membri della Lega di difesa dai civili durante i periodi in cui le unit\u00e0 della Lega di difesa non avevano scorte sufficienti per fornire a ogni membro un'uniforme (durante la prima guerra mondiale; e all'inizio degli anni '90).\nEquipaggiamento.\nL'arma di fanteria di base della Lega di difesa \u00e8 la 5,56 mm LMT R-20 Rahe, ma la maggior parte della base \u00e8 dotata del 7,62 mm G3 e delle sue varianti. I fucili basati sul G3 verranno gradualmente eliminati a favore delle unit\u00e0 di manovra R-20 Rahe nella Difesa territoriale (\"Maakaitse\"), mentre le unit\u00e0 di retroguardia manterranno il G3.\nIl fuoco di soppressione \u00e8 fornito dalle mitragliatrici Ksp 58, MG3 e dalle mitragliatrici pesanti M2 Browning. Le capacit\u00e0 anticarro a livello di squadra sono fornite con cannoni senza rinculo Carl Gustav da 84 mm. Inoltre, il fuoco indiretto \u00e8 fornito da mortai da 81 mm e 120 mm a livello di gruppo tattico.\nI gruppi tattici della Lega di difesa includono anche unit\u00e0 anticarro dedicate equipaggiate con cannoni anticarro Pvpj 1110 da 90 mm e ATGM FGM-148 Javelin. La Lega di difesa utilizza una variet\u00e0 di veicoli da trasporto tattico e un piccolo numero di mezzi corazzati BTR-80."}
{"id": "2465647", "revid": "89688", "url": "https://it.wikipedia.org/wiki?curid=2465647", "title": "Tiga Sontag", "text": ""}
{"id": "2465648", "revid": "1494169", "url": "https://it.wikipedia.org/wiki?curid=2465648", "title": "Lontano da casa", "text": ""}
{"id": "2465651", "revid": "196390", "url": "https://it.wikipedia.org/wiki?curid=2465651", "title": "W\u00f6rmlitz", "text": ""}
{"id": "2465652", "revid": "196390", "url": "https://it.wikipedia.org/wiki?curid=2465652", "title": "Zeppernick", "text": ""}
{"id": "2465654", "revid": "196390", "url": "https://it.wikipedia.org/wiki?curid=2465654", "title": "Ziepel", "text": ""}
{"id": "2465660", "revid": "110157", "url": "https://it.wikipedia.org/wiki?curid=2465660", "title": "Ciao! (Tiga)", "text": "Ciao! \u00e8 il secondo album del dj e produttore canadese Tiga, pubblicato nel 2009 dalla \"label\" Play It Again Sam e dalla sua propria etichetta Turbo Records.\nTracce.\nEventuali note sono indicate dopo il punto e virgola \";\"."}
{"id": "2465665", "revid": "782495", "url": "https://it.wikipedia.org/wiki?curid=2465665", "title": "Doppio strato elettrico", "text": "In elettrochimica, il doppio strato elettrico (in inglese \"electric double-layer\") consiste in una struttura che si origina all'interfaccia solido-liquido, in corrispondenza della quale si instaura un trasferimento di carica elettrica accompagnato dallo svolgersi di semireazioni redox.\nIn una cella elettrochimica, la fase solida \u00e8 rappresentata dall'elettrodo mentre la fase liquida \u00e8 rappresentata dall'elettrolita (in particolare da una soluzione elettrolitica o da un sale fuso). Siccome in una cella elettrochimica si hanno due elettrodi (il catodo e l'anodo), si avranno due doppi strati elettrici, ciascuno relativo a un elettrodo.\nModelli del doppio strato elettrico.\nModello di Helmholtz.\nIl doppio strato elettrico fu per la prima volta ipotizzato da Hermann von Helmholtz nel 1879, che lo descrisse con una struttura simile a un condensatore, i cui piatti (uno caricato positivamente e uno caricato negativamente) corrispondevano alla superficie dell'elettrodo e allo strato di ioni adsorbito alla superficie.\nModello di Gouy-Chapman.\nLouis Georges Gouy e David Chapman ipotizzarono che la caduta di potenziale elettrico nel doppio strato avesse andamento esponenziale.\nRispetto al precedente modello di Helmholtz, secondo tale modello il doppio strato elettrico ha una maggiore estensione, per cui si parla di doppio strato diffuso o strato di Gouy.\nModello di Stern.\nOtto Stern elabor\u00f2 un modello del doppio strato elettrico assimilabile a due strati:\nModello di Grahame.\nIl modello del doppio strato elettrico di Grahame (o modello del triplo strato di Grahame) \u00e8 pi\u00f9 complesso e pi\u00f9 attinente ai risultati sperimentali, costituito dai seguenti elementi (indicati in ordine, procedendo dall'elettrodo verso l'elettrolita):\nL'insieme dello strato interno di Helmholtz e dello strato esterno di Helmholtz corrisponde allo strato di Helmholtz o strato di Stern, gi\u00e0 anticipato nel modello di Stern.\nIl trasferimento di carica avviene a seguito dell'interazione tra la superficie del solido e gli ioni presenti nel liquido; in particolare:\nColloidi.\nConsideriamo un sol formato da ioduro di argento (AgI) in acqua: in teoria gli ioni Ag+ e I- che costituiscono il solido, a seguito delle interazioni elettrostatiche presenti in soluzione acquosa, dovrebbero collidere continuamente formando aggregati sempre pi\u00f9 grandi che dovrebbero poi precipitare per formazione di AgI insolubile. In realt\u00e0 questi colloidi sono molto stabili addirittura per anni. Evidentemente esiste un fattore elettrostatico che governa tale stabilit\u00e0.\nEffettuando l'elettroforesi di una tale soluzione si nota che tutte le particelle del sol migrano totalmente verso un solo elettrodo; \u00e8 quindi presente una carica univoca adsorbita sulla superficie. In effetti la termodinamica ha dimostrato l'esistenza del cosiddetto doppio strato elettrico: AgI assorbe sulla sua superficie lo ione presente in eccesso dando, rispettivamente, l'aggregato [AgI]I- o [AgI]Ag+ circondato dai rispettivi controioni presenti in soluzione e che neutralizzano la carica totale. Schematizzando, possono aversi specie come [AgI]I- | K+ e [AgI]Ag+ | I-. \nUn siffatto doppio strato elettrico origina un potenziale denominato potenziale zeta ovvero potenziale elettrocinetico, simboleggiato con formula_1. Tale potenziale pu\u00f2 essere ricavato dall'equazione di Henry:\ndove formula_3 \u00e8 la mobilit\u00e0 elettroforetica, formula_4 \u00e8 la costante dielettrica, formula_1 il potenziale zeta, formula_6 la funzione di Henry e formula_7 la viscosit\u00e0 del solvente.\nMaggiore \u00e8 il valore del potenziale zeta maggiore sar\u00e0 la stabilit\u00e0 del sistema. Il doppio strato elettrico formatosi agisce evitando l'instaurarsi delle interazioni ioniche che porterebbero alla formazione di un precipitato, distruggendo il sistema colloidale. Risulta evidente che l'aggiunta di elettroliti provochi uno squilibrio di cariche che alterer\u00e0 l'equilibrio elettrostatico provocando la \"flocculazione\" (formazione di aggregati solidi \"in fiocchi\") o la gelificazione (sedimento gelatinoso). Il \"valore di flocculazione\" di un sol indica la minima quantit\u00e0 di elettrolita necessaria per provocare la flocculazione.\nA differenza di un elettrolita, l'aggiunta di un colloide liofilo (es. la gelatina) pu\u00f2 migliorare di molto la stabilit\u00e0 in quanto tende a formare un velo, attorno alle particelle disperse, impedendone l'aggregazione."}
{"id": "2465666", "revid": "149727", "url": "https://it.wikipedia.org/wiki?curid=2465666", "title": "Detershagen", "text": ""}
{"id": "2465668", "revid": "196880", "url": "https://it.wikipedia.org/wiki?curid=2465668", "title": "Merels", "text": ""}
{"id": "2465679", "revid": "287204", "url": "https://it.wikipedia.org/wiki?curid=2465679", "title": "Pennavaira", "text": "Il Pennavaira (\"Pennavaire\" in ligure) \u00e8 un torrente lungo circa 20\u00a0km. Assieme con il Neva \u00e8 uno dei due unici torrenti del Piemonte che nascono nello spartiacque ligure e non in quello padano.\nPercorso.\nNasce dal Colle di Caprauna a 1.297\u00a0m d'altezza in provincia di Cuneo.\nBagna i comuni cuneesi di Caprauna e Alto, poi delimita per un breve tratto il confine tra la provincia di Imperia e la provincia di Cuneo, poi poco dopo il paese di Alto entra in provincia di Savona e bagna Nasino, Castelbianco e Cisano sul Neva.\nIn localit\u00e0 Martinetto di Cisano sul Neva il Pennavaira si getta nel Neva."}
{"id": "2465681", "revid": "767487", "url": "https://it.wikipedia.org/wiki?curid=2465681", "title": "Sug (gruppo musicale)", "text": "I Sug (dalla parola inglese \"thug\", reso graficamente come SuG) sono un gruppo musicale visual kei giapponese formatosi nel 2006, fino al 2009 sotto contratto l'etichetta indie Indie-PSC, costola della PS COMPANY, e dal 2010 attivi sotto la Pony Canyon.\nStoria.\nI Sug si formano nell'ottobre 2006 grazie a Takeru, Masato e Yuji (prima membri di un'altra band chiamata Travel) e Sh\u014dta. Poi, nel novembre dello stesso anno, il batterista Mitsuru si unisce a loro. Sh\u014dta abbandona la band a febbraio e viene rimpiazzato da Chiyu al basso.\nLa prima produzione della band fu \"7th Breeze\" della raccolta \"Cannonball Vol.3\". Poi i cinque ragazzi firmarono un contratto con l'etichetta visual kei PS Company e ad agosto produssero il loro primo singolo, \"Scheat\".\nI Sug hanno recentemente prodotto un EP intitolato \"I Scream Party\". Per promuovere la loro musica fuori dal Giappone, i Sug si sono esibiti durante il concerto \"J-Rock Invasion\" tenutosi in Germania, a fianco delle band Kagrra, Kra, Alice Nine e Screw, le quali hanno un contratto discografico anche con la CLJ Records, un'etichetta tedesca.\nMitsuru abbandona i Sug dopo il loro live del 9 maggio 2009.\nIl 9 marzo 2010 pubblicano il loro primo major-CD e ha anche introdotto il proprio marchio di moda \"Million $ Orchestra\".\nIl 30 maggio tengono un evento allo Shibuya-AX, mentre il mese successivo esce il singolo \"Koakuma sparkling\"."}
{"id": "2465685", "revid": "1573940", "url": "https://it.wikipedia.org/wiki?curid=2465685", "title": "Raido", "text": "La forma della runa potrebbe avere la stessa origine della R dell'alfabeto latino. Il nome della lettera corrispondente dell'alfabeto gotico () \u00e8 \"raida\".\nPoemi runici.\nLa runa compare in tutti e tre i poemi runici: essa viene chiamata R\u00e6i\u00f0 in quello norvegese, Rei\u00f0 in quello islandese e Rad in quello inglese."}
{"id": "2465687", "revid": "15756", "url": "https://it.wikipedia.org/wiki?curid=2465687", "title": "Battaglia di Tassafaronga", "text": "La battaglia di Tassafaronga, indicata anche come quarta battaglia dell'isola di Savo o, nelle fonti giapponesi, come la fu un confronto navale notturno svoltosi il 30 novembre 1942 tra la United States Navy e la marina imperiale giapponese nel contesto della campagna di Guadalcanal. Lo scontro ebbe luogo sull'\"Ironbottom Sound\" (letteralmente \"baia dal fondale di ferro\") nei pressi di punta Tassafaronga.\nNel corso della battaglia una forza navale statunitense di cinque incrociatori e quattro cacciatorpediniere al comando del contrammiraglio Carleton H. Wright tent\u00f2 di attaccare di sorpresa un gruppo di otto cacciatorpediniere giapponesi guidate dal contrammiraglio Raiz\u014d Tanaka: le unit\u00e0 nipponiche, impegnate in una missione di rifornimento delle truppe sull'isola, furono colte di sorpresa dal tiro dei cannoni statunitensi, che danneggiarono gravemente una delle navi avversarie. Tanaka reag\u00ec in maniera repentina con gli altri sette cacciatorpediniere, lanciando numerosi siluri contro le navi statunitensi; gli ordigni andarono a segno su quattro incrociatori che vennero devastati, ma solo uno affond\u00f2 in seguito ai danni riportati. Il caos venutosi a creare nella formazione statunitense permise a Tanaka di rompere il contatto senza ulteriori danni significativi, sebbene avesse dovuto rinunciare al completamento della missione.\nLa battaglia rappresent\u00f2 una severa sconfitta tattica per la marina statunitense, eppure non ebbe importanti ripercussioni sul piano strategico, perch\u00e9 i giapponesi non furono in grado di sfruttare la vittoria per sostenere ulteriormente la lotta sull'isola di Guadalcanal.\nAntefatti.\nLa campagna di Guadalcanal.\nIl 7 agosto 1942 le forze alleate (principalmente statunitensi) sbarcarono a Guadalcanal, a Tulagi e nelle isole Florida nell'arcipelago delle Salomone, dando inizio a una lunga e sfibrante campagna. Gli sbarchi sulle isole avevano lo scopo di impedire il loro uso da parte dei giapponesi come basi militari, da cui avrebbero minacciato le rotte di rifornimento fra Stati Uniti e Australia, e farne delle basi di partenza per una campagna militare mirante a neutralizzare la grande base giapponese di Rabaul; questo piano operativo sarebbe inoltre servito a coadiuvare il fronte tenuto in Nuova Guinea. Gli sbarchi diedero inizio alla campagna di Guadalcanal che dur\u00f2 sei mesi.Le forze terrestri giapponesi stanziate sulle isole, circa 2.000 o 3.000 uomini, furono colte di sorpresa e al tramonto dell'8 agosto le forze alleate, circa 11.000 uomini al comando del generale Alexander Vandegrift, si erano assicurate il possesso di Tulagi e degli isolotti vicini nonch\u00e9 dell'aeroporto giapponese in costruzione a Guadalcanal nella zona di punta Lunga. Successivamente gli Alleati battezzarono l'aeroporto \"Henderson Field\" (campo Henderson) e le forze aeree operanti dalla pista come la \"Cactus Air Force\" (forza aerea cactus - CAF), a causa del nome in codice usato per indicare Guadalcanal. A protezione dell'aeroporto i marines costituirono un perimetro difensivo attorno al promontorio; all'inizio gli uomini erano a malapena sufficienti per presidiare la linea difensiva, ma nei due mesi successivi l'arrivo di rinforzi port\u00f2 gli effettivi a pi\u00f9 di 20.000.\nL'attacco anfibio colse di sorpresa lo Stato maggiore giapponese a Rabaul, ma furono rapidamente organizzate le contromisure: l'incarico di rioccupare Guadalcanal and\u00f2 alla 17\u00aa armata del tenente generale Harukichi Hyakutake, un'unit\u00e0 con forze corrispondenti a quelle di un corpo d'armata il cui quartier generale era nella base nipponica. Le unit\u00e0 della 17\u00aa armata cominciarono ad arrivare a Guadalcanal dal 19 agosto per ricacciare le forze alleate dall'isola. A causa della minaccia aerea rappresentata dagli apparecchi di Henderson Field, per\u00f2, i giapponesi erano poco propensi a impiegare le grosse e lente navi da trasporto per trasferire truppe e rifornimenti a Guadalcanal, un compito che invece i cacciatorpediniere o gli incrociatori leggeri dell'8\u00aa Flotta del viceammiraglio Gun'ichi Mikawa potevano ricoprire, in quanto erano in grado di percorrere in una sola notte la distanza tra l'isola e le loro basi nelle Shortland e Rabaul, minimizzando cos\u00ec il rischio di essere attaccati; tuttavia questo metodo non permetteva di caricare equipaggiamento pesante (artiglieria, carri armati, veicoli) n\u00e9 grandi quantit\u00e0 di vettovaglie assieme alla maggior parte delle truppe. Nonostante tali svantaggi, i trasporti notturni mediante veloci navi da guerra continuarono per tutta la durata della campagna insulare, venendo soprannominate \"Tokyo Express\" dagli Alleati e \"Rat transportation\" (trasporto da topi) dai giapponesi.\nFin dalla seconda met\u00e0 di agosto i giapponesi cercarono di rioccupare l'aeroporto e cacciare gli statunitensi da Guadalcanal, ma il primo tentativo and\u00f2 a vuoto per l'affrettata offensiva. Altri attacchi terrestri, coadiuvati da uscite in forze della flotta nipponica, finirono parimenti in sconfitte anche gravi; il trasferimento di forze significative sull'isola fall\u00ec con la battaglia navale di Guadalcanal combattuta tra il 12 e il 15 novembre 1942.\nIl 26 novembre il generale Hitoshi Imamura prese il comando dell'8\u00aa area d'armata a Rabaul, che comprendeva sia la 17\u00aa armata di Hyakutake nelle isole Salomone che la 18\u00aa in Nuova Guinea. Imamura si pose l'obiettivo primario di riprendere il controllo di Henderson Field e Guadalacanal, tuttavia la controffensiva alleata sviluppatasi in Nuova Guinea tra novembre e dicembre costrinse il generale a cambiare le sue priorit\u00e0: egli valut\u00f2 la situazione in Nuova Guinea pi\u00f9 rischiosa per Rabaul e dirott\u00f2 i rinforzi in quello scacchiere, sospendendone l'invio a Guadalcanal.\nLa crisi logistica.\nA causa di una combinazione della minaccia degli aerei della CAF, delle PT boat della US Navy con base a Tulagi e a un ciclo di notti ben illuminate dalla luna, i giapponesi effettuarono i trasporti di rifornimenti per le loro truppe a Guadalcanal utilizzando sommergibili. A partire dal 16 novembre 1942, e continuando per le tre settimane successive, 16 battelli si dettero il cambio ogni notte per trasportare vettovaglie alla guarnigione: ognuno poteva trasportare da 20 a 30 tonnellate di rifornimenti, equivalenti a circa una giornata di cibo per le truppe della 17\u00aa armata, tuttavia le difficolt\u00e0 di trasferire i rifornimenti a mano attraverso la giungla fino alle unit\u00e0 di prima linea limitava la loro efficacia per sostenere le truppe. Contemporaneamente i giapponesi cercarono di creare una catena di tre basi nella Salomone centrali (Isole Shortland, Vella Lavella e Gizo) dando cos\u00ec modo alle navi di minore tonnellaggio di sfruttare approdi intermedi e contribuire cos\u00ec al rinforzare Guadalcanal, ma gli attacchi aerei alleati sulle basi in costruzione provocarono gravi danni e costrinsero all'abbandono del piano.\nIl 26 novembre la 17\u00aa armata comunic\u00f2 ufficialmente a Imamura che si trovava in crisi per quanto riguardava i rifornimenti di cibo: addirittura alcune unit\u00e0 di prima linea non avevano ricevuto cibo per sei giorni e le truppe di seconda linea avevano le razioni ridotte a un terzo. La situazione era tanto precaria che i giapponesi si risolsero a usare ancora una volta i cacciatorpediniere per portare i rifornimenti necessari.\nLa missione.\nIl comando dell'8\u00aa flotta studi\u00f2 un piano per cercare di ridurre l'esposizione dei cacciatorpediniere durante le delicate missioni notturne. Grossi recipienti cilindrici per petrolio o benzina vennero puliti e riempiti di rifornimenti sanitari o di cibo, con un sufficiente volume d'aria per permetterne il galleggiamento e legati fra loro con gomene; una volta che le navi giungevano davanti alle coste di Guadalacanal avrebbero dovuto effettuare una virata stretta a 180\u00b0, i cilindri sarebbero stati gettati in acqua e un nuotatore o una lancia proveniente da terra avrebbe dovuto afferrare la gomena per trascinarli a riva, dove i soldati avrebbero recuperato i rifornimenti.\nForze giapponesi.\nL'\"Unit\u00e0 rinforzi per Guadalacanal\" dell'8\u00aa Flotta, stanziata nelle isole Shortland sotto il comando del contrammiraglio Raiz\u014d Tanaka, aveva ricevuto dal viceammiraglio Gun'ichi Mikawa l'incarico di effettuare il primo dei cinque viaggi programmati usando il metodo dei cilindri nella notte del 30 novembre. L'unit\u00e0 di Tanaka aveva la sua forza principale negli otto cacciatorpediniere della 2\u00aa Squadriglia: sei erano incaricati di trasportare da 200 a 240 cilindri di rifornimenti ciascuno (, , \"Kagero\", \"Suzukaze\", \"Kawakaze\" e \"Makinami\") fino alla punta di Tassafaronga, a Guadalcanal; per destinare quanto pi\u00f9 peso possibile al carico le unit\u00e0 avevano dovuto rinunciare a met\u00e0 della normale dotazione di siluri Type 93 conservando ciascuna solo 8 ordigni (uno per tubo lanciasiluri). La nave ammiraglia di Tanaka era il cacciatorpediniere \"Naganami\" che assieme al \"Takanami\" svolgeva le funzioni di scorta. Queste erano le uniche due navi pronte al combattimento..\nGli americani invece si aspettavano una composizione ben diversa, con sei cacciatorpediniere ed altre unit\u00e0 da guerra pi\u00f9 pesanti che scortavano navi da trasporto; in effetti i radar di tiro delle unit\u00e0 statunitensi non tracciarono mai pi\u00f9 di otto navi contemporaneamente (rilevamento del cacciatorpediniere USS \"Fletcher\").\nForze statunitensi.\nDopo la battaglia navale di Guadalcanal il viceammiraglio William Halsey, comandante navale delle forze alleate nel Pacifico meridionale, aveva riorganizzato le unit\u00e0 della US Navy ai suoi ordini includendo, il 24 novembre, la formazione della Task Force 67 (TF67) a Espiritu Santo: essa era formata dagli incrociatori pesanti , , e , dall'incrociatore leggero USS \"Honolulu\" e dai quattro cacciatorpediniere \"USS Fletcher\", \"USS Drayton\", \"USS Maury\" e \"USS Perkins\". Il contrammiraglio Carleton H. Wright assunse il comando della squadra il 28 novembre, sostituendo Thomas Kinkaid.\nDopo aver preso il comando Wright riun\u00ec i comandanti delle singole navi per informarli delle sue intenzioni riguardo ai futuri scontri contro le forze giapponesi, prevedendo battaglie notturne attorno a Guadalacanal. Con l'aiuto di Kinkaid, Carleton aveva steso un piano secondo il quale i cacciatorpediniere, alcuni dei quali forniti di radar, tenessero la funzione di picchetti esploranti davanti agli incrociatori, divisi in due gruppi ognuno con una nave fungente da controllore radar; in dotazione alle navi statunitensi erano in dotazione diversi tipi di radar da ricerca di superficie, con prestazioni differenti, specificatamente CXAM, SC-1 ed SG; ogni gruppo doveva contenere almeno una nave con un apparato CXAM o SC ed una con l'SG; era fatto divieto assoluto di usare il proiettore da ricerca, e anche le luci di combattimento a meno che non si fosse stati inquadrati da fuoco amico; il tiro doveva essere condotto dai radar di controllo fuoco e per quanto possibile mantenuto in questa condizione, usando le granate illuminanti in subordine.\nUna volta avvistato l'avversario, avrebbero lanciato i siluri, per poi aprire la linea di rilevamento liberando il campo di tiro agli incrociatori. A questo punto gli incrociatori avrebbero dovuto impegnare le navi giapponesi con l'artiglieria a una distanza fra i 9.000 e gli 11.000 metri (10.000-12.000 iarde); gli idrovolanti in dotazione agli incrociatori sarebbero decollati per lanciare dei bengala nel corso della battaglia e facilitare cos\u00ec l'individuazione ottica delle navi nipponiche..\nAvvicinamento.\nIl 29 novembre i servizi di informazione alleati intercettarono e decodificarono un messaggio giapponese trasmesso alla 17\u00aa armata a Guadalcanal, che la preavvisava di un'azione di rifornimento di Tanaka. Informato del messaggio, Halsey ordin\u00f2 a Wright di intercettare Tanaka al largo di Guadalacanal con la TF67, denominata in codice \"William\": la formazione, con Wright imbarcato sul \"Minneapolis\", part\u00ec da Espiritu Santo a 27 nodi appena prima della mezzanotte del 29 novembre, i cacciatorpediniere alle 23:10 e gli incrociatori alle 23:35, per un percorso di 580 miglia per Guadalacanal. Nel corso del tragitto, due ore prima dell'azione, su ordine del COMSOPAC si unirono alla TF67 nel Canale di Lengo i cacciatorpediniere \"USS Lamson\" e \"USS Lardner\", di ritorno insieme ad altri tre caccia dalla scorta di un convoglio di tre trasporti per l'isola; mancando il tempo di informare i comandanti di queste navi del piano previsto, Wright li pose a poppa degli incrociatori. Alle 17:00 del 30 novembre gli incrociatori di Wright lanciarono un idrovolante ciascuno, in direzione di Tulagi dove avrebbero dovuto ammarare e rimanere in attesa, con l'ordine di decollare alle ore 22:00 della notte successiva, e perlustrare il mare tra Capo Esperanza e Punta Lunga e riferire di eventuali navi nipponiche, con l'ordine di lanciare i bengala con paracadute dei quali erano forniti solo dietro espressa richiesta del comandante in mare. Alle 20:00 Wright diede l'ordine agli equipaggi di assumere i posti di combattimento.\nLa forza di Tanaka mosse dalle Shortland appena dopo la mezzanotte del 30 novembre per dirigere su Guadalcanal. L'ammiraglio giapponese tent\u00f2 di ingannare la ricognizione aerea alleata dirigendo prima con rotta nord-est attraverso lo stretto di Bougainville, poi assunse una rotta sud-est e successivamente sud per passare attraverso lo stretto Indispensable. Paul Mason, un coastwatcher (membro dell'intelligence) australiano di base nella parte meridionale di Bougainville, rifer\u00ec via radio la partenza delle navi di Tanaka dalle Shortland e questo messaggio fu passato a Wright. Nello stesso tempo, un ricognitore nipponico avvist\u00f2 un convoglio alleato nei pressi di Guadalcanal e trasmise l'avvistamento a Tanaka: egli comunic\u00f2 ai comandanti dei cacciatorpediniere di tenersi pronti ad azioni di combattimento per la notte successiva, e che \u00ab... in tal caso lo sforzo maggiore deve essere dedicato alla distruzione delle forze nemiche, senza preoccuparsi dello sbarco dei rifornimenti\u00bb.\nLa battaglia.\nFasi preliminari.\nAlle 21:40 del 30 novembre, le navi di Tanaka avvistarono l'isola di Savo dallo stretto Indispensable. Le unit\u00e0 giapponesi erano in linea di fila poste a intervalli regolari di 600 metri: in testa si trovava il \"Takanami\", seguito dall'\"Oyashio\", dal \"Kuroshio\", dal \"Kagero\", dal \"Makinami\", dal \"Naganami\", dal \"Kawakaze\" e dal \"Suzukaze\". Nello stesso momento la TF67 entrava nel canale di Lengo con rotta ovest con una formazione a colonna: la prima nave era il cacciatorpediniere \"Fletcher\", venivano poi il \"Perkins\", il \"Maury\" e il \"Drayton\"; pi\u00f9 indietro erano gli incrociatori (nell'ordine) \"Minneapolis\", \"New Orleans\", \"Pensacola\", \"Honolulu\", \"Northampton\", seguiti dai due cacciatorpediniere \"Lamson\", e \"Lardner\". I quattro cacciatorpediniere d'avanguardia precedevano gli incrociatori di circa 3.600 metri (4.000 iarde) mentre gli incrociatori navigavano spostati di circa 900 metri (1.000 iarde).\nAlle 22:40 le navi di Tanaka passarono a sud di Savo circa 3 miglia al largo di Guadalcanal e rallentarono a 12 nodi mentre si avvicinavano all'area di scarico; il \"Takanami\" prese posizione circa un miglio verso il largo per schermare la colonna delle altre navi. Nello stesso momento la TF67 usc\u00ec dal canale di Lego nel braccio di mare, dirigendo verso l'isola di Savo a 20 nodi: i cacciatorpediniere all'avanguardia si avvicinarono alla costa mentre gli incrociatori continuarono a navigare pi\u00f9 al largo. Il cielo notturno era in periodo di luna nuova con una visibilit\u00e0 compresa fra 2 e 7 miglia. Poich\u00e9 il mare era estremamente calmo, non vi erano onde che potessero aiutare i galleggianti degli idrovolanti a rompere il contatto con l'acqua in fase di decollo e quindi si creava un effetto di risucchio; di conseguenza gli idrovolanti degli incrociatori di Wright ritardarono il loro decollo dal porto di Tulagi, quindi non ebbero parte nella battaglia..\nAlle 23:06 la forza di Wright cominci\u00f2 a rilevare le navi di Tanaka sul radar in prossimit\u00e0 di Capo Esperance circa a 21.000 metri (23.000 iarde) di distanza. I cacciatorpediniere di Wright si riunirono alla colonna che continu\u00f2 a dirigere verso Savo. Nello stesso momento le navi di Tanaka, che non erano fornite di radar, si separarono in due gruppi e si prepararono a calare in mare i cilindri. Il \"Naganami\", il \"Kawakaze\", ed il \"Suzukaze\" si diressero verso la loro zona di scarico nei pressi della spiaggia di Doma mentre il \"Makinami\", il \"Kagero\", l'\"Oyashio\", ed il \"Kuroshio\" si diressero verso la vicina Tassafaronga. Alle 23:12 il \"Takanami\" ebbe un avvistamento ottico della colonna di Wright, presto confermato dalle altre navi: alle 23:16 Tanaka diede l'ordine di sospendere i preparativi per lo scarico e diede l'ordine di \"Attacco generale\".\nIl combattimento.\nAlle 23:14 gli operatori sul \"Fletcher\" registrarono il contatto radar sul \"Takanami\" ed il gruppo di testa di quattro cacciatorpediniere che trasportavano i cilindri. Un minuto pi\u00f9 tardi il comandante dei cacciatorpediniere William M. Cole, trovandosi a circa 6.300 metri (7.000 iarde) dai giapponesi, richiese per radio a Wright il permesso di lanciare i siluri. Wright attese due minuti e rispose: \u00abDistanza dai bersagli [le navi di Tanaka con cui esisteva il contatto radar] attualmente eccessiva\u00bb, Cole controbatt\u00e9 che la distanza era corretta. Passarono altri due minuti prima che Wright rispondesse autorizzando l'apertura del fuoco. Nel frattempo i bersagli dei cacciatorpediniere statunitensi sfuggirono da un'ottima posizione per il fuoco, direttamente di prua all'attaccante, ad una posizione marginale passando al traverso, costringendo i siluri statunitensi a un lungo percorso per raggiungerli pressoch\u00e9 al limite della loro portata. Alle 23:20 il \"Fletcher\" lanci\u00f2 10 siluri Mark 15, seguiti dagli otto del \"Perkins\" e dai due del \"Drayton\"; il \"Maury\", non disponendo del radar, era all'oscuro della posizione nipponica e trattenne il fuoco.\nNello stesso momento Wright ordin\u00f2 alla sua forza di aprire il fuoco con i cannoni. Alle 23:21 il \"Minneapolis\" obbed\u00ec sparando la prima salva, subito imitato dagli altri incrociatori statunitensi. I quattro cacciatorpediniere di Cole spararono colpi illuminanti per meglio localizzare il bersaglio, come da piano, ed aumentarono la velocit\u00e0 per liberare l'area di tiro degli incrociatori, permettendo loro di operare con le artiglierie.\nData la sua vicinanza alla colonna di Wright, il \"Takanami\" fu colpito dalla maggior parte della prima salva statunitense; la nave rispose al fuoco lanciando tutti e 8 i siluri, ma in capo a quattro minuti il cacciatorpediniere venne incendiato e devastato dai proietti statunitensi. Mentre il \"Takanami\" soccombeva, il resto delle navi di Tanaka, quasi non viste dagli avversari, aumentarono la velocit\u00e0, manovrarono e si prepararono a rispondere all'attacco statunitense. Tutti i siluri lanciati da Cole mancarono il bersaglio.\nLa nave ammiraglia \"Naganami\" invert\u00ec la rotta verso dritta, apr\u00ec il fuoco ed inizi\u00f2 a distendere una cortina fumogena. Le due navi successive di poppa, il \"Kawakaze\" ed il \"Suzukaze\", diressero invece verso sinistra. Alle 23:23 il \"Suzukaze\" lanci\u00f2 otto siluri in direzione delle vampe dei cannoni degli incrociatori di Wright, seguito dal \"Naganami\" e dal \"Kawakaze\" che lanciarono ciascuno una salva completa di otto ordigni, rispettivamente alle 23:32 e alle 23:33.Nel frattempo i quattro cacciatorpediniere alla testa della colonna giapponese mantennero la direzione precedente lungo la costa di Guadalcanal, permettendo agli incrociatori di Wright di passare con rotta opposta. Una volta al largo del \"Takanami\" alle 23:38 il \"Kuroshio\" lanci\u00f2 quattro siluri e l'\"Oyashio\" ne lanci\u00f2 otto in direzione della colonna di Wright, invertendo successivamente la rotta ed aumentando la velocit\u00e0; le navi statunitensi mantennero rotta e velocit\u00e0 immutate mentre un gruppo di 44 siluri nipponici correvano verso di loro.\nAlle 23:27, mentre il \"Minneapolis\" sparava la sua nona salva e Wright si preparava ad ordinare un cambiamento di rotta alla sua colonna, due siluri (provenienti dal \"Suzukaze\" o pi\u00f9 probabilmente dal \"Takanami\") lo colpirono.\nMeno di un minuto dopo un siluro del \"Takanami\" che a quel punto era gi\u00e0 un relitto in fiamme colp\u00ec il \"New Orleans\" davanti alla torretta numero uno e provoc\u00f2 l'esplosione dei magazzini di munizioni e dei serbatoi di benzina avio l\u00ec dislocati: l'esplosione uccise tutti i serventi delle due torri prodiere e pieg\u00f2 la prua verso sinistra; la rotazione della prua ancora collegata allo scafo della nave da un solo lato e la pressione sulle lamiere dovuta alla velocit\u00e0 residua ed all'inerzia della nave danneggiarono ulteriormente lo scafo stesso, facendola affondare immediatamente fino ai quartieri di prua, fino al distacco della prua stessa. L'incrociatore fu costretto a muovere a marcia indietro verso dritta, manovra resa molto difficile dallo scafo devastato; furono inoltre perdute le comunicazioni con le altre navi. A bordo i morti assommavano a 183..\nHerbert Brown, un marinaio nella sala rotta della nave, descrisse la scena dopo l'impatto del siluro. \nL'incrociatore pesante \"Pensacola\", vedendo le due navi gregarie colpite che andavano fuori rotta in modo pi\u00f9 o meno incontrollato, vir\u00f2 a dritta per superarle; una volta oltrepassatele torn\u00f2 sulla rotta precedente ma alle 23:39 fu raggiunto da un siluro all'altezza dell'albero principale. L'esplosione lanci\u00f2 nafta in fiamme nell'interno e sulla plancia di comando della nave, uccidendo 125 uomini dell'equipaggio. Lo scoppio spezz\u00f2 inoltre l'albero motore esterno destro e la nave sband\u00f2 di 13\u00b0: l'incrociatore non aveva pi\u00f9 la capacit\u00e0 di dirigere, le comunicazioni erano saltate e la velocit\u00e0 era ridotta a pochi nodi.A poppa del \"Pensacola\", il comandante dell'\"Honolulu\" decise di superare il \"Minneapolis\" ed il \"New Orleans\" a sinistra; contestualmente alla manovra la nave aument\u00f2 la velocit\u00e0 fino a 30 nodi, manovr\u00f2 con rapidit\u00e0 e attravers\u00f2 senza danni l'area della battaglia, pur mantenendo il tiro delle torri principali contro i cacciatorpediniere giapponesi che stavano sparendo rapidamente. L'ultimo incrociatore della colonna statunitense, il \"Northampton\", segu\u00ec l'\"Honolulu\" per superare gli incrociatori danneggiati a sinistra, ma non segu\u00ec l'esempio di questi e mantenne rotta e velocit\u00e0; alle 23:48, dopo essere tornato sulla rotta originale, il \"Northampton\" fu colpito da due siluri del \"Kawakaze\". Uno esplose circa 3 metri (10 piedi) sotto la linea di galleggiamento all'altezza della sala motori posteriore; l'altro urt\u00f2 la nave quattro secondi pi\u00f9 tardi, circa 12 metri (40 piedi) verso poppa. La sala macchine posteriore fu allagata, tre dei quattro alberi motore rimasero bloccati, la nave sband\u00f2 di 10\u00b0 e prese fuoco: l'equipaggio perse 50 membri.Le ultime navi della colonna di Wright, il \"Lamson\" ed il \"Lardner\", non furono in grado di localizzare nessun bersaglio ed uscirono dall'area di combattimento verso est dopo essere state sotto il fuoco amico delle mitragliatrici del \"New Orleans\". I quattro cacciatorpediniere di Cole, invece, dopo essersi disimpegnati per lasciare campo libero agli incrociatori, effettuarono il periplo dell'isola di Savo a velocit\u00e0 massima e rientrarono nell'area di combattimento da nord, ma lo scontro era ormai finito.\nIntanto alle 23:44 Tanaka ordin\u00f2 alle sue navi di rompere il contatto e di abbandonare subito la zona; mentre procedevano parallele alla costa di Guadalcanal il \"Kuroshio\" ed il \"Kagero\" lanciarono altri otto siluri contro le navi statunitensi per finirle, ma nessuno and\u00f2 a segno. Nel frattempo, Tanaka provava a comunicare con il \"Takanami\" che non rispondeva pi\u00f9 alle chiamate, quindi il contrammiraglio invi\u00f2 l'\"Oyashio\" ed il \"Kuroshio\" in soccorso. Alle 01:00 i due cacciatorpediniere individuarono con facilit\u00e0 la nave in fiamme, ma rinunciarono ad assisterla perch\u00e9 localizzarono poco dopo navi da guerra statunitensi nell'area. L'\"Oyashio\" ed il \"Kuroshio\" abbandonarono velocemente l'\"Ironbottom Sound\", per raggiungere le altre navi di Tanaka per il viaggio di ritorno alle Shortland, che raggiunsero dieci ore dopo. Il \"Takanami\" fu l'unica nave giapponese colpita dal tiro statunitense e gravemente danneggiata nel corso della battaglia.\nL'esito e le conseguenze.\nI sopravvissuti dell'equipaggio del \"Takanami\" abbandonarono la nave alle 01:30, ma una forte esplosione uccise una gran parte degli uomini in mare, inclusi il comandante della divisione Toshio Shimizu ed quello della nave, Masami Ogura. La spiaggia di Guadalcanal fu raggiunta solo da 48 marinai, gli unici sopravvissuti dei 244 uomini di equipaggio; 19 furono catturati a terra dagli statunitensi.\nL'equipaggio del \"Northampton\" non fu in grado di contenere gli incendi, e quando alle 01:30 lo sbandamento della nave raggiunse i 35\u00b0 gli uomini iniziarono a lanciarsi in acqua: l'incrociatore affond\u00f2 circa alle 03:03 a 4 miglia da Doma Cove a Guadalcanal (). I cacciatorpediniere \"Fletcher\" e \"Drayton\" salvarono i 733 sopravvissuti dell'equipaggio.\nIl mattino del 1\u00ba dicembre il \"Minneapolis\", il \"New Orleans\" e il \"Pensacola\" presero una rotta verso Tulagi a 19 nodi dove furono ricoverati per le riparazioni di emergenza. Gli incendi sul \"Pensacola\" divamparono per 12 ore prima di essere spenti; dopo sistemazioni provvisorie, lasci\u00f2 Tulagi il 6 dicembre per le retrovie dove ricevere ulteriori riparazioni. Dopo la costruzione di prue di fortuna utilizzando tronchi di palme di cocco, il 12 dicembre il \"Minneapolis\" salp\u00f2 per la base statunitense a Espiritu Santo, mentre il \"New Orleans\" diresse per il porto di Sydney: tutti e tre gli incrociatori ebbero bisogno di lunghe e notevoli riparazioni; il \"New Orleans\" rientr\u00f2 in servizio nell'agosto 1943, il \"Minneapolis\" a settembre e il \"Pensacola\" a ottobre.\nLa battaglia fu una delle pi\u00f9 severe sconfitte subite dalla US Navy nella seconda guerra mondiale, preceduta unicamente dall'attacco a Pearl Harbor e dalla battaglia dell'isola di Savo. Nonostante l'esito dello scontro, il comportamento tenuto da Wright venne premiato con la \"Navy Cross\" (Croce di guerra della marina), una delle pi\u00f9 elevate decorazioni militari al valore statunitensi: minimizzando in parte la distruzione della propria squadra, Wright afferm\u00f2 nel suo rapporto che i giapponesi avevano perduto quattro cacciatorpediniere e subito danni su altri due. Halsey, nei commenti sul rapporto di Wright, assegn\u00f2 la maggior parte della responsabilit\u00e0 della sconfitta a Cole, sostenendo che il comandante della squadriglia cacciatorpediniere aveva lanciato i siluri troppo prematuramente perch\u00e9 fossero efficaci, senza contare che subito dopo aveva girato attorno all'isola di Savo invece di dare man forte agli incrociatori con le artiglierie.Il contrammiraglio Tanaka, dal canto suo, ritenne di aver affondato una corazzata e due incrociatori nel corso della battaglia.\nL'ultimo tentativo di portare cibo a Guadalcanal fu guidato da Tanaka la notte dell'11 dicembre, posto al comandi di una flottiglia di 11 cacciatorpediniere. Durante il viaggio d'andata, cinque motosiluranti statunitensi attaccarono Tanaka al largo di Guadalcanal e in particolare le due unit\u00e0 PT-37 e PT-40 silurarono la sua ammiraglia \"Teruzuki\", danneggiandola pesantemente e ferendo Tanaka stesso. Dopo che il contrammiraglio fu trasferito sul \"Naganami\", il \"Teruzuki\" fu affondato: solo 220 dei 1.200 cilindri di rifornimenti rilasciati quella notte furono recuperati del personale dell'esercito giapponese sulla spiaggia. Tanaka fu successivamente sollevato dal comando e trasferito in Giappone il 29 dicembre 1942.\nIl 12 dicembre la marina nipponica propose l'abbandono di Guadalcanal. Nonostante l'opposizione dei comandanti dell'esercito, che vedevano ancora la possibilit\u00e0 di riprendere Guadalacanal agli Alleati, il 31 dicembre 1942 il Gran Quartier generale imperiale giapponese ebbe l'approvazione dell'imperatore per sgomberare tutte le forze dall'isola e stabilire la nuova linea di difesa nella Nuova Georgia. I giapponesi evacuarono le forze terrestri sopravvissute da Guadalcanal nel giro di tre notti, dal 2 al 7 febbraio 1943, dando la vittoria agli Alleati dopo una campagna duramente combattuta. A partire dall'estate di quell'anno, gli Stati Uniti (coadiuvati dall'Australia e dalla Nuova Zelanda) iniziarono a espugnare le posizioni nipponiche nelle Salomone, arrivando nei primi mesi del 1944 a bombardare pesantemente e neutralizzare la piazzaforte di Rabaul, anche se questa si arrender\u00e0 solo alla fine della guerra."}
{"id": "2465688", "revid": "1494169", "url": "https://it.wikipedia.org/wiki?curid=2465688", "title": "Aoba", "text": ""}
{"id": "2465689", "revid": "38275", "url": "https://it.wikipedia.org/wiki?curid=2465689", "title": "Quarta battaglia dell'isola di Savo", "text": ""}
{"id": "2465690", "revid": "38275", "url": "https://it.wikipedia.org/wiki?curid=2465690", "title": "Battaglia di capo Lunga", "text": ""}
{"id": "2465698", "revid": "351434", "url": "https://it.wikipedia.org/wiki?curid=2465698", "title": "Egmont K\u00e4rnan", "text": ""}
{"id": "2465699", "revid": "37401", "url": "https://it.wikipedia.org/wiki?curid=2465699", "title": "Gemdet Nasr", "text": "Gemdet Nasr (o anche Jemdet Nasr) \u00e8 un sito archeologico nella provincia di Babil in Iraq, situato a nordest di Babilonia e Kish e a est di Kutha.\nStoria.\nGemdet Nasr \u00e8 un tipico sito della Et\u00e0 del bronzo antico del sud della Mesopotamia. Dal sito prende il nome la cosiddetta Cultura di Gemdet Nasr (o Periodo di Gemdet Nasr, fase tarda del Periodo Predinastico in Mesopotamia), fiorita intorno agli anni 3100 a.C. - 2900 a.C.\n\u00c8 durante il periodo di Gemdet Nasr che la scrittura fece la sua comparsa nel sud della Mesopotamia. I primi sigilli cilindrici cominciarono ad essere usati proprio in questo periodo. Contemporaneamente inizi\u00f2 anche la cosiddetta Rivoluzione urbana e vari insediamenti si svilupparono fino a diventare le principali citt\u00e0.\nArcheologia.\nIl sito di Gemdet Nasr fu esplorato a partire dal 1926 e 1928 da un gruppo di archeologi Inglesi e Americani guidati da Stephen Langdon. Gli oggetti ritrovati furono divisi fra l'Ashmolean Museum della Universit\u00e0 di Oxford e l'Iraq Museum di Baghdad relativamente agli oggetti epigrafici, mentre molte ceramiche finirono al Field Museum in Chicago.\nSecondo gli standard odierni, i reperti ritrovati furono scarsamente documentati e non adeguatamente analizzati e pubblicati. Uno sforzo \u00e8 stato fatto a posteriori per documentare meglio il sito e per rendere pubbliche le informazioni provenienti dagli scavi e dagli oggetti di interesse archeologico l\u00ec ritrovati.\nGli scavi del sito furono successivamente ripresi nel 1988 e 1989 da Roger J. Matthews e altri.\nGli archeologi scoprirono un vasto edificio contenente un archivio di testi protocuneiformi su argilla con stampigli provenienti da Sigilli cilindrici. La ceramica, di tipo dipinta policroma, trovata nel sito \u00e8 stata molto utile per determinare i livelli relativi al periodo di Gemdet Nasr in altri siti.\nIl periodo di Gemdet Nasr \u00e8 ritenuto dall'archeologo R. J. Matthews molto pi\u00f9 corto, al pi\u00f9 un secolo, del classico periodo 3200 a.C. - 2900 a.C. indicato dalla vecchia letteratura scolastica. La cultura di Gemdet Nasr fu preceduta dalla Periodo protoliterate B (3200 a.C. - 3100 a.C.) e fu contemporaneo con la cultura detta \"Ninivita 5\" (Alta Mesopotamia e Siria) e con la Cultura Proto-elamita dell'Iran occidentale. Per la storiografia classica rappresenta la fase finale del Neolitico nel sud della Mesopotamia e precede l'inizio della Storia dei Sumeri propriamente detta con il periodo detto \"Protodinastico\" (2900-2350 a.C.) propriamente detto."}
{"id": "2465701", "revid": "111539562", "url": "https://it.wikipedia.org/wiki?curid=2465701", "title": "Villa Riva Berni", "text": "Villa Riva Berni \u00e8 una villa seicentesca di propriet\u00e0 della nobile famiglia dei marchesi Riva-Berni di Mantova, gi\u00e0 di propriet\u00e0 della famiglia Lanzoni.\nLa villa sorge a Bagnolo San Vito (MN) nel cuore dell'agro mantovano.\nLa villa \u00e8 costruita in stile barocco, con influenze giuliesche, edificata nel XVII secolo, \u00e8 stata recentemente oggetto di un restauro conservativo.\nIl giardino all'italiana antistante la villa ne fa apprezzare la sontuosit\u00e0 e la bellezza, dietro la Villa sorge un maestoso\nparco. Ad un'estremit\u00e0 del muro di recinzione \u00e8 posta la cappella privata dedicata alla Vergine Assunta con una maestosa pala d'altare coeva all'edificazione della stessa.\nIl complesso padronale \u00e8 caratterizzato da due ampi scaloni di accesso alla porta principale. La parte superiore della facciata \u00e8 decorata con bassorilievi in cotto che riproducono luoghi mantovani, simili a quelli presenti sulla facciata \"Casa del Rabbino\" in Via Bertani a Mantova.\nDal 1995 al 1999 \u00e8 stata la prima sede ufficiale del \"Parlamento del Nord\"."}
{"id": "2465704", "revid": "1305772", "url": "https://it.wikipedia.org/wiki?curid=2465704", "title": "Forbidden Fruit", "text": "Forbidden Fruit (\"frutto proibito\" in lingua inglese) pu\u00f2 riferirsi a:"}
{"id": "2465711", "revid": "729019", "url": "https://it.wikipedia.org/wiki?curid=2465711", "title": "Arteria gastrica sinistra", "text": "L'arteria gastrica sinistra, in anatomia umana, indica il pi\u00f9 piccolo dei tre rami che formano il tripode celiaco, decorre lungo la piccola curvatura dello stomaco, accolta nello spessore del legamento epatogastrico e a questo livello si anastomizza con l'arteria gastrica destra che \u00e8 un ramo dell'arteria epatica.\nRami collaterali.\nL'arteria gastrica di sinistra, originata dal tripode celiaco fornisce rami esofagei, rami gastrici e rami per il legamento epato-gastrico."}
{"id": "2465716", "revid": "1573940", "url": "https://it.wikipedia.org/wiki?curid=2465716", "title": "Pierre Henri H\u00e9l\u00e8ne Tondu", "text": "Biografia.\nIl periodo prerivoluzionario.\nFiglio di Christophe-Pierre Tondu, fabbriciere, e di Elisabetta-Rosalia Lebrun, studi\u00f2 al collegio di Noyon grazie al sostegno finanziario dei canononici della citt\u00e0, prima di iscriversi al liceo Louis-le-Grand, a Parigi.\nEntrato in seminario, prese la tonsura con il nome di \"abb\u00e9 Tondu\" ed ebbe un impiego presso l'Osservatorio di Parigi, ove si dedic\u00f2 alla matematica.\nPoi comp\u00ec il servizio militare per due anni. Installatosi nel Principato vescovile di Liegi nel 1781 con il nome di Pierre Lebrun entr\u00f2 come proto nella casa editrice Jean-Jacques Tutot, ove divenne presto redattore. Il 28 luglio 1783 spos\u00f2 a Liegi Marie-Jeanne-Adrienne Cherette.\nNel giugno 1785 lasci\u00f2 Tutot e con Jacques-Joseph Smits fond\u00f2 a Liegi il \"Journal g\u00e9n\u00e9ral de l'Europe\" (Giornale generale d'Europa), periodico favorevole alle nuove idee e che ottenne un grande successo. Sempre pi\u00f9 critico nei confronti del Principe-Vescovo di Liegi, dovette trasferirsi nel luglio 1786 a Herve (Vallonia), nei Paesi Bassi austriaci, non lontano da Liegi.\nPrima di acquisire la nazionalit\u00e0 di Liegi, si impegn\u00f2 decisamente nella vita politica e partecip\u00f2 alla rivoluzione di Liegi nel 1789, redigendo nel contempo il \"Journal patriotique\" di Liegi dal 18 marzo al 4 luglio 1790.\nLa Rivoluzione.\nCostretto all'esilio dalla restaurazione del 1791, si trasfer\u00ec a Lilla nel gennaio ed elabor\u00f2 con altri esiliati un progetto di Costituzione che proclamava l'eguaglianza di tutti i cittadini, la libert\u00e0 di stampa e la formazione di un'Assemblea Nazionale ove i borghesi avessero una rappresentanza due volte pi\u00f9 numerosa di quella del clero e di quella della nobilt\u00e0.\nIl 18 dicembre si present\u00f2 all'Assemblea nazionale legislativa alla testa d'una delegazione di Liegi per chiedere un decreto di reclutamento di una Legione di volontari belgi e di Liegi..\nImpegnato nella politica bellicista di Jacques Pierre Brissot, entr\u00f2, grazie a lui ed a Charles Fran\u00e7ois Dumouriez, nell'ufficio del Ministero degli Affari Esteri come primo funzionario..\nDopo il 10 agosto 1792 divenne Ministro degli Affari Esteri nel Consiglio esecutivo provvisorio (11 agosto 1792) e present\u00f2 alla Convenzione nazionale un quadro politico dell'Europa il 25 settembre.\nL'8 settembre diede all'esercito rivoluzionario l'ordine d'invadere la Savoia.\nSostenitore di una pace immediata con la Prussia dopo la vittoria di Valmy, condusse negoziati segreti a tal scopo ma, dopo il fallimento di questi ultimi, si mostr\u00f2 sostenitore della guerra di conquista e difese l'annessione del Belgio e delle Province Unite.\nIncaricato provvisoriamente del Ministro della guerra dopo le dimissioni di Servan, il 19 e il 31 dicembre present\u00f2 rapporti sui progetti inglesi contro la Francia nei quali si pronunciava a favore della pace e rivel\u00f2 le proteste della Spagna a favore di Luigi XVI.\nPresidente dei quindici del Consiglio Esecutivo il 20 gennaio 1793, firm\u00f2 l'ordine dell'esecuzione di Luigi XVI.\nNei primi mesi del 1793, tent\u00f2 di riallacciare i contatti con lord Grenville con lo scopo di evitare una rottura dei rapporti con la Gran Bretagna. Il 7 marzo egli diede conto all'Assemblea della rottura dei rapporti diplomatici con la Spagna e della sua imminente entrata in guerra. Il 2 febbraio invita S\u00e9monville, sospettato d'intelligenza con Luigi XVI a seguito della pubblicazione di una lettera di Talon, trovata fin dal novembre 1792 dentro un \"armoire de fer\" (armadio di ferro), a venire a giustificarsi a Parigi e lo sospese dalle sue funzioni..\nDenunciato fin dal 1792 dai montagnardi per i suoi legami con i girondini, sospettato di complicit\u00e0 con il generale Dumouriez, il 2 giugno 1793 fu emesso nei suoi confronti un decreto d'arresto insieme a 29 deputati girondini ed al suo collega \u00c9tienne Clavi\u00e8re.\nMantenuto dapprima nelle sue funzioni, fu rinviato a giudizio per decreto, insieme a Clavi\u00e8re, di fronte al Tribunale rivoluzionario il 5 settembre, ma riusc\u00ec ad evadere il 9. Raggiunse la Bretagna, ove partecip\u00f2 alla rivolta contro la Convenzione. Tornato a Parigi sotto falso nome di un birraio di Liegi, fu arrestato il 2 nevoso anno II (22 dicembre 1793) da Fran\u00e7ois H\u00e9ron, agente del comitato di sicurezza generale. Tradotto di fronte al Tribunale rivoluzionario, fu condannato a morte il 7 nevoso (27 dicembre) e ghigliottinato il giorno stesso, per poi essere sepolto in una fossa comune del Cimitero della Madeleine.\nLa sua difesa, redatta da lui stesso, fu pubblicata nell'anno IV sotto il titolo: \"M\u00e9moires historiques et justificatifs de mon minist\u00e8re\" (memorie storiche e giustificative del mio ministero).\nGiudizio di Madame Roland.\nNelle sue memorie Madame Roland lo descrive cos\u00ec: \nFigli.\nDa Marie-Jeanne-Adrienne Cherette Lebrun ebbe:"}
{"id": "2465727", "revid": "228587", "url": "https://it.wikipedia.org/wiki?curid=2465727", "title": "Indian Hills", "text": ""}
{"id": "2465729", "revid": "1305772", "url": "https://it.wikipedia.org/wiki?curid=2465729", "title": "Silver Springs", "text": "Silver Springs pu\u00f2 riferirsi a diverse localit\u00e0 degli Stati Uniti:"}
{"id": "2465732", "revid": "106456", "url": "https://it.wikipedia.org/wiki?curid=2465732", "title": "Lebrun-Tondu", "text": ""}
{"id": "2465740", "revid": "247222", "url": "https://it.wikipedia.org/wiki?curid=2465740", "title": "Giorgio Conte (album)", "text": "Giorgio Conte \u00e8 un album del cantautore Giorgio Conte, pubblicato nel 1993 da Dischi Ricordi in CD con numero di catalogo SMRL 6469."}
{"id": "2465745", "revid": "226458", "url": "https://it.wikipedia.org/wiki?curid=2465745", "title": "Bonamico (nome)", "text": "Origine e diffusione.\nDal nome medievale \"Bonamico\", in latino \"Bonamicus\", di chiaro valore beneaugurale.\nOrmai desueto ai giorni nostri, il nome Bonamico \u00e8 semanticamente affine al nome Boncompagno.\nOnomastico.\nNessun santo ha mai portato questo nome, che quindi \u00e8 adespota; l'onomastico ricorre quindi il 1\u00ba novembre, festa di Ognissanti."}
{"id": "2465746", "revid": "385071", "url": "https://it.wikipedia.org/wiki?curid=2465746", "title": "Lingua sudtirolese", "text": ""}
{"id": "2465754", "revid": "767487", "url": "https://it.wikipedia.org/wiki?curid=2465754", "title": "I mercenari - The Expendables", "text": "I mercenari - The Expendables (\"The Expendables\") \u00e8 un film del 2010 diretto ed interpretato da Sylvester Stallone.\nNel cast, oltre a Stallone, vi sono molte stelle del cinema d'azione anni ottanta, anni novanta e anni 2000, tra cui Jason Statham, Dolph Lundgren, Jet Li, Mickey Rourke, Arnold Schwarzenegger e Bruce Willis.\nIl film, sceneggiato da Dave Callaham insieme allo stesso Stallone e primo di una serie che conta attualmente tre episodi, \u00e8 un tributo ai film d'azione degli anni ottanta e novanta. La storia del film \u00e8 incentrata sulle vicende di alcuni mercenari guidati dal protagonista che, pur avendo rifiutato l'ennesima missione, finiranno per trovarcisi invischiati per varie cause, anche personali.\nIl film, per il contesto politico cui si riferisce, per l'alto grado di violenza e anche per vari dettagli (come il tipo di divise dei militari sudamericani che vi compaiono), \u00e8 stato accusato di mettere in scena un'aggressione contro il governo Ch\u00e1vez in Venezuela, e perci\u00f2 di funzionare come un mezzo di propaganda bellica.\nTrama.\nNel golfo di Aden in Somalia, una banda di pirati viene sterminata e i loro ostaggi americani salvati, ad opera di un manipolo di uomini armati fino ai denti.\nSi tratta degli Expendables (letteralmente \"i sacrificabili\"), un piccolo gruppo internazionale di esperti mercenari statunitensi, che vivono nell'ombra e agiscono laddove nemmeno gli agenti segreti si spingono, uccidendo e compiendo incarichi su commissione e sempre nel rispetto degli accordi stipulati.\nAl capo di essi, l'abile Barney Ross, si affiancano: Lee Christmas, secondo in comando e molto abile con i coltelli; Yin Yang, reduce cinese del Vietnam ed esperto di arti marziali; Hale Caesar, esperto di armi del Pentagono; Toll Road, esperto di wrestling ed esplosivi, e lo svedese Gunnar Jensen, poi espulso dopo la missione a causa della sua dipendenza dalle droghe e per lo scarso rispetto per l'autorit\u00e0.\nPoco tempo dopo, ritornati a New Orleans, sede del gruppo, Christmas si rincontra con la sua ragazza, Lacy, ma scopre che si era messa con un altro nel periodo in cui lui era lontano dal Paese perch\u00e9 non era mai presente e perch\u00e9 dopo tanto tempo insieme lui non le aveva mai detto cosa faceva nella vita. Barney invece si ritrova con il suo vecchio amico Tool, ex membro della squadra ormai in pensione e tatuatore, per farsi sistemare un tatuaggio. Vengono raggiunti poco dopo da Christmas, e Tool, che fa anche da tramite per gli incarichi da affidare ai mercenari, gli propone due lavori appena arrivati, di cui uno particolarmente duro. Barney, spinto dal fatto che la paga sar\u00e0 comunque buona, accetta quest'ultimo.\nIl giorno dopo Barney si incontra con un misterioso contatto, che si presenta come Mr. Church, in una chiesa, da cui la scelta del soprannome. Church gli spiega i dettagli della missione: un ex-agente della CIA, James Munroe, ora un trafficante pericoloso, sta esportando droga negli Stati Uniti, e potrebbe farsi aiutare dal generale Garza, dittatore dell'isola di Vilena, piccolo stato nel golfo del Messico. All'incontro si presenta anche un altro mercenario esperto, l'amico/rivale di Barney Trench Mauser, che per\u00f2 declina l'offerta e gli lascia campo libero. Quando Church offre a Ross un'enorme somma di denaro per rovesciare il generale, pur avvisandolo di non commettere errori, il mercenario e i suoi amici accettano ben consapevoli che sar\u00e0 molto dura. Cos\u00ec Barney e Christmas decidono di recarsi da soli a Vilena sotto copertura per incontrarsi con un contatto del posto e valutare la situazione.\nArrivati a Vilena col loro aeroplano e superati i controlli, Barney e Christmas arrivano in un piccolo bar del paesino e incontrano il loro contatto, Sandra, una giovane ragazza del posto che li conduce a fare un giro della zona. Lei spiega che Vilena una volta era un paese felice con o senza la dittatura fin quando Munroe, con la copertura di un sottomesso Garza, ha preso il vero potere per i suoi sporchi traffici. Nonostante poi la ragazza sia riluttante ad accompagnarli, Barney le chiede di portarli fuori citt\u00e0 per esplorare meglio l'ambiente. I due si dividono da Christmas e si fermano in una radura; qui Barney si dice perplesso sulla volont\u00e0 della ragazza di rimanere in un posto cos\u00ec pericoloso come Vilena, ma vengono interrotti da un gruppo di militari arrivati fin l\u00ec. Sandra interviene e dai loro discorsi in spagnolo, Barney scopre che la ragazza \u00e8 la figlia stessa di Garza, ma subito i militari la prendono in ostaggio e tengono lui sotto tiro. Per fortuna Christmas arriva in tempo dalla foresta e dopo uno scontro i tre risalgono sul pick-up di Sandra e riescono a fuggire. Barney si fa poi strada vicino al porto mentre Christmas, arrivato per primo all'aereo, cerca di convincere Sandra a salire con loro per salvarsi, ma lei rifiuta e torna indietro. Fatto partire l'aereo per guadagnare tempo, Christmas inizia a decollare mentre Barney lo raggiunge di corsa e riesce a saltare dentro sfuggendo ai militari e a Munroe, giunto sul posto insieme al suo braccio destro Dan dopo essere stato avvisato. Quando scopre che Sandra non \u00e8 salita a bordo, Barney convince Christmas a fare inversione e grazie a della benzina sganciata in volo e un razzo fanno saltare in aria il molo: Munroe e Dan si salvano buttandosi in acqua, ma i soldati muoiono nell'esplosione. Abbandonata l'isola e tornati in America, i mercenari fanno alcune ricerche e scoprono che anche Church, l'uomo che gli aveva affidato il lavoro, era della CIA, e capiscono di essere stati ingaggiati con l'inganno per liberarsi del vero obbiettivo, ossia Munroe: questi, tradendoli, aveva unito le forze con Garza per tenere per s\u00e9 i soldi della droga che finanziavano la CIA, ma l'agenzia non poteva permettersi una missione ufficiale per uccidere uno di loro perch\u00e9 sarebbe stata cattiva pubblicit\u00e0. A questo punto i protagonisti, non avendo pi\u00f9 interesse a continuare, si ritirano dall'affare. Nonostante tutto per\u00f2, Barney non riesce lo stesso a dimenticare il coraggio di Sandra, che intanto a Vilena viene torturata dagli uomini di Munroe per estorcergli informazioni sugli Expendables, anche se contro la volont\u00e0 del padre che ora non sopporta pi\u00f9 lo strapotere di Munroe e il suo stravolgimento della vita sull'isola. Infatti Sandra ha rifiutato di scappare pur di continuare a combattere per il proprio paese e la propria gente, anche se contro il suo stesso genitore.\nBarney in seguito viene ritrovato da Gunnar, che si offre di aiutarlo per reintegrarsi nella squadra, ma Barney rifiuta in quanto non si fida di lui, e per risposta l'ex compagno lo lascia con rancore minacciandolo velatamente. Nel frattempo, Christmas si incontra con Lacy per parlare e scopre che il suo ragazzo la picchia, cos\u00ec lo raggiunge in un campo da basket mentre gioca coi suoi amici e per vendetta li picchia a sangue. Alla fine si dichiara alla ragazza, facendole capire che tipo di vita conduce.\nQuella sera Barney, pieno di dubbi, si rivede con Tool, confidandogli del suo dilemma riguardo a Sandra. Quando Tool allora ne loda il coraggio e gli racconta che il suo pi\u00f9 grande rimpianto \u00e8 stato quello di non aver salvato la vita di una donna in Bosnia, tanti anni fa, Barney si convince che la cosa giusta da fare \u00e8 quella di tornare a Vilena a salvare Sandra e il suo popolo. Cos\u00ec lui decide di ripartire da solo, e a sorpresa viene raggiunto da Yang, che vuole aiutarlo. I due lasciano il garage della squadra in auto, ma vengono attaccati per strada da un convoglio armato: Gunnar, per vendicarsi del licenziamento, ha venduto delle informazioni sui mercenari a Munroe e ora sta partecipando direttamente all'agguato. Nell'inseguimento, Barney e Yang si schiantano con la macchina dentro una fabbrica e Yang si ritrova a combattere a mani nude contro Gunnar. Questi infine ha la meglio e sta per ucciderlo, ma Barney interviene e spara a Gunnar. Lo svedese, ferito e convinto di morire, si pente di ci\u00f2 che ha fatto e, volendo fare qualcosa di sensato nella sua tormentata vita, rivela all'ex-amico i piani di Munroe. Infine Barney e Yang raggiungono l'aereo, dove trovano ad aspettarli tutti gli altri, pronti ad appoggiare Barney in una missione suicida e che non prevede ricompense.\nCos\u00ec tornano a Vilena, dove si infiltrano di notte nel palazzo di Garza. Barney si introduce nella struttura per cercare Sandra, che viene tenuta rinchiusa e bendata in una stanza nei sotterranei; il generale Garza intanto, fa dipingere le facce in maniera tribale agli uomini dell'esercito che gli sono rimasti fedeli come segno di protesta contro Munroe, che lo considera solo un fantoccio senza valore in quanto il potere non arriva da lui. Mentre i mercenari si sbarazzano furtivamente dei soldati nelle vicinanze e piazzano delle bombe nella struttura, Barney salva in extremis Sandra da due militari che stavano per violentarla, ma mentre la sta portando via viene trovato da Dan e i suoi uomini, che lo catturano e portano Sandra da Munroe. Qui il trafficante e il generale si confrontano e solo la figlia lo ferma dall'uccidere Munroe. Intanto nei sotterranei Dan interroga Barney picchiandolo brutalmente, ma i mercenari intervengono e salvano il loro capo, combattendo contro tutti gli altri. Barney cos\u00ec si libera e raggiunge Dan, che era scappato perch\u00e9 disarmato; i due si affrontano in un violento scontro corpo a corpo dove Dan sembra avere la meglio, ma gli spari di Caesar lo fanno fuggire. Quando poi la squadra torna in superficie si trova costretta a rifugiarsi al coperto sotto il tiro dell'esercito nel cortile del palazzo.\nQuando i protagonisti sembrano essere ormai in trappola, nel palazzo, Garza si scusa con la figlia e tiene un discorso liberatorio ai suoi uomini dal balcone invitandoli a combattere gli invasori americani, ma Munroe lo uccide a tradimento davanti a tutti. Subito dopo, gli uomini di Garza e quelli di Munroe iniziano a spararsi e quando Sandra finalmente esce dal palazzo tenuta in ostaggio da Munroe in fuga, Barney fa esplodere le bombe e distrugge l'edificio. Poi, approfittando della confusione causata dall'esplosione, i mercenari escono allo scoperto e lottano contro i soldati, riuscendo a ucciderli dopo una cruenta battaglia. Munroe tenta di scappare insieme a Sandra e Dan con un elicottero, ma Dan viene ucciso in combattimento da Toll Road, mentre Caesar fa esplodere l'elicottero. Munroe allora porta Sandra con s\u00e9 nella giungla, inseguito da Barney. Giunti in un luogo isolato, Munroe ferisce Barney con un colpo e minaccia Sandra, obbligandolo a buttare la pistola e chiedendogli poi il perch\u00e9 del suo ritorno. Barney dice che lui \u00e8 tornato solo per la ragazza, che divincolandosi si libera e d\u00e0 l'occasione a Barney di sparare a Munroe col suo revolver, mentre Christmas interviene improvvisamente alle sue spalle lanciando un coltello che trapassa l'uomo, uccidendolo definitivamente.\nVilena \u00e8 ora libera dalla dittatura, e il giorno dopo, prima che riparta, Sandra ringrazia Barney per tutto ci\u00f2 che ha fatto, e lui le promette che ci sar\u00e0 sempre quando lei avr\u00e0 bisogno.\nTornati a casa, la sera stessa i mercenari riabbracciano Gunnar, sopravvissuto allo sparo, che ha abbandonato le droghe e si riunisce ai suoi vecchi compagni per festeggiare. Infine, recitando un poema scherzoso contro Tool, suo rivale nel lancio dei coltelli, Christmas esce dal locale in strada per fare il lancio pi\u00f9 lungo di tutti, centrando in pieno il bersaglio e guadagnandosi l'ovazione dei suoi amici.\nProduzione.\nDopo aver riproposto negli anni precedenti i suoi personaggi pi\u00f9 celebri (Rocky Balboa e John Rambo), Stallone inizi\u00f2 a lavorare ad un nuovo film, in cui avrebbe curato regia e sceneggiatura. Il film nasce come una commedia dark, una satira, poi per\u00f2 Stallone decide di trasformarlo, rendendolo il prodotto attuale. Il soggetto inizia a prendere forma a met\u00e0 2005 quando Dave Callaham lo abbozza per poi rivederlo ancora un paio di volte fino al 2006. Interessato a creare un vero e proprio ensemble d'azione, Stallone sceglie la versione finale della bozza di Callaham come punto di partenza per la pellicola. Il film \u00e8 prodotto dalla Millennium Films, Nu Image Films e Rogue Marble.\nIl pickup Ford F-100 usato per il film \u00e8 stato realizzato dalla West Coast Customs su richiesta di Sylvester Stallone in 3 esemplari, mentre l'idrovolante utilizzato nella pellicola \u00e8 un Grumman HU-16 Albatross. Nel film sono stati utilizzati anche alcuni speciali chopper cromati della Harley-Davidson selezionati direttamente da Sylvester Stallone.\nPer i ruoli dei soldati, Stallone approfitt\u00f2 del fatto che il luogo delle riprese, il Brasile, ospitava molti combattenti di arti marziali miste, e chiam\u00f2 i campioni di UFC Anderson Silva e i fratelli Ant\u00f4nio Rog\u00e9rio e Ant\u00f4nio Rodrigo Nogueira per fare le chiamate al casting, e li fece anche apparire in tre cameo.\nRiprese.\nLe riprese del film sono iniziate il 28 marzo 2009 in Brasile e sono proseguite tra New Orleans e Los Angeles fino al luglio dello stesso anno.\nDurante le riprese Stallone ha descritto una scena che ha appena girato, in cui indossa l'uniforme militare nera: \"\u00c8 molto, molto, molto dura. Si tratta del film pi\u00f9 difficile, e lo so che \u00e8 quello che dicono tutti, ma \u00e8 incredibilmente difficile. \u00c8 dura. C'\u00e8 cos\u00ec tanta azione\".\nDurante la scena dello scontro con il wrestler Stone Cold Steve Austin, Stallone si ruppe una vertebra cervicale e fu operato d'urgenza. Dopo essersi fatto inserire una piastra metallica nel collo, torn\u00f2 sul set dopo poche settimane di riposo contro i consigli dei medici.\nBudget.\nIl budget per la produzione del film \u00e8 stato di 80 milioni di dollari. La pellicola ha incassato 274\u00a0470\u00a0394 $ a livello mondiale.\nCast.\nOltre ai gi\u00e0 citati 50 Cent, Jackie Chan e Van Damme, il film inizialmente prevedeva altre icone del genere action, che per vari motivi non hanno potuto o voluto accettare la parte:\nDurante le riprese erano circolate voci infondate sulla presunta partecipazione di Sandra Bullock e di Danny Trejo, il quale in un primo momento aveva accettato l'invito di Stallone (tanto che il 15 febbraio 2009 era stato confermato nel cast), ma poi ha dovuto rinunciare perch\u00e9 impegnato nelle riprese di \"Machete\". Trejo avrebbe dovuto interpretare il ruolo di Emanuel, un contatto sudamericano che aiuta i protagonisti.\nColonna sonora.\nBrian Tyler \u00e8 stato scelto per comporre la colonna sonora del film. Tyler torna a collaborare con Stallone dopo il film John Rambo del 2008. In una successiva intervista Stallone comunic\u00f2 di aver deciso di scegliere Tyler per la composizione di un suo nuovo film. La colonna sonora del film fu rilasciata il 10 agosto 2010.\nPromozione.\nDopo averli mostrati a Cannes, la Lionsgate ha pubblicato le versioni ufficiali del teaser poster e del billboard del film. Il primo video ufficiale \u00e8 stato pubblicato dal blog gestito dalla pubblicista di Stallone.\nLe prime immagini del film sono state proiettate il 12 settembre alla cerimonia di chiusura della 66\u00aa Mostra Internazionale d'Arte cinematografica di Venezia in occasione del \"Premio Jaeger-LeCoultre Glory to the Filmmaker\" conferito a Stallone.\nIl primo trailer del film \u00e8 uscito il 31 marzo 2010.\nIl film viene vietato ai minori negli Stati Uniti d'America per \"azione, violenza sanguinaria e alcune scurrilit\u00e0\". Anche il sequel sar\u00e0 poi vietato ai minori.\nDistribuzione.\nIl film \u00e8 uscito nelle sale americane il 13 agosto 2010. In Italia \u00e8 uscito il successivo 1\u00ba settembre.\n\u00c8 stato trasmesso su Rai 2 per la prima volta il 9 novembre 2012 dove ha ottenuto 1.950.000 spettatori e il 6,88% di share\nAccoglienza.\nCritica.\nIl film riceve critiche miste tra i maggiori siti di critica cinematografica, negli Stati Uniti d'America come nel resto del mondo. Il sito Internet Movie Database d\u00e0 un voto totale di 6,5/10, Rotten Tomatoes d\u00e0 un voto di 5,2 con il 41% delle recensioni positive, e sul sito Metacritic ottiene il 45% dei pareri positivi. Mentre il dizionario Morandini da un voto di 3 su 5, dicendo che \"raramente si era visto un film di arti marziali cos\u00ec esplosivo, assordante, ricco di coltelli micidiali, provvisto di dialoghi ficcanti a mitraglia e ravvivato dalla caratterizzazione dei singoli personaggi, a uno a uno. Spiccano il pittoresco Rourke e il longilineo Roberts che fa il supercattivo\", concludendo che \"Stallone non demorde. Non solo coproduce, coscrive, dirige e interpreta, ma nella 1\u00aa parte, pur aiutato da uno stunt, si cimenta in un acrobatico salto in corsa sul suo idrovolante al decollo\".\nIl film ha ricevuto ai Razzie Awards 2010 una nomination per il peggior regista a Sylvester Stallone.\nMaking of.\nDopo la release del film, viene diffuso \"Inferno: The Making of 'The Expendables'\", un documentario scritto e diretto da John Herzfeld. \u00c8 il making of del film, dalla durata di 88 minuti, trasmesso negli Stati Uniti come documentario televisivo. Partecipano al documentario tutti i principali membri del cast e alcuni tecnici della troupe.\nIl documentario racconta il dietro le quinte, le curiosit\u00e0 e le tecniche del film \"I mercenari - The Expendables\". Vi \u00e8 inoltre un capitolo sul grave infortunio occorso a Stallone durante le riprese.\nSequel.\nUn sequel dal titolo \"I mercenari 2\" \u00e8 uscito il 17 agosto 2012. Nel cast, oltre ai precedenti attori, ci sono anche Jean-Claude Van Damme, Chuck Norris, Scott Adkins e Liam Hemsworth.. La regia non \u00e8 pi\u00f9 affidata a Stallone, che rimane per\u00f2 sceneggiatore, ma a Simon West."}
{"id": "2465756", "revid": "1305772", "url": "https://it.wikipedia.org/wiki?curid=2465756", "title": "Spring Creek", "text": ""}
{"id": "2465762", "revid": "339392", "url": "https://it.wikipedia.org/wiki?curid=2465762", "title": "Spiaggia di Murtas", "text": ""}
{"id": "2465765", "revid": "1808769", "url": "https://it.wikipedia.org/wiki?curid=2465765", "title": "Unione di comuni Terre del Mare e del Sole", "text": "L'unione di comuni Terre del Mare e del Sole comprende 7 comuni italiani ubicati in provincia di Taranto e conta 49 573 abitanti. L'unione comprende tutti i comuni rivieraschi (bagnati dal mar Jonio del golfo di Taranto) della parte est della provincia (Leporano, Pulsano, Lizzano, Torricella, Maruggio) tranne Manduria. Inoltre, comprende altri 2 comuni, sempre della parte est della provincia, non rivieraschi (Fragagnano e Avetrana). I comuni appartenenti all'unione sono tutti in Salento e il pi\u00f9 popoloso tra loro \u00e8 Pulsano con i suoi circa 11.000 abitanti (pi\u00f9 di un quinto del totale degli abitanti dell'ente).\nComuni appartenenti all'unione.\nDi seguito i dati dei sette comuni che appartengono all'Unione.\nStoria.\nNel 2001 i comuni di Pulsano, Leporano, Lizzano, Torricella e Maruggio iniziarono a cooperare proponendo interventi di riqualificazione ambientale. Successivamente, a Fragagnano, ampliando la cooperazione con quest'ultimo, nacque l'Unione di Terre del Mare e del Sole alla quale si un\u00ec poi anche il comune di Avetrana.\nQuesta Unione di comuni \u00e8 nata, stando allo statuto , per promuovere e concorrere allo sviluppo socio-economico del territorio, favorendo la partecipazione dell'iniziativa economica dei soggetti pubblici e privati, alla realizzazione di strutture di interesse generale compatibile con le risorse ambientali. Per questo promuove, tra l'altro, l'equilibrato assetto del territorio nel rispetto e nella salvaguardia dell'ambiente e della salute dei cittadini. Valorizza inoltre il patrimonio storico ed artistico delle citt\u00e0 e le loro tradizioni culturali.\nTutto questo nel tentativo di favorire la qualit\u00e0 della vita della popolazione per meglio rispondere alle esigenze occorrenti\nal completo sviluppo della persona.\nI comuni firmatari si impegnano inoltre a:"}
{"id": "2465767", "revid": "121353334", "url": "https://it.wikipedia.org/wiki?curid=2465767", "title": "Amico (nome)", "text": "Origine e diffusione.\nSi tratta di un nome augurale in uso soprattutto durante il Medioevo, ma attestato gi\u00e0 nel latino \"Amicus\": esso pu\u00f2 riprendere direttamente il termine \"amico\" (dal latino \"amicus\", correlato al verbo \"amare\"), o anche come abbreviazione del nome medievale \"Bonamico\".\nEsso coincide con un nome di origine greca, da \u1f0c\u03bc\u03c5\u03ba\u03bf\u03c2 (\"Amykos\"), latinizzato in \"Amycus\", basato sul verbo \u1f00\u03bc\u03cd\u03c3\u03c3\u03c9 (\"amysso\", \"lacerare\", \"sbranare\"); questo secondo nome era portato da vari personaggi della mitologia greca, fra cui Amico, un figlio di Poseidone.\nAlla diffusione del nome, a partire dal tardo Medioevo, pu\u00f2 avere contribuito anche la figura di Amico, un paladino cristiano citato nelle \"chanson de geste\" francesi.\nOnomastico.\nL'onomastico pu\u00f2 essere festeggiato in memoria di pi\u00f9 santi, alle date seguenti:"}
{"id": "2465770", "revid": "110157", "url": "https://it.wikipedia.org/wiki?curid=2465770", "title": "Serie A1 2009-2010 (pallavolo maschile)", "text": "La Serie A1 italiana di pallavolo maschile 2009-2010 si \u00e8 svolta dal 27 settembre 2009 al 9 maggio 2010: al torneo hanno partecipato quindici squadre di club italiane e la vittoria finale \u00e8 andata per la prima volta al Piemonte Volley.\nRegolamento.\nLe squadre hanno disputato un girone all'italiana, con gare di andata e ritorno, per un totale di trenta giornate; al termine della \"regualar season\":\nSquadre partecipanti.\nAl campionato di Serie A1 2009-10 hanno partecipato quindici squadre: quelle neopromosse dalla Serie A2 sono state la Pallavolo Loreto, vincitrice del campionato, e la Top Volley, vincitrice dei play-off promozione; una squadra che ha avuto il diritto di partecipazione, ossia la Pallavolo Pineto, \u00e8 stata esclusa per inadempienze finanziarie: al suo posto \u00e8 stato ripescato il Volley Forl\u00ec. Tuttavia la Pallavolo Pineto \u00e8 stata riammessa al campionato per decisione dell'Alta Corte di Giustizia Sportiva e il Volley Forl\u00ec riportato in Serie A2: dopo il ricorso, anche il Volley Forl\u00ec \u00e8 stato riammesso alla Serie A1."}
{"id": "2465771", "revid": "767487", "url": "https://it.wikipedia.org/wiki?curid=2465771", "title": "Claude Gervaise", "text": "Biografia.\nPoco si conosce sulla sua vita. Fu stretto collaboratore del celebre stampatore di musica Pierre Attaignant e, probabilmente, violista da gamba presso la corte del re Francesco I. Il primo accenno al suo lavoro si ha nel 1540 come editore di alcune composizioni pubblicate nella tipografia di Attaignant. Dopo la morte di quest'ultimo (nel 1552) collabor\u00f2 ancora con la vedova del tipografo, Marie Lescallopier-Attaingnant. L'ultima sua notizia documentata \u00e8 del 1558, dopo la quale non si sa pi\u00f9 altro. Durante la sua permanenza presso la corte francese fu anche uno stimato didatta, tanto che si deve a lui la prima stesura francese di un libro dedicato all'insegnamento della viola (\"Premier livre de violle\", Parigi 1546, perduto e contenente 10 \"chansons\" per viola da gamba e le istruzioni per principianti sul come suonarle, mediante intavolature tratte dal metodo liutistico).\nComposizioni.\nScrisse 7 libri di danze pubblicati fra il 1550 e il 1557 ma la sua opera pi\u00f9 importante \u00e8 la \"Suite de danses\" pubblicata nel 1557, dove vengono raccolte varie danze (allemande, pavane, gagliarde e diversi bransles) in stile marcatamente rinascimentale, prevalentemente omofonico, e a carattere ballabile.\nTale raccolta \u00e8 stata poi resa celebre da Francis Poulenc che nel 1935 arrangi\u00f2 alcune di queste danze nella sua Suite Fran\u00e7aise. L'intero corpus compositivo di Gervaise \u00e8 comunque costituito da non meno di 46 danze e \"chansons\": 20 a 4 voci e 26 a 3 voci, come nello stile dell'epoca. Sue opere sono comprese anche nei \"Livre des Danceries\" assieme alle opere di altri compositori, come lo stesso Attaignant o Estienne du Tertre di cui, in epoca moderna, ci restano gli arrangiamenti di Paul Hindemith (\"Suite franz\u00f6sischer t\u00e4nze\", 1948)."}
{"id": "2465776", "revid": "1543377", "url": "https://it.wikipedia.org/wiki?curid=2465776", "title": "Movistar Open 2007", "text": "Il Movistar Open 2007 \u00e8 stato un torneo di tennis giocato sulla terra rossa.\n\u00c8 stata la 15\u00aa edizione del Movistar Open, che fa parte della categoria International Series nell'ambito dell'ATP Tour 2007.\nSi \u00e8 giocato al Centro de Tenis Las Salinas di Vi\u00f1a del Mar in Cile,dal 29 gennaio al 4 febbraio 2007.\nCampioni.\nSingolare.\n Luis Horna ha battuto in finale Nicol\u00e1s Mass\u00fa, 7-5, 6-3\nDoppio.\n Paul Capdeville / \u00d3scar Hern\u00e1ndez hanno battuto in finale Albert Monta\u00f1\u00e9s / Rub\u00e9n Ram\u00edrez Hidalgo, 4-6, 6-4 [10-6]"}
{"id": "2465780", "revid": "1305772", "url": "https://it.wikipedia.org/wiki?curid=2465780", "title": "La forza della vita", "text": ""}
{"id": "2465783", "revid": "287204", "url": "https://it.wikipedia.org/wiki?curid=2465783", "title": "Campionati mondiali di nuoto 2009 - 50 metri dorso maschili", "text": "Le qualifiche per la semifinale si sono svolte la mattina del 1\u00ba agosto 2009, mentre la semifinale si \u00e8 svolta la sera dello stesso giorno. La finale si \u00e8 svolta la sera del 2 agosto 2009.\nRecord.\nPrima della manifestazione il record del mondo (WR) e il record dei campionati (CR) erano i seguenti."}
{"id": "2465786", "revid": "226458", "url": "https://it.wikipedia.org/wiki?curid=2465786", "title": "Boncompagno", "text": "Origine e diffusione.\nDeriva dal nome medievale \"Boncompagno\" (in latino \"Boncompagnus\"), di chiaro valore beneaugurale. Ormai desueto ai giorni nostri, il nome Boncompagno \u00e8 semanticamente affine al nome Bonamico.\nOnomastico.\nNessun santo ha mai portato questo nome, che quindi \u00e8 adespota; l'onomastico ricorre quindi il 1\u00ba novembre, festa di Ognissanti."}
{"id": "2465787", "revid": "834", "url": "https://it.wikipedia.org/wiki?curid=2465787", "title": "La forza della vita (brano musicale)", "text": ""}
{"id": "2465792", "revid": "209263", "url": "https://it.wikipedia.org/wiki?curid=2465792", "title": "Rose Henderson", "text": ""}
{"id": "2465796", "revid": "287204", "url": "https://it.wikipedia.org/wiki?curid=2465796", "title": "1984 (album)", "text": ""}
{"id": "2465798", "revid": "287204", "url": "https://it.wikipedia.org/wiki?curid=2465798", "title": "Campionati mondiali di nuoto 2009 - 50 metri dorso femminili", "text": "Le qualifiche per la semifinale si sono svolte la mattina del 29 luglio 2009, mentre la semifinale si \u00e8 svolta la sera dello stesso giorno. La finale si \u00e8 svolta 30 luglio 2009.\nRecord.\nPrima della manifestazione il record del mondo (WR) e il record dei campionati (CR) erano i seguenti.\nDurante l'evento sono stati migliorati i seguenti record:"}
{"id": "2465801", "revid": "118935288", "url": "https://it.wikipedia.org/wiki?curid=2465801", "title": "Giuseppe Donzelli", "text": "Fu molto attivo nello studio dei medicamenti e nelle arti salutari in genere, come storico e come combattente.\nBiografia.\nIl barone Donzelli ebbe dimora nel centro antico della citt\u00e0 di Napoli, nei pressi di piazzetta Nilo.\nNel 1647, prese parte alla rivolta di Masaniello e, a proposito dello scontro tra Napoli e Madrid, cre\u00f2 una sorta di diario intitolata l'\"Opera\", in cui annot\u00f2 scrupolosamente tutte le vicende, i pensieri, le battaglie che si svolgevano in quel periodo: lo scritto fu pubblicato un anno dopo, con il titolo di \"Partenope liberata ovvero racconto dell'heroica risoluzione fatta dal popolo di Napoli per sottrarsi con tutto il Regno dall'insopportabile giogio degli Spagnoli\".\nCome \u00e8 noto, Masaniello fu trucidato dagli stessi rivoluzionari e con la caduta della Repubblica Napoletana (a seguito della cattura del suo capo, il francese Enrico II Duca di Guisa), tutti i rivoluzionari furono giustiziati; il Donzelli, ebbe sorte pi\u00f9 lieve, poich\u00e9, grazie a conoscenze amiche, riusc\u00ec a scampare alla condanna, ma pag\u00f2 il prezzo di dover vedere distrutte tutte le copie del suo libro. In seguito, si ritir\u00f2 su una delle colline ai margini della citt\u00e0, acquistando un terreno, su cui fece costruire Villa Donzelli, nell'attuale quartiere Arenella.\nIl 5 marzo 1687, pochi anni prima della sua morte, sua figlia Laura contrasse matrimonio con il medico-fisico Gaetano de Alteris, rampollo di una nobile e facoltosa famiglia di Giugliano; tutte le propriet\u00e0 del barone, fra cui la villa, passarono cos\u00ec ai discendenti di quella famiglia."}
{"id": "2465802", "revid": "1305772", "url": "https://it.wikipedia.org/wiki?curid=2465802", "title": "Balance", "text": ""}
{"id": "2465806", "revid": "306856", "url": "https://it.wikipedia.org/wiki?curid=2465806", "title": "Principato Elettorale di Sassonia", "text": "Il Principato Elettorale di Sassonia (in tedesco, \"Kurf\u00fcrstentum Sachsen\") era un territorio tedesco del Sacro Romano Impero.\nIl territorio sorse con l'elevazione del ducato di Sassonia-Wittenberg a Principato Elettorale da parte dell'imperatore Carlo IV con la Bolla d'oro del 1356. Esso esistette da quella data fino al 1806, quando sorse il Regno di Sassonia.\nStoria.\nIl principato elettorale sotto gli Ascanidi (1356\u20131423).\nIl territorio centrale originale del Principato Elettorale di Sassonia, creato nel 1356, era situato a met\u00e0 del percorso dell'Elba attorno alla citt\u00e0 di Wittenberg. Qui gli Ascanidi avevano occupato nel 1180 un ampio possedimento dal quale nacque il ducato di Sassonia-Wittenberg.\nNella Bolla d'oro di Carlo IV gli Ascanidi, in quanto duchi di Sassonia- Wittenberg, si videro attribuire dall'imperatore la dignit\u00e0 di Principi Elettori.\nI Principi Elettori sassoni ricoprirono quindi l'ufficio simbolico di arcicancelliere del Sacro Romano Impero.\nNel 1422 Alberto IV (1380 \u2013 1422), duca e Principe Elettore di Sassonia-Wittenberg, appartenente alla dinastia degli Ascanidi mor\u00ec senza lasciare eredi.\nLa sua eredit\u00e0 politica and\u00f2, grazie al suo impegno nelle battaglie dell'Impero contro i boemi Hussiti, al margravio Federico IV di Mai\u00dfen (1370 \u2013 1428), della Casata di Wettin.\nIl Principato sotto la Casata di Wettin dal 1425.\nIl 1\u00ba agosto 1425 il margravio di Mei\u00dfen, Federico IV di Mei\u00dfen fu promosso a Budapest dall'imperatore Sigismondo Principe Elettore e gli fu assegnato il ducato di Sassonia-Wittenberg.\nI membri del casato di Wettin si dimostreranno in futuro sostenitori dell'impero, dato che la loro posizione nell'impero assicurava loro rango e influenza. Cos\u00ec il concetto di Sassonia, quello della Sassonia superiore si estese ai gi\u00e0 ampi possedimenti dei Wettin: la marca di Mei\u00dfen, la Lusazia e la Turingia. Un tentativo da parte del duca Enrico V di Sassonia-Lauenburg di opporsi a questa evoluzione appellandosi al Concilio di Basilea non ebbe successo. Mei\u00dfen con il suo Albrechtsburg, fino ad allora centro del potere dei Wettin, perse via via la sua importanza politica. Poich\u00e9 anche rappresentanza e domicilio guadagnavano sempre di pi\u00f9 importanza, i Wettin portarono la loro residenza, verso la fine del XV secolo, a Dresda.\nFederico il Mansueto ottenne nel 1440, grazie ad una suddivisione successoria dei Wettin (suddivisione di Altenburg), la marca di Turingia. Tuttavia la guerra fratricida sassone, causata dalla suddivisione di Altenburg, provoc\u00f2 un'ulteriore riduzione della sfera d'influenza dei Wettin.\nLa parte orientale rimase ancora un principato e nel 1466 e fu allargata attorno al nucleo delle \"Vogtland\", la signoria di Plauen.\nLa parte occidentale della Sassonia, che dal 1382 fu governata da un ramo collaterale dei Wettin, torn\u00f2 dopo la morte del suo ultimo rappresentante, il duca Guglielmo III di Sassonia (1425 \u2013 1482), alla linea principale dei Wettin sotto Ernesto di Sassonia (1441 \u2013 1486), nelle cui mani si trov\u00f2 da allora in poi un significativo, anche su scala europea, insieme di territori.\nAl vertice della casa dei Wettin vi furono fin dal 1464 i fratelli Principe elettore Ernesto e il duca Alberto III di Sassonia. Nel 1485 essi concordarono in Lipsia i loro possedimenti, con l'accordo dell'11 novembre.\nLa maggior parte dei territori fu governata divisa da quel momento. Ernesto ebbe con la sua residenza in Weimar il baricentro all'ovest, Alberto pose la sua residenza a Dresda, ponendo cos\u00ec il suo baricentro ad Est.\nI territori alberini diventarono in gran parte i portatori della attuale tradizione sassone, gli ernestini si dedicarono largamente ramificati per lo pi\u00f9 alla Turingia.\nCos\u00ec la Ripartizione di Lipsia, che originariamente non era stata prevista come ripartizione a tempo indeterminato, indebol\u00ec in grande misura la precedentemente assai forte posizione del Principato di Sassonia all'interno del Sacro Romano Impero. I buoni rapporti fra Alberto ed Ernesto, che entrambi i due Stati si preoccupavano di mantenere stretti, mutarono improvvisamente in un confronto ostile fra le due case regnanti nell'arco di un secolo.\nNel principato \"ernestino\" Federico III di Sassonia protesse e sovvenzion\u00f2 l'Universit\u00e0 di Wittenberg, dalla quale venne fuori la Riforma protestante. A seguito della guerra smalcaldica la linea \"albertina\" riusc\u00ec ad ottenere la dignit\u00e0 di Principi Elettori. La linea Ernestina conserv\u00f2 solo Weimar, Jena, Saalfeld/Saale, Weida, Gotha, Eisenach e Coburgo.\nNel 1547 giunsero Dornburg/Saale, Camburg e Ro\u00dfla alle quali si aggiunsero nel 1554 ancora Sachsenburg, Altenburg, Herbsleben e Eisenberg. Il ducato Ernestino si divise successivamente, in seguito a suddivisioni di eredit\u00e0, in diverse linee sassoni.\nL'\"elettorato\" sassone dopo la guerra dei trent'anni (1648\u20131733).\nDopo lo scoppio della guerra dei trent'anni nel 1648 la linea sassone albertina raggiunse il culmine della sua estensione territoriale. Tuttavia essa con la perdita del Magdeburgo pat\u00ec un significativo svantaggio di fronte all'espansione del Magdeburgo-Prussia. La popolazione nel territorio si era ridotta circa alla met\u00e0. Le perdite tuttavia poterono essere in gran parte compensate da circa 150.000 profughi provenienti dalla Boemia e dalla Slesia.\nLe zone sassoni del centro della Germania erano formate da fertili terre e miniere. In questa favorevole cornice Federico Augusto I, detto \"il Forte\", assunse il rango di Principe Elettore nel 1694. Con la sua elezione a re di Polonia, avvenuta nel 1667, egli diede al principato di Sassonia un nuovo orientamento. La sua politica per\u00f2 fall\u00ec, poich\u00e9 le conquiste territoriali cui aspirava a seguito della Grande guerra del nord (1700-1721), gli furono impedite.\nIl nemico svedese aveva devastato nel frattempo persino il principato sassone e costretto Augusto a rinunciare due volte al trono polacco.\nDeclino del Principato di Sassonia (1733 \u2013 1806).\nNonostante i suoi fallimenti politici il Principe elettore sassone e re di Polonia Augusto il Forte, deceduto nel 1733, ottenne grandi risultati con la promozione della cultura e dell'arte elevate al pi\u00f9 alto livello europeo. L'unione di Sassonia e Polonia ebbe fine con il decesso del figlio di Augusto il Forte, Augusto, nel 1763. Il principe elettore Federico Augusto III di Sassonia rinunci\u00f2 nel 1791 ad una nuova offerta di salire sul trono di Polonia. La Sassonia da quel momento non fu pi\u00f9 in grado di giocare un ruolo significativo nel conserto delle grandi potenze europee.\nNelle guerre di Slesia, combattute fra il 1740 ed il 1763, l'emergente re di Prussia riusc\u00ec a sostituire la Sassonia come potenza protestante all'interno del Sacro Romano Impero. Durante l'irruzione delle truppe prussiane nella neutrale Sassonia del 1740, non rest\u00f2 alle truppe sassoni altra scelta che seguire quelle prussiane. Nel corso della seconda guerra di Slesia i sassoni si schierarono con gli Asburgo, come fecero pure nella guerra dei sette anni. Le conseguenze per i sassoni furono devastanti, poich\u00e9 essi dovettero, quale luogo centrale del teatro di guerra e delle manovre militari, subire perdite esorbitanti in vite umane e mezzi.\nLa politica estera della Sassonia perse il suo orientamento con la guerra di successione bavarese (1778 - 1779) , cambiando a zig-zag la coalizione di appartenenza, fino al suo elevamento a regno, avvenuto nel 1806. Nel 1805 il Principato di Sassonia aveva un'ampiezza di 716 miglia quadrate (circa 39.380\u00a0km2)\nCon lo scoppio della guerra della quarta coalizione nel 1806 il Principato di Sassonia si schier\u00f2 dalla parte dei prussiani. Cos\u00ec i sassoni persero contro le armate napoleoniche la battaglia di Jena. L'intero principato fu occupato ed a Dresda si installarono 10.000 soldati bavaresi ed i francesi assunsero il comando della citt\u00e0. A Posen l'11 dicembre del 1806 fu stipulata la pace con i francesi. Il Principato divenne Regno di Sassonia, ricevette alcuni territori prussiani, dovette aderire alla Confederazione del Reno e fu costretto a fornire un contingente di truppe alle armate francesi. Il principe Federico Augusto III di Sassonia pot\u00e9 fregiarsi del titolo di Re Federico Augusto I di Sassonia.\nGeografia antropica.\nSuddivisioni amministrative.\nL'elettorato era suddiviso in circoli o province e baliaggi:\nEconomia e finanza statale.\nPilastro dell'economia Sassone era l'attivit\u00e0 mineraria, la cui importanza tuttavia cal\u00f2 nella seconda met\u00e0 del XVI secolo.\nCos\u00ec vennero estratti soprattutto nei Monti Metalliferi l'argento e dal 1463 il bismuto (per i caratteri di stampa). Il secondo punto forte dell'economia sassone fu l'industria tessile.\nCos\u00ec si svilupp\u00f2 la produzione del lino fino a diventare oggetto di forte esportazione, prima in Europa e poi anche oltremare. Successivamente si aggiunsero a queste, nel XVIII secolo, la produzione del vetro e della porcellana, prodotta dalla celebre manifattura di Mei\u00dfen.\nL'industria della lana, la pi\u00f9 antica industria della Sassonia, impiegava nel 1800 circa 25.000 persone che lavoravano merci di produzione nazionale per 516.000 talleri e d'importazione per 47.000 talleri.\nLa manifattura della seta era relativamente poco significativa, impiegando nello stesso periodo 350 addetti. Nel principato vi erano quattro fabbriche di armi, le pi\u00f9 significative con 300 dipendenti si trivavano a Suhl.\nLe cartiere nel 1800 ammontavano a 82 con 226 addetti, che per\u00f2 soddisfacevano solo un terzo del fabbisogno interno. Le famose fabbriche di porcellana di Meissen nel 1800 impiegavano circa 700 persone.\nNel 1800 la Sassonia esportava merci di lana per 400.000 talleri, il lino per 3.500.000, lana grezza per 300.000, metalli e prodotti metallici (argento, zinco e lamiera) per 1.500.000 di talleri, porcellane per 163.000 talleri.\nVenivano importati lana lavorata (300.000 talleri), seta, lino e canapa, zucchero, caff\u00e8, t\u00e8, tabacco (308.000 talleri), rame (200.000 talleri), sale (160.000 talleri) e prodotti di moda.\nIn totale (nel 1768) vennero importate merci per un valore di 5.600.000 di talleri ed esportate merci per 6.350.000, con un \"surplus\" nella bilancia commerciale di circa 750.000 talleri.\nNel 1804 lo stato incamer\u00f2 12 milioni di talleri e nello stesso tempo spese 11 milioni e mezzo di fiorini. Nonostante questo \"surplus\" il debito dello stato ammontava a 27 milioni di talleri (1798: 21.961.941 talleri, 1764: 41.028.424 talleri) anche se chiaramente gli introiti statali erano pi\u00f9 che raddoppiati. Nell'anno i debiti dello stato furono tuttavia ridotti di circa 2 milioni di talleri.\nReligione.\nAd eccezione della Oberlausitz, in Sassonia prevalse dal 1539 il luteranesimo ortodosso. Durante l'introduzione della Riforma Protestante la signoria sassone divenne fedele alla chiesa riformata sassone. Le propriet\u00e0 della Chiesa cattolica furono incamerate dai principi elettori e destinate a scopi differenti. La prevalenza protestante non cambi\u00f2 neppure dopo che il Principe Elettore Augusto il Forte nel 1697 si convert\u00ec al cattolicesimo per poter divenire re di Polonia.\nI ceti sassoni si fecero garantire per iscritto la supremazia della confessione luterana e badarono scrupolosamente a che il principato, nonostante la signoria cattolica, non diventasse lentamente cattolico.\nPopolazione e societ\u00e0.\nLa diminuzione della popolazione fra il 1755 ed il 1763 fu dovuta principalmente alla guerra dei sette anni, nelle cui conseguenze venne coinvolta anche la Sassonia.\nVerso il 1805, su 2 milioni di residenti nel Principato di Sassonia, 1.849.400 erano di origine germanica e circa 160.000 di origine serba. Il numero di ebrei, la cui presenza era tollerata solo in alcune citt\u00e0, fu indicato in quell'anno in 600 (459 nel 1768).\nLa societ\u00e0 nel 1805 si suddivideva nella seguente misura: circa 7.600 appartenevano al secondo stato (nobili e funzionari statali), 16.706 appartenevano al primo stato (ecclesiasti ed insegnanti), mentre i borghesi ammontavano a 592.000 persone. La gran parte per\u00f2 della societ\u00e0 era costituita da contadini nel numero di 1.342.703 persone."}
{"id": "2465807", "revid": "385128", "url": "https://it.wikipedia.org/wiki?curid=2465807", "title": "The Least We Can Do Is Wave To Each Other", "text": ""}
{"id": "2465809", "revid": "3115", "url": "https://it.wikipedia.org/wiki?curid=2465809", "title": "Nonito Donaire", "text": "Soprannominato \"The Filipino Flash\" per la rapidit\u00e0 e potenza dei suoi pugni, \u00e8 annoverato tra i migliori pugili filippini della sua generazione. Nel 2014 \u00e8 diventato il secondo filippino dopo Manny Pacquiao ad aver conquistato titoli mondiali in quattro differenti categorie di peso: mosca, gallo, supergallo e piuma.\nBiografia.\nDonaire \u00e8 nato e cresciuto nelle Filippine e si \u00e8 spostato negli Stati Uniti d'America all'et\u00e0 di 10 anni. Ha un fratello, Glenn Donaire, anch'egli pugile professionista.\nL'8 agosto 2008 ha sposato in una cerimonia privata a Carmel-by-the-Sea la statunitense di origini filippine Rachel Marcial. La coppia, risposatasi nelle Filippine l'11 novembre 2011 con rito civile, ha due figli: Jarel (nato il 16 luglio 2013) e Logan (nato il 17 aprile 2015).\nCarriera.\nCarriera da dilettante.\nNonito ha vinto tre campionati amatoriali nazionali: il National Silver Gloves nel 1998, le Olimpiadi jr. nazionali nel 1999 e il Torneo nazionale statunitense nel 2000. Ha vinto anche le Olimpiadi jr. internazionali nel 1999.\nDonaire \u00e8 riuscito ad arrivane nella finale del Torneo nazionale statunitense nel 2000. Tuttavia ha perso con un paio di pugili americani, come Brian Viloria, che sarebbe diventato campione WBC dei mini mosca.\nNonito Donaire ha terminato la sua carriera da dilettante con un record di 68-8.\nCarriera da professionista.\nGli inizi.\nDonaire \u00e8 passato tra i professionisti nel 2001 ed ha perso il suo secondo incontro.\nIl 9 settembre 2002 conquist\u00f2 il suo primo titolo regionale, sconfiggendo Kaichon Sor Vorapin per la corona vacante WBO Asia Pacific dei pesi mosca a Guam. Si aggiudic\u00f2 la vittoria dopo aver steso l'avversario alla 2\u00aa ripresa.\nIl 20 gennaio 2006 Nonito vinse il suo secondo titolo regionale, la corona NABF dei supermosca, sconfiggendo Kahren Harutyunyan per \"split decision\" con i cartellini 97-92, 97-92 per Donaire e 95-94 per Harutyunan.\nIl 7 ottobre 2006 Donaire conquist\u00f2 anche il titolo NABO della divisione, imponendosi contro il veterano Oscar Andrade con i punteggi 118-112, 116-112 e nuovamente 16-112. La stessa sera suo fratello Glenn Donaire veniva sconfitto da Vic Darchinyan.\nDonaire conquist\u00f2 il titolo IBF dei mosca ai danni dell'imbattuto Vic Darchinyan, mettendolo al tappeto al quinto round il 7 luglio 2007. Questa vittoria fu nominata \"Knockout of the Year\" dalla rivista \"The Ring\" il 23 dicembre del medesimo anno.\nIl 31 luglio 2007 Donaire incontr\u00f2 il presidente delle Filippine Gloria Macapagal Arroyo assieme a Florante Condes, che aveva vinto il titolo IBF dei pesi paglia la stessa settimana in cui Nonito sconfisse Darchinyan. Donaire si \u00e8 espresso molto onorato e emozionato di aver incontrato il Presidente.\u201d\nIl 1\u00ba dicembre 2007 difese il suo titolo contro il messicano Luis Maldonado, sconfiggendolo per KO tecnico all'8\u00aa ripresa e riconfermandosi campione IBF dei mosca. Malgrado il successo, dopo la vittoria Nonito dichiar\u00f2: \"Non mi sentivo al mio meglio. Non sentivo le mie gambe. Non so quel'era il problema. Non riuscivo a muovermi bene\".\nIl 16 febbraio 2008, a Manila, ricevette il premio \"atleta dell'anno\" (per l'annata 2007), assieme al nuotatore amatoriale Miguel Molina.\nNel giugno 2008 il filippino termin\u00f2 la sua collaborazione con il promoter Gary Shaw, perch\u00e9 il numero di incontri disputati di Donaire non corrispondeva a quel che diceva il contratto. Dopo aver lasciato la Gary Shaw Productions, Nonito un\u00ec alla Top Rank Boxing di Bob Arum.\nIl 2 novembre 2008 conserv\u00f2 il suo titolo dall'assalto di Moruti Mthalane, sconfiggendolo per KO tecnico alla 6\u00aa ripresa.\nI pesi supermosca.\nIl 19 aprile 2009 Donaire ha affrontato Raul Martinez per la sua 3\u00aadifesa della cintura. L'incontro si \u00e8 svolto all'Araneta Coliseum di Quezon City. Donaire \u00e8 riuscito a trionfare per KO tecnico al 4\u00ba round. Per l'ultima vittoria su Martinez, Nonito \u00e8 entrato per la prima volta nella classifica \"Pound for Pound\" di \"Ring Magazine\", alla 7\u00aa posizione.\nLa IBF ha ordinato una rivincita tra Donaire e Moruti Mthalane per il 1\u00ba agosto 2009. Il loro primo scontro era terminato con una sconfitta per KO di Mthalane, dopo che il dottore ha fermato la gara per le ferite riportate da Moruti. Tuttavia, l'agente di Donaire ha espresso l'interesse di voler portare il suo assistito ai supermosca (115 libbre). Inizialmente Donaire era in procinto di sfidare Hugo Cazares per la corona WBA dei supermosca il 15 agosto 2009. Tuttavia il match non \u00e8 stato confermato. Le scelte sul possibile avversario sono cos\u00ec ricadute sul \"Torito\" panamense Rafael Concepci\u00f3n. I due si sono affrontati il 15 agosto 2009 in un match emozionante all'Hard Rock Hotel and Casino di Las Vegas, per la cintura WBA ad interim dei supermosca. Da notare per\u00f2 che il titolo era in palio solo per il pugile filippino poich\u00e9 Concepcion non \u00e8 riuscito a rientrare nei limiti di peso dei super mosca, sforandolo di ben 4,5 libbre (circa 2 kg). Praticamente Donaire si \u00e8 dovuto scontrare con un super gallo. Concepcion verr\u00e0 inoltre multato dalla federazione per non aver rispettato i termini stabiliti. Donaire \u00e8 partito subito con l'offensiva, sferrando colpi potenti e precisi e dimostrando le sue eccellenti capacit\u00e0 d'incontrista. Anche la 2\u00aa ripresa sembrava riproporre il falso copione della prima. Sembrava tutto semplice per il filippino ma sul finire del round Concepcion ha iniziato a reagire, colpendo l'avversario con ganci pericolosi. Dal 3\u00ba round a seguire Nonito, avendo assaggiato la potenza dei pugni dell'avversario, ha deciso di stargli alla larga, concentrandosi su jab singoli, evitando scambi azzardati e utilizzando l'ampio spazio del ring. La disputa \u00e8 proseguita sulle stesse note fino al termine della gara. Il panamense ha lanciato molti colpi, ma solo pochi andavano a segno. Tutto il contrario per Donaire, pochi i pugni sferrati ma molti quelli che hanno centrato il bersaglio, dimostrazione di una grande precisione. Al termine dei 12 round, i tre giudici hanno decretato la vittoria del \"Filipino Flash\" per decisione unanime con i seguenti cartellini: 117-111, 115-113 e 116-112.\nL'affermazione nei pesi gallo.\nDopo il match con Concepcion, Nonito ha espresso il suo interesse nello sfidare i campioni messicani Jorge \"\"El Travieso\" Arce (52-5-1, 40 KO) e Fernando \"Cochulito\"\" Montiel (39-2-1, 29 KO).\nIl 13 febbraio 2010 Donaire difender\u00e0 la sua corona WBA ad interim dall'assalto del messicano Gerson Guerrero (34-8-3; 26 KO).\nIl ritorno nei supergallo e la rinascita.\nLa sconfitta subita contro Walters porta Donaire a considerare un cambio di peso e nei mesi successivi il nativo di Bohol annuncia di voler ritornare nei pesi supergallo. Per via della perdita di interesse da parte delle maggiori stazioni televisive negli Stati Uniti, Donaire torna sul ring il 28 marzo 2015 contro il brasiliano William Prado (22\u20134\u20131; 15 KO), presso lo Smart Araneta Coliseum di Quezon. Si tratta del suo primo incontro in suolo filippino nel giro di sei anni. Il filippino si impone agevolmente tramite KO tecnico nel secondo round, conquistando tra l'altro la corona vacante NABF dei supergallo. Il prossimo match di Donaire avviene pochi mesi dopo, il 18 luglio, contro il poco quotato Anthony Settoul (20\u20133; 8 KO) al Venetian di Macao. Anche in quest'occasione, si impone tramite KO tecnico alla seconda tornata dell'incontro.\nDopo la vittoria di Donaire sul francese Settoul, il filippino dichiara di voler sfidare l'imbattuto campione WBA Scott Quigg (31\u20130, 23 KO) al termine del 2015. Le due parti iniziano cos\u00ec delle trattative, con un incontro proposto per il 21 novembre nel Regno Unito oppure a Dubai. Nonostante ci\u00f2 la sfida non si concretizza, poich\u00e9 l'inglese decide di focalizzarsi sul detentore della corona IBF Carl Frampton. Nello stesso periodo il campione WBO Guillermo Rigondeaux viene privato della sua cintura dalla federazione, per non aver difeso la corona nel giro di un anno solare.\nL'11 dicembre 2015 Donaire sfida il ventiquattrenne messicano Cesar Juarez (17\u20133) al Coliseo Roberto Clemente di San Juan, Porto Rico, con in palio la corona vacante WBO dei supergallo. In un match altamente spettacolare e candidato a divenire \"Fight of the Year\", i due sfidanti non si risparmiano colpi disputando al contempo una durissima battaglia. Juarez si rivela un avversario resistente ed un buon incassatore, e nei primi round riesce ad assorbire i potenti e precisi ganci di Donaire. Nel quarto round il filippino riesce ad atterrare due volte il suo sfidante, il quale riesce a rialzarsi e a resistere all'assalto di Donaire. La fase centrale si dimostra molto contesa. Alla sesta tornata Donaire pare farsi male ad una caviglia nel processo di sferrare una combinazione e sebbene in grado di continuare, si riveler\u00e0 tuttavia condizionato da questo incidente. Juarez inizia perci\u00f2 un assalto ad un visibilmente debilitato Donaire, aggredendo l'avversario con la sua pressione e pugni potenti. Nell'ottavo round il filippino pare subire un atterramento dovuto ad un colpo di Juarez ma l'arbitro lo giudica uno scivolamento ed il \"knockdown\" non viene contato. Negli ultimi round i due sfidanti continuano a battagliare, bench\u00e9 provati dalla stanchezza, con Juarez che si dimostra leggermente pi\u00f9 attivo. La sfida termina perci\u00f2 ai punti dopo dodici emozionanti riprese, al termine delle quali Donaire riesce ad aggiudicarsi una vittoria per decisione unanime (116-110, 116-110 e 117-109), oltre che il suo settimo titolo mondiale.\nTorna in azione il 23 aprile 2016 al Cebu City Sports Complex dell'omonima citt\u00e0, per difendere la corona WBO dall'assalto dello sfidante ungherese Zsolt Bed\u00e1k (25\u20131; 8 KO). Dopo aver atterrato lo sfidante per due volte nel corso del secondo round, il campione in carica vince il match per KO tecnico alla terza ripresa. Successivamente Donaire lancia il guanto di sfida agli altri campioni della divisione \u2013 Frampton (IBF), Rigoundeaux (ex WBA/WBO) e Ruiz (WBC)."}
{"id": "2465812", "revid": "486946", "url": "https://it.wikipedia.org/wiki?curid=2465812", "title": "EuroBasket 1993", "text": ""}
{"id": "2465813", "revid": "287204", "url": "https://it.wikipedia.org/wiki?curid=2465813", "title": "Campionati mondiali di nuoto 2009 - 100 metri dorso maschili", "text": "Le qualifiche per la semifinale si sono svolte la mattina del 27 luglio 2009 e vi hanno partecipato 117 atleti. La semifinale si \u00e8 svolta la sera dello stesso giorno. La finale si \u00e8 svolta la sera del 28 luglio 2009.\nRecord.\nPrima di questa competizione il record del mondo (WR) e il record dei campionati (CR) erano i seguenti.\nDurante l'evento sono stati migliorati i seguenti record:"}
{"id": "2465815", "revid": "599013", "url": "https://it.wikipedia.org/wiki?curid=2465815", "title": "Born to Fight", "text": ""}
{"id": "2465818", "revid": "834", "url": "https://it.wikipedia.org/wiki?curid=2465818", "title": "Peace Thru Vandalism/When in Rome Do as the Vandals", "text": ""}
{"id": "2465820", "revid": "287204", "url": "https://it.wikipedia.org/wiki?curid=2465820", "title": "Campionati mondiali di nuoto 2009 - 100 metri dorso femminili", "text": "Le qualifiche per la semifinale si sono svolte la mattina del 27 luglio 2009 e vi hanno partecipato 113 atlete. La semifinale si svolger\u00e0 la sera dello stesso giorno. La finale si \u00e8 svolta la sera del 28 luglio 2009.\nRecord.\nPrima della manifestazione il record del mondo (WR) e il record dei campionati (CR) erano seguenti.\nDurante l'evento sono stati migliorati i seguenti record:"}
{"id": "2465822", "revid": "1940823", "url": "https://it.wikipedia.org/wiki?curid=2465822", "title": "Adhir Kalyan", "text": "Carriera.\nKalyan \u00e8 nato in Sudafrica. Sua madre, Santosh Vinita \"Sandy\" Kalyan, \u00e8 un MP dell'Assemblea nazionale sudafricana, dove rappresenta l'Alleanza democratica. Prima di spostarsi all'estero, ha effettuato una serie di produzioni in Sud Africa, compresi gli adattamenti teatrali di \"Oliver Twist\" e \"A Christmas Carol\" di Charles Dickens, un adattamento de \"La terra sotto i suoi piedi\" di Salman Rushdie e \"Macbeth\" di Shakespeare.\nNel 2005, si trasferisce a Londra per proseguire la sua carriera in cui \u00e8 maturato in serie della BBC \"Holby City (serie 8)\" come Arjmand Younis e in \"Spooks (serie 5)\", e sulla rete irlandese RT\u00c9 One in \"Fiera Citt\u00e0\" come Ramal Kirmani. Egli ha anche apparso in una serie di film indipendenti.\n\u00c8 stato il protagonista della serie di breve durata \"Aliens in America\", in cui interpreta uno studente in valuta estera dal Pakistan trasferito in una famiglia del Wisconsin. Kalyan ha ritratto un personaggio ricorrente nella quinta stagione di \"Nip/Tuck\" e interpreta dalla 3\u00aa stagione in poi Timmy nella serie \"Le regole dell'amore\".\nNel 2009 \u00e8 comparso nel film \"Paul Blart Mall Cop\" come Pahud, un adolescente che ammira la sua ragazza, e la commedia di \"Fired Up! - Ragazzi pon pon\"."}
{"id": "2465828", "revid": "287204", "url": "https://it.wikipedia.org/wiki?curid=2465828", "title": "Campionati mondiali di nuoto 2009 - 200 metri dorso maschili", "text": "Le qualifiche per la semifinale si sono svolte la mattina del 30 luglio 2009, mentre la semifinale si \u00e8 svolta la sera dello stesso giorno. La finale si \u00e8 svolta la sera del 31 luglio 2009.\nRecord.\nPrima di questa manifestazione il record del mondo (WR) e il record dei campionati (CR) erano i seguenti."}
{"id": "2465829", "revid": "2121414", "url": "https://it.wikipedia.org/wiki?curid=2465829", "title": "Chilevisi\u00f3n", "text": "Chilevisi\u00f3n o CHV \u00e8 il terzo pi\u00f9 longevo canale televisivo in Cile. Chiamata in precedenza \"Teleonce (Universidad de Chile Televisi\u00f3n)\" e \"RTU (Red de Televisi\u00f3n de la Universidad de Chile\"), la stazione fu di propriet\u00e0 dell'Universidad de Chile, istituzione universitaria cilena. Quest'ultima vendette una percentuale significativa del canale al gruppo Venevisi\u00f3n, mutando il nome del \"network\" parzialmente acquistato in \"Chilevisi\u00f3n\". Infine passo al \"Claxson Multimedia Group\", per essere poi ceduta definitivamente all'imprenditore e politico cileno Sebasti\u00e1n Pi\u00f1era.\nIl canale manda in onda principalmente programmi di cronaca rosa, telegiornali, telenovelas argentine o brasiliane e anime. Attualmente \u00e8 la quarta stazione televisiva per numero di ascolti, dietro a Canal 13, TVN e Megavisi\u00f3n.\nChilevisi\u00f3n \u00e8 visibile grazie al satellite brasiliano \"Estrela do Sul\" in Argentina, Bolivia, Brasile, Cile continentale, Paraguay, Per\u00f9 e Uruguay.\nLe trasmissioni di punta del \"network\" sono \"SQP\", programma di gossip, \"El Diario De Eva\", talk show indirizzato ai giovani, \"Yingo\", altra trasmissione per \"teenager\", \"Chilevision Noticias\", telegiornale, \"REC\", \"show\" generalista e \"Primer Plano\", produzione incentrata sulla vita privata del mondo dello spettacolo.\nA partire dal 2021, la rete \u00e8 di propriet\u00e0 di Paramount Global."}
{"id": "2465833", "revid": "287204", "url": "https://it.wikipedia.org/wiki?curid=2465833", "title": "Campionati mondiali di nuoto 2009 - 200 metri dorso femminili", "text": "Le qualificazioni per la semifinale si sono svolte la mattina del 31 luglio 2009, mentre la semifinale si \u00e8 svolta la sera dello stesso giorno. La finale si \u00e8 svolta la sera del 1\u00ba agosto 2009.\nRecord.\nIl record del mondo (WR) e il record dei campionati (CR) sono i seguenti.\nDurante l'evento sono stati migliorati i seguenti record:"}
{"id": "2465839", "revid": "2096950", "url": "https://it.wikipedia.org/wiki?curid=2465839", "title": "Juliana Moreira", "text": "Biografia.\nCarriera.\nNativa di Osasco, comune alle porte di San Paolo, figlia di Mario e Wilma, studia a San Paolo alla \"Escola Municipal de Ensino Fundamental\" Leonor Mendes de Barros, nel quartiere Vila Invernada. Pratica atletica leggera e studia i balli samba rock e forr\u00f3. A 11 anni inizia a lavorare nella farmacia della sua madrina F\u00e1tima e del di lei marito, la Drogaria Fama. A 12 anni muore sua madre. Juliana nell'adolescenza diventa modella per le agenzie Ford Models Brasil e Fox Model Management, entrambe di San Paolo.\nHa debuttato in televisione in Brasile nel 1999, nel programma presentato da F\u00e1bio Jr. \"Sem limites pra sonhar\", in onda su RecordTV, per poi proseguire la sua carriera come indossatrice, apparendo anche in varie trasmissioni dedicate alla moda. Dal 2001 partecipa a \"Dominio p\u00fablico\", trasmissione giovanilistica e musicale condotta da Otaviano Costa in onda sempre su RecordTV. Partecipa poi allo show per bambini \"Xuxa no mundo da imagina\u00e7\u00e3o\", su Rede Globo, condotto da Xuxa, conduttrice e versatile artista italo-brasiliana da sempre suo modello di ispirazione.\nNel 2005 per seguire il fidanzato Giuseppe Zega, imprenditore marchigiano, arriva in Italia, dove continua la sua carriera di modella. Nel 2006 viene notata da Gianna Tani, direttrice dell'ufficio casting di Mediaset, che la convoca per un provino generico filmato. Scelta da Antonio Ricci dopo la visione di quel provino, nell'estate esordisce alla tv italiana, su Canale 5, nella trasmissione dello stesso Ricci \"Cultura moderna\". Dopo il successo di questo show condotto da Teo Mammucari, ha partecipato anche all'edizione autunnale, allo spin-off in onda in prima serata \"Cultura Moderna Slurp\" e alla seconda edizione estiva (estate 2007). Dal dicembre 2007 \u00e8 stata promossa conduttrice, insieme a Lydie Pages e al Gabibbo, di tre speciali di \"Paperissima\", per poi diventare conduttrice principale di \"Paperissima Sprint\" nella stagione 2008-2009, e quindi nell'estate 2009.\nNel gennaio 2010 ha condotto in prima serata su Italia 1 \"Matricole &amp; Meteore\", insieme a Nicola Savino, Digei Angelo ed al pupazzo Uan. Nel maggio 2010 ha partecipato come concorrente fissa a \"Fenomenal\", show di Teo Mammucari in onda su Italia 1. Insieme al Gabibbo, nell'inverno 2011 ha condotto \"Paperissima Sprint\". Nel maggio 2012 ha partecipato a \"Colorado - 'Sto classico\", su Italia 1, come attrice.\nNell'aprile 2015 ha preso parte come concorrente alla seconda edizione del programma \"Si pu\u00f2 fare!\", con la conduzione di Carlo Conti in diretta su Rai 1. Nel 2017 ha condotto ancora \"Paperissima Sprint\" insieme al Gabibbo, con puntate domenicali.\n\u00c8 testimonial pubblicitaria di Nintendo.\nVita privata.\nDal 2007 \u00e8 sentimentalmente legata a Edoardo Stoppa, con il quale ha avuto due figli: una femmina, Lua Sophie, nata il 25 luglio 2011 e un maschio, Sol Gabriel, nato il 29 agosto 2016. Edoardo e Juliana vivono a Milano e sono convolati a nozze civili venerd\u00ec 10 novembre 2017, a Palazzo Reale, con una cerimonia officiata dal sindaco Giuseppe Sala."}
{"id": "2465845", "revid": "131358", "url": "https://it.wikipedia.org/wiki?curid=2465845", "title": "Halmstads BK", "text": ""}
{"id": "2465853", "revid": "1494169", "url": "https://it.wikipedia.org/wiki?curid=2465853", "title": "HMY Britannia", "text": "HMY \"Britannia (per esteso: Her Majesty's Yacht Britannia\") \u00e8 il nome di due Yacht in uso alla Famiglia Reale Britannica:"}
{"id": "2465854", "revid": "106872", "url": "https://it.wikipedia.org/wiki?curid=2465854", "title": "Panfilo Britannia", "text": ""}
{"id": "2465865", "revid": "34928", "url": "https://it.wikipedia.org/wiki?curid=2465865", "title": "Baile an Fheirt\u00e9araigh", "text": "Baile an Fheirt\u00e9araigh (in inglese \"Ballyferriter\") \u00e8 un villaggio della contea del Kerry, situato nella penisola di Dingle. Il villaggio confina con D\u00fan Chaoin a ovest e con Baile na nGall ad est.\nOltre Dingle, Baile an Fheirt\u00e9araigh \u00e8 il principale villaggio della regione con un piccolo centro composto di tre pub, una scuola, una chiesa, un museo e due negozi. Il villaggio \u00e8 situato nel cuore della Gaeltacht, e la lingua irlandese viene largamente parlata nel villaggio. \nParecchi corsi della lingua irlandese si organizzano in Baile an Fheirt\u00e9araigh in estate. Anche University College Cork organizza corsi per studenti avanzati nel villaggio"}
{"id": "2465873", "revid": "336009", "url": "https://it.wikipedia.org/wiki?curid=2465873", "title": "Fiat Stilo Multiwagon Van", "text": ""}
{"id": "2465876", "revid": "767487", "url": "https://it.wikipedia.org/wiki?curid=2465876", "title": "Veli Lampi", "text": "Carriera.\nDopo 4 anni e mezzo nella Veikkausliiga finlandese, si \u00e8 trasferito in Svizzera nello Zurigo nel gennaio 2007. Durante la pausa invernale del campionato 2009-10, viene trasferito in prestito all'Aarau.\nA fine stagione viene acquistato dal Willem II.\nCon la ha debuttato il 21 gennaio 2006 contro l'."}
{"id": "2465880", "revid": "6923", "url": "https://it.wikipedia.org/wiki?curid=2465880", "title": "Sei Nazioni femminile 2010", "text": "Il Sei Nazioni 2010 (ingl. 2010 Women's RBS 6 Nations Championship) \u00e8 stato la quindicesima edizione del torneo rugbistico femminile del Sei Nazioni.\nDisputatosi dal 5 febbraio al 21 marzo 2010, ha visto la vittoria della rappresentativa dell', campione per l'undicesima volta e alla sua decima conquista a bottino pieno.\nL' ha per la prima volta vinto un incontro esterno e ha chiuso il torneo al quarto posto a pari merito della : dopo un pareggio per 6-6 nella terza giornata proprio contro le scozzesi, nell'ultimo incontro del girone le atlete azzurre hanno vinto in Galles 19-15 grazie a due mete della seconda linea delle Red Panthers Flavia Severin, relegando cos\u00ec le stesse gallesi all'ultimo posto della classifica."}
{"id": "2465881", "revid": "123421086", "url": "https://it.wikipedia.org/wiki?curid=2465881", "title": "Adonis aestivalis", "text": "Adonis aestivalis , comunemente nota come adonide estiva, \u00e8 una pianta erbacea appartenente alla famiglia delle Ranunculaceae, presente come infestante nei campi di cereali e coltivata in numerose variet\u00e0 come ornamentale.\nDescrizione.\nL'Adonide estiva \u00e8 una pianta erbacea annuale, glabra, o pubescente alla base, alta 20 \u2013 50\u00a0cm; il fusto \u00e8 semplice o ramoso nella parte superiore.\nLe radici sono fibrose, sottili ed allungate.\nLe foglie sono presenti lungo tutto il fusto, sono bi \u2013 tripennate e divise in lacinie lineari.\nIl fiore ermafrodita \u00e8 terminale, attinomorfo, dal diametro di 2,5 \u2013 3\u00a0cm con 8 petali rossi (raramente gialli) con macchie scure alla base e sepali glabri, arrotondati e aderenti ai petali. I petali sono 5 \u201310, obovati\u00a0\u2013 lanceolati, lunghi circa il doppio dei sepali. Le antere sono nere, gli stami e i pistilli numerosi. I fiori sono disposti singolarmente su dei peduncoli. Fiorisce da maggio ad agosto, l'impollinazione \u00e8 entomofila.\nI frutti sono acheni duri e rugosi dotati di un piccolo becco disposti in spighe cilindriche.\nDistribuzione ed habitat.\n\u00c8 un'infestante nei campi di cereali, anche se le moderne tecniche agricole l'hanno resa pi\u00f9 rara. Cresce da 0 a 1500 metri di altitudine.\nLa specie \u00e8 nativa dell'Europa, dov'\u00e8 ampiamente diffusa (ad eccezione di penisola scandinava ed isole britanniche), e del Medio Oriente; \u00e8 rinvenibile inoltre in Nord America, in parte dell'Asia e in Nord Africa.\nRapporti con l'uomo.\n\u00c8 coltivata come pianta ornamentale in numerose variet\u00e0 a fiori doppi.\nLe foglie e le radici di \"Adonis aestivalis\", come quelle delle altre specie del genere \"Adonis\", contengono molti cardenolidi nella concentrazione dello 0,2\u00a0\u2013 1%. I principali ingredienti attivi sono la cimarina e l'adonitoxina (in quantit\u00e0 minori). I sintomi da avvelenamento in seguito ad ingestione di grandi quantit\u00e0 di adonide includono nausea, salivazione eccessiva, coliche, disturbi gastrointestinali, sintomi cardiaci e respiratori (aritmia, ipertensione, coma e arresto cardiaco).\nIl trattamento in caso di avvelenamento comprende l'induzione del vomito, la somministrazione di carbone attivo, solfato di sodio e lavanda gastrica.\nSono inoltre stati segnalati casi di avvelenamento di cavalli, bovini e maiali che si erano alimentati in prati contenenti \"Adonis aestivalis\".,\nI petali contengono una sostanza colorante, l'astaxantina, appartenente al gruppo dei carotenoidi, impiegata nell'allevamento dei salmoni per colorarne le carni. Viene inoltre utilizzate nella dieta del pollame per permettere una miglior colorazione del tuorlo dell'uovo."}
{"id": "2465882", "revid": "287204", "url": "https://it.wikipedia.org/wiki?curid=2465882", "title": "Saline di Salins-les-Bains", "text": "Le saline di Salins-les-Bains sono uno storico impianto di estrazione del sale, ricavato da sorgenti nel sottosuolo, situato a Salins-les-Bains, in Francia.\nDichiarate monumento storico di Francia con due decreti: il primo del 1957 e il secondo del 2009, nel 2009 sono state inserite tra i patrimoni dell'umanit\u00e0 dell'UNESCO, in coppia con le Saline Reali di Arc-et-Senans.\nStoria.\nLa grande salina di Salins-les-Bains \u00e8 stata sfruttata almeno fin dal medioevo, e probabilmente anche prima. Comprende tre edifici: i depositi di sale, l'edificio del pozzo d'Amont ed un vecchio alloggiamento.\n\u00c8 collegata alla salina di Arc-et-Senans per mezzo di due canali lunghi ben 21\u00a0km, nei quali circolavano le acque leggermente salate provenienti da Salins. Chiuse le porte nel 1962. Ancora oggi \u00e8 un'importante testimonianza della lavorazione del sale in Francia.\nPrincipio di funzionamento.\nL'acqua presente nel sottosuolo di Salins contiene 330 grammi di sale per litro, mentre l'acqua dell'oceano Atlantico, ad esempio, ne contiene solo 80. L'acqua veniva raccolta tramite pozzi, ed incanalata in condotti verso una pompa idraulica installata nel 1750.\nIl mulino ad acqua che attiva la pompa idraulica viene alimentato dal fiume Furieuse. La pompa faceva risalire l'acqua salata in superficie dove veniva versata in grandi vasche di ferro chiamate \"po\u00eales\", dove veniva riscaldata da grandi fornaci situate al piano inferiore in modo da far evaporare l'acqua e cristallizzare il sale. Il lavoro dei \"sauniers\", era molto duro a causa dell'alta temperatura presente nella sala. A partire dal 1779 l'acqua salata viene mandata verso la salina di Arc-et-Senans, perch\u00e9 l\u00ec si trovavano grandi foreste in grado di fornire tutta la legna necessaria. Attualmente l'acqua salata pompata viene usata per alimentare lo stabilimento termale.\nAll'interno delle saline, oggi trasformate in museo, \u00e8 possibile ammirare tutti gli strumenti del mestiere, alcune foto del tempo, ed addirittura un filmato-documentario di inizio XX secolo, quando lo stabilimento era ancora in funzione."}
{"id": "2465884", "revid": "122351949", "url": "https://it.wikipedia.org/wiki?curid=2465884", "title": "Episodi di Damages (seconda stagione)", "text": "La seconda stagione della serie televisiva Damages \u00e8 stata trasmessa negli Stati Uniti per la prima volta dall'emittente via cavo FX dal 7 gennaio al 1\u00ba aprile 2009.\nIn Italia, \u00e8 stata trasmessa in prima visione sul canale satellitare AXN dal 1\u00ba maggio al 10 luglio 2009. In chiaro la stagione \u00e8 stata trasmessa dal 26 giugno 2010 su Canale 5 in seconda serata.\nAnch'io ho mentito.\nTrama.\nEllen sta parlando con una persona, invitandola a dire la verit\u00e0 riguardo a qualcosa che le ha fatto. Per spronarla Ellen estrae una pistola.\nSei mesi prima. Patty annuncia in diretta televisiva che utilizzer\u00e0 l'onorario del caso Frobisher per aprire una fondazione. Ellen, in combutta con i detective Harrison e Werner, non sopporta il modo in cui Patty la sta trattando da quando ha ripreso a lavorare per lei. Ultimamente Patty ha rallentato il ritmo di lavoro, aspettando un caso stimolante che la invogli a rimettersi in moto. Harrison e Werner vogliono che Ellen convinca Patty ad accettare un caso fittizio riguardante la mortalit\u00e0 infantile, cos\u00ec da poterla incastrare. Ellen sta frequentando un gruppo di sostegno psicologico perch\u00e9 nutre desideri di vendetta nei confronti di Frobisher, sopravvissuto alla sparatoria e che si trova ricoverato in una clinica privata. Intanto, un ricercatore di nome Daniel Purcell si \u00e8 licenziato per portare alla luce un pesante segreto riguardante la sua azienda. Purcell inizia a temere per la propria sicurezza personale e invia degli incartamenti a Patty, la quale sembra turbata nell'apprendere sue notizie.\nPatty incontra il senatore Sam Arsenault, principale finanziatore della sua fondazione. Arsenault la informa che gli \u00e8 stato chiesto di correre come candidato governatore per il Partito Repubblicano, ma i repubblicani gli hanno posto la condizione di non sostenere l'iniziativa della Hewes. Ellen, stanca di ammettere che la terapia non sta funzionando, abbandona il gruppo di sostegno. Da qualche tempo la giovane ha iniziato a bere ed \u00e8 seguita da Wes Krulik, un compagno del gruppo, preoccupato perch\u00e9 la sta vedendo distaccata. Zio Pete le comunica di aver scoperto la clinica in cui \u00e8 ricoverato Frobisher. Ellen riesce a introdursi nella sua stanza, fingendosi la moglie, ma alla fine se ne va senza la sua vendetta. Fortunatamente per Patty, Arsenault \u00e8 costretto a tornare sui suoi passi dopo che i problemi di droga della figlia Lily sono finiti su tutti i giornali e i repubblicani hanno deciso di sostenere un altro candidato. Arsenault raddoppia i fondi a favore della fondazione di Patty, a condizione che porti anche il suo nome. Wes propone a Ellen di metterla in contatto con un uomo che le far\u00e0 avere una pistola, ma la ragazza rifiuta. Patty annuncia a Ellen che il venerd\u00ec seguente, terminato il gal\u00e0 della fondazione, vuole parlarle a proposito del caso Frobisher. Convinta che la Hewes voglia vuotare il sacco, Ellen si fa microfonare e ascolta Patty raccontarle il segreto della figlia Julia nata morta. Patty abbocca comunque alla trappola di Ellen, accettando di occuparsi del suo caso di mortalit\u00e0 infantile. Patty viene chiamata da Purcell e si precipita a casa sua, dove sua moglie Christine \u00e8 stata ritrovata morta.\nPresente. Ellen spara due colpi di pistola alla persona che ha davanti.\nInganni.\nTrama.\nEllen si trova all'interno dell'appartamento 1190 di una palazzina quando spara i due colpi di pistola.\nSei mesi prima. Patty ha deciso di difendere Purcell, temendo che possa essere incriminato per l'omicidio di Christine. L'uomo, ancora sotto shock, fornisce agli inquirenti un resoconto confuso in cui sostiene di aver visto un uomo uscire di casa. Inevitabilmente Patty affida a Tom il caso di mortalit\u00e0 infantile, costringendo Harrison e Werner a incastrare lui per arrivare alla Hewes. La detective Monique Bryant interpreta il ruolo di rappresentante della class action e induce Tom, per paura di perdere il caso, a passarle un anticipo di 60.000 $ sottobanco. Ovviamente Tom ignora che Ellen ha intercettato la conversazione, ma anche Patty aveva fatto installare delle cimici nella sala riunioni. Ellen incontra Wes per informarlo di aver avuto l'occasione di uccidere l'assassino di David, ma di non averlo fatto perch\u00e9 il compianto fidanzato non avrebbe voluto la vendetta. Wes ha capito che Ellen sta parlando di Frobisher, appena dimesso dall'ospedale, ma la ragazza nega oltre ogni evidenza. Tuttavia, rientrato nel suo appartamento, Wes conserva trafiletti dei giornali su Frobisher attaccati dietro l'anta dell'armadio in cui \u00e8 contenuto un gigantesco arsenale di armi.\nPatty tenta di far aprire Purcell, il quale continua a negare che all'interno della sua famiglia ci fossero problemi tali da portare a un delitto. Patty gli chiede conto della sua decisione di licenziarsi e Purcell rivela che un committente importante ha preteso di eliminare da un rapporto informazioni sulla nocivit\u00e0 di un gas chiamato aracite. Per far uscire allo scoperto la compagnia coinvolta, Patty si fa sequestrare i documenti che Purcell le aveva spedito senza farli pervenire alla controparte. Patty apprende cos\u00ec che la societ\u00e0 committente \u00e8 la UNR (\"Ultima Nature Resources\") e che a difenderla \u00e8 l'avvocato Claire Maddox. Tom rifiuta di versare i soldi alla Bryant, anche se questo significa perdere il caso. Patty mette in guardia Ellen dal stare pi\u00f9 attenta in futuro nel valutare i casi da sottoporle. Di notte Purcell accosta la macchina e fa salire a bordo Claire, rivelando che tra loro due c'\u00e8 stata una relazione segreta. Dopodich\u00e9 Purcell brucia delle prove seppellite in giardino.\nPresente. Ellen sta amoreggiando con Wes, quando riceve una telefonata che la costringe ad assentarsi un attimo. In strada vede Tom che le passa una pistola, chiedendole se \u00e8 sicura di fare quello che ha in mente.\nInsidia mortale.\nTrama.\nPurcell viene interrogato dal detective Huntley, descrivendo l'ipotetico assassino di Christine come un biondo non molto alto. Per vincere la reticenza di Purcell, ostinato nell'affermare che il suo matrimonio con la moglie era idilliaco, Huntley lo mette al corrente di aver scoperto che tre anni prima Christine lo aveva denunciato per violenza domestica e l'atto era stato secretato. Purcell si \u00e8 accorto che a Christine \u00e8 stato rubato un anello di rubino. Ellen vuole saperne di pi\u00f9 sul rapporto tra Patty e Purcell, scoprendo che si sono conosciuti diciassette anni prima. I loro rapporti si sono tuttavia interrotti sette anni pi\u00f9 tardi, quando Patty era riuscita a smentirlo in una deposizione riguardante materiale nocivo presente nelle vicinanze dell'asilo frequentato dalla figlia dell'uomo. Ellen pranza con Hollys Nye, all'epoca membro del collegio difensivo, il quale si \u00e8 sempre chiesto per quale motivo Purcell, persona estremamente combattiva, avesse ceduto di schianto davanti alla Hewes. Nye sostiene che Patty lo avesse pagato per aiutarla a vincere la prima causa importante assunta dal suo studio. Nella Virginia Occidentale un giornalista di nome Josh Reston sta indagando sulle morti sospette di numerosi animali.\nArrabbiata con Purcell per averle omesso la denuncia di Christine, Patty lo avverte che se scoprir\u00e0 altri segreti nascosti lo affider\u00e0 a un penalista. Michael chiede a Ellen di dare un'occhiata alla domanda di ammissione per il college. Ellen ha un flash e collega i 17 anni del figlio di Patty a quando sua madre conobbe Purcell, intuendo che il ricercatore \u00e8 il padre del ragazzo. Walter Kendrick, amministratore delegato della UNR, vuole che il suo galoppino Wayne Sutry, faccia sparire ogni traccia che possa ricondurli alla societ\u00e0. Purcell viene arrestato per aver tentato di fuggire e Patty gli offre l'ultima possibilit\u00e0 di diventare suo difensore, facendogli firmare i moduli. Patty rivela a Tom di aver orchestrato lei il suo arresto, incaricando i suoi scagnozzi di allertare la polizia, affinch\u00e9 Purcell dietro le sbarre possa diventare pi\u00f9 collaborativo. Dopo che ha prelevato un campione d'acqua dalla centrale della UNR, Reston viene aggredito da due uomini.\nTempo prima. Un biondo entra in un banco dei pegni per vendere l'anello di rubino della moglie di Purcell.\nScagionato.\nTrama.\nDopo aver sparato due colpi di pistola, Ellen esce dall'appartamento 1190 con una valigetta nera e impaurita per quanto accaduto.\nCinque mesi prima. Patty manda Ellen e Tom nella Virginia Occidentale per mettersi in contatto con Reston e scagionare Purcell. Giunti sul posto i due parlano con il signor Donohue, direttore del giornale per il quale scrive Reston. Donohue afferma di non aver creduto al collegamento ipotizzato dal reporter tra la centrale e la mor\u00eca del bestiame, ma Ellen e Tom intuiscono che anche lui ha interesse a tenere nascosta questa storia e sta cercando di scoraggiare Reston mandandolo a seguire eventi secondari. La loro presenza in citt\u00e0 viene notata dagli informatori dello sceriffo, direttamente in contatto con Kendrick. Reston riesce a raggiungere Ellen e Tom nel motel in cui alloggiano, consegnando loro il campione d'acqua che i suoi aggressori non sono riusciti a requisirgli. L'uomo biondo che ha venduto l'anello di rubino si chiama Kevin Walker e viene costretto dalla moglie a recuperare altri soldi, non essendo sufficienti quelli ricavati dal banco dei pegni. Walker rapina il negozio del cugino ed \u00e8 arrestato. Nel frattempo Patty aveva sguinzagliato i suoi uomini alla ricerca dell'anello, ottenendo una ripresa di Walker nell'atto di venderlo al banco dei pegni. Ecco che Patty pu\u00f2 dimostrare all'incredulo detective Huntley l'innocenza di Purcell, il quale viene scarcerato. Patty ha deciso di dire a Michael la verit\u00e0 su suo padre, favorendo un incontro tra il figlio e Purcell.\nTom ed Ellen vengono fermati da una pattuglia dello sceriffo che li costringe ad aprire il bagagliaio. Fortunatamente avevano nascosto il campione, cos\u00ec Ellen pu\u00f2 fare ritorno a New York e farlo analizzare da Purcell. L'uomo identifica il probabile assassino della moglie in Kevin Walker. Sutry incarica un carcerato di uccidere Walker, accoltellato durante l'ora d'aria. Patty presenta un'istanza per accedere alla documentazione completa sullo studio riguardante la UNR. Il giudice le consente di interrogare Purcell, nonostante Claire abbia cercato di metterne in dubbio l'attendibilit\u00e0. Quando Patty chiede se il campione prelevato dalla centrale nella Virginia Occidentale \u00e8 tossico, Purcell risponde di no. Questo perch\u00e9, anzich\u00e9 esaminare il campione, Purcell lo ha svuotato in acqua e finto di condurre l'analisi. Sutry gli assicura l'accredito del primo bonifico per il favore fatto. L'istanza di Patty \u00e8 respinta.\nTre settimane prima. Kevin Walter sale a bordo dell'auto di Purcell, accompagnato da Sutry. Questi ordina a Walker di far sparire l'anello, mentre Purcell deve rientrare in casa e telefonare al 911 per denunciare l'uccisione di Christine.\nDoppio gioco.\nTrama.\nWes bussa alla porta dell'appartamento 1910. Ellen gli apre la porta, dicendo che \u00e8 impegnata e non lo pu\u00f2 ricevere.\nCinque mesi prima. La UNR sta per fondersi con un'altra societ\u00e0, previa approvazione della Commissione ambientale. Patty ha paura che la fusione render\u00e0 la UNR troppo potente per essere sconfitta in tribunale, quindi bisogna cercare di rallentare i lavori della commissione e trovare una prova che attesti le sue attivit\u00e0 nocive. Il presidente della commissione Douglas Schiff ascolta la UNR, ma Purcell continua a fingere che il suo studio non abbia rilevato alcun danno all'ambiente. Patty confida nella sua amicizia con Schiff per ottenere un verdetto negativo alla fusione. Patty invita Ellen a un party per festeggiare i dieci anni di lavoro di Tom nello studio Hewes, dicendole che capir\u00e0 se non vorr\u00e0 venire. Infatti, la festa si svolge nell'appartamento della donna in cui Ellen non \u00e8 pi\u00f9 tornata dopo l'aggressione. Harrison e Werner esortano Ellen a partecipare, anche se per lei \u00e8 dura rivivere quelle ore drammatiche. Ellen sta frequentando il poligono di tiro con Wes, volendo imparare a sparare per difendersi. Dopo averla salutata, Wes telefona a un contatto per avvertirlo che la ragazza sta diventando un pericolo. Phil, il marito di Patty, la avverte di aver saputo che qualcuno nel mondo della finanza la sta tenendo d'occhio per le sue manovre. Phil parte per Londra e Patty gli chiede di esaminare i documenti relativi alla fusione della UNR per avere un suo parere.\nDave Pell, un lobbista amico di Kendrick, intercede in suo favore per costringere Schiff a intercedere presso la commissione. La fusione della UNR viene avallata e Patty si dice sconvolta per la decisione di Schiff, intuendo che la societ\u00e0 ha agito dietro le quinte per ottenere il verdetto favorevole. Phil ha un'amante con cui sta trascorrendo parte del tempo nella trasferta a Londra. Zio Pete avverte Patty che Ellen \u00e8 l'unica che conosce le loro manovre segrete, mettendole la pulce sul doppio gioco della ragazza. Patty mette Ellen con le spalle al muro, rimproverandola per aver guardato il cellulare durante un briefing di lavoro. Ellen sta continuando a mentire, asserendo di frequentare la terapia di gruppo, ma capisce che Patty sta per arrivare alla verit\u00e0 e decide di rivelarle tutto. Ovviamente il racconto \u00e8 parziale, dato che Ellen dice di essere stata avvicinata dai federali, ma di averli mandati al diavolo. In questo modo pu\u00f2 continuare a passare loro ogni informazione, fingendo che formalmente non esista alcun rapporto. Tuttavia, Ellen ignora di essere pedinata da un uomo che riferisce a Wes dei suoi contatti con l'FBI. Tornato da Londra, Phil dice a Patty che secondo lui la fusione dell'UNR \u00e8 un'operazione molto strana, poich\u00e9 la compagnia ha poco da guadagnare. Kendrick offre a Purcell un ruolo operativo nella nuova societ\u00e0 come sovrintendente della nuova produzione a energie rinnovabili. Zio Pete incontra Patrick, l'assalitore di Ellen nell'appartamento di Patty, sopravvissuto alla coltellata. Pete gli chiede di riferire un messaggio importante al detective Messer.\nPresente. Wes cancella un volo aereo e incontra Ellen, chiedendole ospitalit\u00e0 per qualche notte.\nL'accordo.\nTrama.\nKatie comunica a Ellen che l'appartamento in cui ha vissuto con David avr\u00e0 presto nuovi occupanti. Patty accusa Kendrick in diretta televisiva di essere il mandante dell'omicidio di Christine Purcell. Claire suggerisce al suo cliente di querelare Patty, altrimenti dar\u00e0 l'impressione di avere qualcosa da nascondere. Dopo aver incontrato Frobisher alla prima di uno spettacolo teatrale, ricevendo il consiglio di tenere testa a Patty, Kendrick ordina a Claire di procedere e chiedere 200 milioni di risarcimento. Katie riconosce in un poliziotto l'uomo che l'anno precedente la pedinava per conto di Frobisher quando si voleva rifiutare di firmare l'accordo confidenziale.\nEllen visita un'ultima volta il suo vecchio appartamento. L'amministratore di condominio le consegna una scatola contenente il regalo di nozze che David le aveva comprato prima di morire. Ellen non ha il coraggio di aprirla, soprattutto dopo aver letto il messaggio accompagnatorio in cui David prefigurava un futuro insieme lontani dal caos della citt\u00e0. Le azioni della UNR stanno crollando dopo l'annuncio di Patty e Claire spinge Kendrick a patteggiare, cos\u00ec da limitare i danni. Alla fine Kendrik si convince nuovamente che il suo avvocato ha ragione, soprattutto dopo che \u00e8 avvenuta la fusione. Patty, assistita da Tom, e Kendrik si accordano per 5 milioni di danni da devolvere a un ente ambientale della Virginia Occidentale. Nemmeno il tempo di festeggiare che la UNR riceve una citazione, stavolta da parte di Patty, che ha trovato un azionista disposto a intentare una causa contro Kendrick. Si tratta di Arthur Frobisher, convinto da Patty in gran segreto a intentare l'azione legale. Ellen ha presentato una denuncia contro il pedinatore di Ellen, eliminato per\u00f2 da Messer perch\u00e9 stava diventando pericoloso.\nPresente. Entrato nell'appartamento 1910, Messer carica la pistola e osserva Ellen mentre sta facendo la doccia.\nAttacco congiunto.\nTrama.\nEllen cerca di fare luce sulla figura di Zio Pete, il pi\u00f9 vecchio collaboratore di Patty. Harrison e Werner hanno scoperto che Pete ha avuto parecchi problemi con la giustizia, ma da quando \u00e8 entrato nello studio Hewes non ha pi\u00f9 commesso reati. Pete sta accudendo la moglie Stefania, malata terminale e attaccata a un respiratore, tenendole nascosti i suoi traffici. Ellen rimane di stucco nell'apprendere che \u00e8 Frobisher il querelante della causa contro la UNR, facendo capire a Patty che avrebbe voluto essere consultata. La polizia arresta il mediatore, un uomo che potrebbe essere ricondotto a Kendrick, mentre stava assumendo della droga in macchina assieme a una escort. Kendrick chiede a Claire di difendere la escort, riuscendo a farle ottenere la libert\u00e0 vigilata.\nTom viene a sapere dell'arresto della escort e riesce ad accedere al verbale della polizia, dove \u00e8 stato occultato il nome del cliente. Facendo qualche ricerca risale al nome di Finn Garrity, un operatore di borsa specializzato nel mercato dell'energia. Patty spiega a Ellen che Frobisher ha finanziato per dieci anni una societ\u00e0 di sicurezza in cui lavorava il poliziotto indagato per la morte di David, quindi \u00e8 possibile allearsi con Frobisher e al tempo stesso agire contro di lui. Messer vuole che Wes tragga qualche informazione utile da Ellen, altrimenti andr\u00e0 torchiata Katie. Patty annuncia in conferenza stampa la collaborazione con Frobisher, incensandolo per il suo ruolo di grande costruttore. Harrison e Werner arrestano due ricettatori che consentono loro di raggiungere Zio Pete, arrestato dopo aver intascato una busta. I federali pretendono che Pete incastri Patty, altrimenti lo arresteranno. Pete lascia un biglietto attaccato allo specchio del bagno per Stefania, la quale lo trova dopo aver avuto una crisi respiratoria che l'ha costretta ad alzarsi dalla poltrona. Pete conduce Harrison e Werner nel deposito in cui custodisce i segreti di Patty, ma dopo aver fatto aprire un baule che risulta essere vuoto crolla a terra preda di un malore causato dalla massiccia dose di farmaci che aveva ingerito nel bagno di casa sua.\nAddio, Pete.\nTrama.\nEllen ha un'allucinazione notturna in cui David la invita ad aprire il regalo di nozze. Zio Pete \u00e8 ricoverato in coma dopo aver tentato il suicidio, ingerendo i farmaci di Stefania. Dave Pell suggerisce a Phil di investire nella UNR, anticipandogli che Kendrick ha messo insieme un gruppo di investitori privati e presto le azioni della compagnia risaliranno. Frobisher, che si \u00e8 dato alla meditazione, vuole aprire un centro terapeutico sui suoi terreni per dare una svolta alla sua vita e chiudere il proprio passato. Messer mette al corrente Frobisher che Ellen sta indagando su di lui, quindi deve rinunciare alla causa con Patty perch\u00e9 altrimenti c'\u00e8 il rischio concreto di risalire a loro. Per avvalorare la sua tesi Messer gli presenta Wes, il quale conferma di aver saputo delle intenzioni di Ellen da lei stessa. Frobisher per\u00f2, dimostrando di aver davvero cambiato vita, non vuole rinunciare all'intesa con la Hewes. Tom avvicina Lonnie Sambia, la prostituta arrestata con Garrity, per convincerla a parlare.\nMesser convince Manu Singh, il padre spirituale di Frobisher, a rinunciare alla causa contro la UNR. Patty \u00e8 comunque tranquilla, sostenendo di avere sotto mano parecchi azionisti pronti a dare man forte alla vertenza. Patrick ha scoperto che i traffici di Pete sono venuti alla luce e, se parler\u00e0, si ritrover\u00e0 nei guai fino al collo. Pete si risveglia dal coma. A questo punto i federali gli ricordano che o consegna Patty oppure finir\u00e0 in carcere. Patrick si introduce nella stanza di ospedale e inietta del liquido nella flebo di Pete, uccidendolo. Ellen, che stava ascoltando assieme ad Harrison e Werner la conversazione tra Pete e l'uomo, si precipita in ospedale senza per\u00f2 fare in tempo a vedere colui che tent\u00f2 di aggredirla nell'appartamento di Patty. Ellen telefona alla Hewes per dare la notizia della morte di Pete. Patty, che si trovava a un parco giochi, ricorda di quanto fosse stato importante lo zio per lei quando suo padre se ne and\u00f2 di casa. Phil ha deciso di ascoltare il consiglio di Dave e investire nella UNR, nonostante sia consapevole che Garrity sta speculando sulle azioni per conto della societ\u00e0 stessa.\nTre mesi dopo. Stefania trova i documenti di Pete e in particolare due cartellette, una su Katie e l'altra riguardante Ellen. Stefania consegna a Ellen l'incartamento e costei sequestra Patty, consegnandole direttamente la cartelletta per farla parlare. Poi avvengono gli spari.\nLa guerra di Patty.\nTrama.\nTom \u00e8 stato licenziato e non gli \u00e8 consentito di entrare nello studio. Spinto dalla rabbia verso Patty, Tom si procura la pistola che Ellen usa per minacciare la Hewes.\nDue mesi prima. Patty \u00e8 convinta che l'FBI sia responsabile della morte di Zio Pete. Ragion per cui decide di informare Tom delle indagini che i federali stanno conducendo sullo studio, facendo alterare il socio per non esserne stato informato prima. La terapista di Ellen ha deciso che lei e Wes, sempre pi\u00f9 affini, frequentino gruppi diversi. Tom chiede alla sorella, vice procuratore distrettuale, di verificare cosa ha scoperto l'FBI sul conto di Patty, venendo invece a sapere che non esiste alcun fascicolo. A questo punto Ellen vuole sapere da Harrison e Werner la verit\u00e0, ignorando che a secretare il fascicolo \u00e8 stato il loro superiore McGraff. Patty chiede a Lonnie di passarle informazioni su Garrity, offrendole una buona parola con il giudice per farle ottenere la custodia condivisa del figlio. Messer costringe Wes a smerciare armi da fuoco nel New Jersey.\nDave Pell chiede a Phil di suggerirgli qualcuno che possa diventare il nuovo segretario all'energia. Phil pensa al senatore Sam Arsenault e organizza una cena per presentarglielo, cos\u00ec anche da distrarre Patty che \u00e8 molto scossa per la morte di Pete. Pell non rimane particolarmente colpito da Arsenault e offre l'incarico a Phil, sottolineando come un periodo in politica lo aiuter\u00e0 a stringere alleanze vantaggiose. Wes discute con Katie del caso Frobisher, apprendendo che Patty ha fatto il collegamento con l'agenzia di sicurezza da cui proviene il poliziotto corrotto. Ellen si presenta nell'appartamento di Wes e i due iniziano a baciarsi. Messer vuole che Wes uccida Ellen, facendolo sembrare un incidente, e in cambio sar\u00e0 libero.\nLa cena.\nTrama.\nEllen e Patty sono alla resa dei conti nell'appartamento 1910. Il loro colloquio \u00e8 seguito dall'agente Werner che si precipita fuori dalla cabina non appena Ellen spara.\nSei settimane prima. Ellen inizia a manifestare segni di cedimento rispetto al segreto che sta tenendo nascosto a Patty. Durante una festa della UNR Claire viene ringraziata pubblicamente da Kendrick per la preziosa collaborazione con la societ\u00e0. La donna non \u00e8 contenta per l'atteggiamento del padre, un generale in pensione, che ha voluto andarsene dopo aver ascoltato il suo discorso. Successivamente Claire prova a chiarirsi con il padre, il quale manifesta un rancore legato al fatto che la figlia non le ha dato dei nipoti perch\u00e9 ha sacrificato tutto per il lavoro. Claire se ne va piuttosto seccata, rimarcando che non \u00e8 pentita di aver raggiunto una posizione cos\u00ec prestigiosa. Michael presenta la fidanzata Jill ai genitori. Patty rimane interdetta nello scoprire che Jill \u00e8 una donna matura, ex insegnante di arte alla Columbia University. Harrison d\u00e0 ospitalit\u00e0 a Werner, in rotta con la moglie. Un giorno Harrison risponde al cellulare del collega, leggendo il nome della donna, ma rimane basito nell'ascoltare all'altro capo la voce di un uomo.\nClaire offre a Patty 50.000.000 $ di patteggiamento, incassando un deciso rifiuto dalla Hewes che le fa il nome di Finn Garrity. Claire, che non conosce Garrity, pretende di sapere da Kendrick se questa pu\u00f2 essere una carta pericolosa nelle mani di Patty. Dopo averne discusso con Purcell, Claire scopre la falsificazione dello studio sull'aracite perch\u00e9 l'amante le ha raccontato del patto stipulato con Kendrick. Werner rivela ad Harrison che la persona con cui \u00e8 in contatto \u00e8 disposta a subentrare nell'indagine su Patty, dietro un importante pagamento in denaro che lo aiuterebbe ad affrontare il divorzio. Una sera, mentre Werner era uscito con una donna, Harrison viene ucciso da un sicario. Harrison scopre che ad averlo ucciso, camuffando la sua morte come causata da un'overdose di eroina, \u00e8 stato Dave Pell. Patty non nasconde il proprio disagio per la relazione di Michael con una donna adulta, ma avverte Jill che se lo far\u00e0 soffrire dovr\u00e0 vedersela con lei. Dopo una serata di bagordi con Katie, Ellen decide di rivelare a Wes del suo doppio gioco con i federali. Quello che la ragazza non sa \u00e8 che Wes lo sapeva gi\u00e0, avendola spiata il giorno in cui accett\u00f2 la cospirazione sulla macchina di Nye. Messer incarica Wes di uccidere Ellen, altrimenti far\u00e0 sapere a un certo tenente un segreto riguardante Wes che potrebbe costargli la prigione.\nPresente. Patty esce dall'appartamento 1910 tutta sanguinante ed entra claudicante nell'ascensore.\nTradimenti.\nTrama.\nL'agente Werner si precipita nella palazzina e lancia l'allarme sulla sparatoria avvenuta nell'appartamento 1910.\nUn mese prima. Ellen si arrabbia con Patty perch\u00e9 non sta tenendo fede alla promessa di indagare sulla morte di David, ma il suo capo ribadisce che in questo momento le priorit\u00e0 sono la UNR e i federali. Ellen incontra Phil nello stesso albergo in cui lei alloggia da mesi, intuendo che l'uomo nasconde una relazione segreta a Patty. Ellen si affida a un investigatore privato per proseguire le indagini del caso Frobisher. Claire trama per far cadere Kendrick, ma il secondo in linea di successione \u00e8 Mitch McCullen. Ragion per cui Claire tenta il doppio gioco, complottando sia con Kendrick che con McCullen per far sfiduciare entrambi. Kendrick per\u00f2 \u00e8 molto pi\u00f9 scaltro di quanto pensasse e avverte McCullen che \u00e8 in gioco la posizione di entrambi, dato che in caso di caduta lo trasciner\u00e0 a fondo con s\u00e9. Essendo Phil in lizza per diventare il nuovo segretario all'energia, lui e Patty saranno intervistati dalla giornalista Jill Burnham. Nonostante la tentazione di mettere il suo capo in cattiva luce, Ellen si omologa agli altri nel definire Patty e Phil un esempio di matrimonio ben riuscito. Michael nasconde ai suoi genitori che non ha spedito nessuna domanda per l'ammissione al college.\nClaire si presenta nella sede della UNR, pronta a essere incoronata alla guida della societ\u00e0, ma trova la sala vuota e il solo Kendrick presente. Costui ha convocato i consiglieri un'ora prima per votare il licenziamento di Claire, avendo portato come prova la relazione da lei intrattenuta con Purcell, contraria al codice morale della UNR. A questo punto Claire si rivolge a Patty per fare fronte comune nella causa contro l'UNR, assicurandole che questa volta Purcell sar\u00e0 collaborativo nello smascherare la tossicit\u00e0 dell'aracite. Ellen intrufola nella posta dello studio la busta contenente le prove dell'infedelt\u00e0 di Phil, poi si diverte a osservare la reazione turbata di Patty. Intanto, la Hewes \u00e8 riuscita a scoprire che la UNR utilizzava il navigatore satellitare di una fuoriserie per comunicare a Garrity i titoli su cui speculare. Ellen sta cenando con Katie quando riceve la telefonata di Tom che la invita ad accendere il televisore, dove osserva la notizia del tradimento di Phil e del suo conseguente ritiro dalla corsa dalla nomina a segretario all'energia. Ellen si presenta nell'appartamento di Patty, trovando sconvolta sul letto e pronta a donare tutti i suoi abiti in beneficenza. Patty avverte Ellen che ha capito che \u00e8 lei l'autrice della soffiata su Phil, ma non sar\u00e0 mai una buona professionista se non imparer\u00e0 a non essere vendicativa. Ellen per\u00f2 sostiene che entrambe hanno questo difetto ed \u00e8 insieme che dovranno vincere la causa contro la UNR.\nPresente. Werner arresta Ellen per aver sparato a Patty Hewes.\nCorruzione.\nTrama.\nPatty incarica Ellen di convincere il giudice del procedimento contro la UNR a non ostacolare l'ammissibilit\u00e0 delle prove che verranno presentate. Purcell teme per l'incolumit\u00e0 della figlia, dopo che Kendrick gli ha fatto visita per rinnovargli l'invito a essergli fedele. Patty \u00e8 risalita alle coordinate che Kendrick passava a Garrity per orchestrare i blackout nelle sue centrali e manipolare il mercato. Wes accompagna Ellen in un bosco ed estrae la pistola per ucciderla mentre \u00e8 di spalle, ma non ha il coraggio di sparare. Patty caccia Phil di casa dopo aver scoperto che ha comprato azioni della UNR sotto suggerimento di Dave Pell, lo stesso uomo che lo aveva proposto come segretario all'energia.\nPurcell \u00e8 riuscito a decifrare i codici di Kendrick, ricostruendo tutti i blackout avvenuti alle centrali. Patty non vuole che Ellen prosegua nel tentativo di corrompere il giudice, passando il compito a Tom. Kendrick offre a Patty un patteggiamento, ma la Hewes vuole le sue dimissioni. Tom esce dallo studio per andare dalla moglie che sta per partorire, ma il suo taxi \u00e8 bloccato dall'agente Werner. Tom viene messo di fronte al passaggio di denaro con Monique Bryant, una prova schiacciante che lo farebbe risultare colpevole in un eventuale processo. Ellen fa il suo ingresso nella stanza, rivelando a Tom la cospirazione con l'FBI e offrendogli una via d'uscita. I federali faranno cadere l'accusa contro di lui, ma in cambio deve rinunciare all'affare con il giudice e lasciare che sia Ellen a occuparsene. Tom dice a Patty che non vuole esporsi con il giudice, facendola per\u00f2 arrabbiare e venendo licenziato. Michael incontra Erica, figlia di Purcell nonch\u00e9 sua sorella. Wes chiede ospitalit\u00e0 a Ellen per qualche notte, cos\u00ec da avere una nuova occasione per ucciderla. Preda dei sensi di colpa, Purcell si costituisce per l'omicidio di sua moglie.\nFidati di me.\nTrama.\nDonal Betancourt, nuovo avvocato difensore di Kendrick, sostiene che i codici passati a Garrity non possono essere usati dall'accusa in quanto ottenuti illegalmente. Ellen incontra in privato il giudice e concorda con lui lo scambio di denaro da parte di Patty per ammettere i codici come prova. Dopo che Wes gli ha detto di non voler uccidere Ellen, Messner si introduce nella camera 1910 per procedere lui stesso e sorprenderla mentre \u00e8 sotto la doccia. Wes lo sorprende alle spalle, minacciandolo di lasciar stare Ellen se non vuole conseguenze. A questo punto Messner decide di procedere diversamente, presentandosi nell'ufficio di Ellen come il detective che aveva incontrato una volta durante le indagini per la morte di David. Messner le mostra l'identikit del poliziotto accusato dell'omicidio del fidanzato. Ellen si consulta con il suo investigatore privato, il quale ha avuto riscontri positivi sulle credenziali di Messner, mentre Katie riconosce il poliziotto nello stesso uomo che la pedinava per conto di Frobisher. Patty offre un salvacondotto a Garrity, ma in cambio vuole le prove che Kendrick gli ha fatto manipolare il mercato. Garrity per\u00f2 rifiuta perch\u00e9 ha mire pretenziose, infatti si presenta dall'amministratore delegato pretendendo di diventare socio di maggioranza della UNR in cambio del suo silenzio. Nell'ufficio \u00e8 presente anche Pell che si offre di trattare con Patty per risolvere la situazione. Patty scopre che Michael non ha spedito nessuna domanda d'ammissione al college e il ragazzo replica che ha deciso di non andarci pi\u00f9. Come ritorsione Patty lo manda via di casa, spedendo i suoi vestiti e oggetti da Jill.\nPatty e Pell si incontrano in una chiesa. Patty chiede le prove delle manipolazioni della UNR e la testa di Kendrick, in cambio la colpa della corruzione del giudice ricadr\u00e0 su Ellen anzich\u00e9 su di lei. Nel frattempo, Stefania ha trovato gli incartamenti di Zio Pete e passato a Ellen una cartellina rossa in cui ci sono le prove del complotto di Patty ai suoi danni. Ellen pretende un chiarimento dalla Hewes e le chiede un incontro nella sua camera d'albergo, dove le consegner\u00e0 la valigia con i soldi da portare al giudice. Werner installa una telecamera e un microfono nascosti, concordando con Ellen di far confessare a Patty la corruzione. Werner per\u00f2 \u00e8 stato precedentemente contattato da Pell perch\u00e9 sia Ellen a essere arrestata non appena porter\u00e0 la valigia al giudice. Ellen telefona a Tom, appena rimbalzato dall'ingresso dello studio Hewes, per avere una pistola. Patty sale sull'ascensore dell'albergo in cui alloggia Ellen, dove si introduce anche Garrity che ha rivalutato la sua precedente proposta ed \u00e8 disponibile a incastrare Kendrick, dopo che costui ha minacciato la sua escort. Patty per\u00f2 era stata chiara nell'affermare che aveva una sola possibilit\u00e0 per accettare. Messner sale a bordo della sua macchina, ma nascosto nei sedili posteriori c'\u00e8 Wes che lo uccide con un colpo alla nuca.\nNella stanza 1910 ha luogo il colloquio tra Ellen e Patty. La ragazza estrae la pistola e spara al televisore alle spalle di Patty, distruggendo le riprese audio e video di Werner, il quale si precipita fuori convinto che Ellen abbia sparato a Patty. Ellen estorce a Patty la confessione che \u00e8 stata lei a ordinare a Zio Pete di farla uccidere. Dopodich\u00e9 Ellen prende la valigia ed esce dalle scale sul retro dell'albergo, seguita da Wes che si era nascosto nella camera attigua. Patty esce sanguinante dalla stanza 1910, avendo nascosto una profonda ferita all'addome causata da Garrity che l'aveva pugnalata in ascensore dopo il suo rifiuto di aiutarlo. Ellen va dal giudice con la valigia e stanza irrompe Werner che arresta entrambi per corruzione. Nel corridoio sopraggiungono Tom e sua sorella Cynthia, vice procuratore distrettuale, con un mandato d'arresto per Werner. Nello stesso momento vengono arrestati anche Walter Kendrick e Dave Pell. Dietro i vetri della stanza interrogatori Tom spiega a Ellen che Patty aveva previsto tutto e, d'intesa con lui, ha fatto partire la segnalazione in procura.\nUn mese dopo. Ellen visita la tomba di David, dicendogli di aver ricevuto una proposta di lavoro che \u00e8 intenzionata ad accettare. Nello stesso momento Tom incontra Patty nella casa al lago e la Hewes si dice convinta che Ellen torner\u00e0 da lei."}
{"id": "2465885", "revid": "1573940", "url": "https://it.wikipedia.org/wiki?curid=2465885", "title": "Borgo Villa (Incisa Scapaccino)", "text": ""}
{"id": "2465886", "revid": "287204", "url": "https://it.wikipedia.org/wiki?curid=2465886", "title": "Pahlavi", "text": ""}
{"id": "2465888", "revid": "436907", "url": "https://it.wikipedia.org/wiki?curid=2465888", "title": "L'amore non ha fine", "text": "L'amore non ha fine \u00e8 il disco postumo di Valentina Giovagnini, distribuito dalla casa discografica Edel Music.\nDescrizione.\nLa pubblicazione dell'album, contenente 12 brani pi\u00f9 2 ghost track, \u00e8 stata fortemente voluta dai familiari dell'artista. I ricavati delle vendite vanno a finanziare l'associazione no profit intitolata alla memoria dell'artista.\nLe canzoni presenti nell'album sono prodotte da Verba Manent fatta eccezione per \"Sonnambula\", prodotta da Ala Bianca.\nTutte le canzoni sono state scritte principalmente da Davide Pinelli e Vincenzo Incenzo, con cui Valentina \u00e8 coautrice dei brani \"L'altra met\u00e0 della Luna\", \"Voglio quello che sento\" e \"Bellissima idea\". Il brano \"Sonnambula\" \u00e8 stato invece scritto da Ivana Gatti e Gianni Maroccolo. Entrambi hanno partecipato poi alla registrazione del brano, la Gatti al pianoforte e Maroccolo al basso.\nLa title-track vede la partecipazione del tenore Aldo Caputo, ed \u00e8 accompagnata da un videoclip, l'ultimo registrato da Valentina.\nIl disco \u00e8 il seguito ideale del lavoro precedente, \"Creatura nuda\". L'album fonde alla tradizione celtica e alla musica elettronica, gi\u00e0 presenti nel primo lavoro, dei motivi e delle sonorit\u00e0 pop tipiche della musica leggera italiana. Anche in quest'album si evidenzia la ricerca basata principalmente sul connubio fra tradizione musicale antica e moderna. Il disco spazia su sperimentazioni sonore che mescolano svariati stili musicali: dal tango alla musica psichedelica, dalla musica lirica al folk irlandese.\nIl brano \"Voglio quello che sento\" verr\u00e0 inserito qualche anno dopo nella colonna sonora del film \"Dalla vita in poi\", per la regia di Gianfrancesco Lazotti, cos\u00ec come \"Il passo silenzioso della neve\", tratta dall'album precedente.\nIl disco contiene anche due cover: \"Hallelujah\" di Leonard Cohen e \"Somewhere Over the Rainbow\" di Harold Arlen e H.Y. Harburg, originariamente composta per la colonna sonora del film \"Il mago di Oz\" del 1939.\nCon tre diversi brani presenti nell'album, Valentina Giovagnini tent\u00f2 di ritornare sul palco di Sanremo: nel 2003 (\"L'amore non ha fine\"), 2004 (\"L'attesa infinita\") e 2008 (\"Sonnambula\"), ma venne sempre esclusa durante le selezioni."}
{"id": "2465891", "revid": "192549", "url": "https://it.wikipedia.org/wiki?curid=2465891", "title": "Signore di Gibelletto", "text": ""}
{"id": "2465892", "revid": "1602064", "url": "https://it.wikipedia.org/wiki?curid=2465892", "title": "Luna in piena", "text": "Luna in piena \u00e8 un album di Nada, pubblicato in occasione della partecipazione della cantante al Festival di Sanremo 2007. La track list comprende 10 brani inediti, tra cui i due singoli \"Luna in piena\" e \"Pioggia d'estate\".\nIl disco vince il \"Premio di miglior album indipendente\" dell'anno al Meeting Etichette Indipendenti."}
{"id": "2465896", "revid": "76963", "url": "https://it.wikipedia.org/wiki?curid=2465896", "title": "Hayami Kishimoto", "text": "Nel 2002, dopo aver vinto al \"Giza studio presents DIG STAR Audition\", ha firmato un contratto con la casa discografica GIZA Studio. Debutt\u00f2 nel giorno del suo sedicesimo compleanno con il singolo \"MeiQ!? - Meiky\u016b - MAKE\u2605YOU\" utilizzato anche come sigla iniziale dell'anime Tantei Gakuen Q. Altri suoi due singoli furono utilizzati come sigle dell'anime Mienai Story e Kaze Ni Mukai Aruku Youni."}
{"id": "2465899", "revid": "104458", "url": "https://it.wikipedia.org/wiki?curid=2465899", "title": "Manx", "text": ""}
{"id": "2465902", "revid": "339392", "url": "https://it.wikipedia.org/wiki?curid=2465902", "title": "I padri hanno mangiato l'uva acerba", "text": ""}
{"id": "2465905", "revid": "104458", "url": "https://it.wikipedia.org/wiki?curid=2465905", "title": "Antico prussiano", "text": ""}
{"id": "2465907", "revid": "25345256", "url": "https://it.wikipedia.org/wiki?curid=2465907", "title": "Diritto alla privacy", "text": ""}
{"id": "2465909", "revid": "83531", "url": "https://it.wikipedia.org/wiki?curid=2465909", "title": "Penske PC1", "text": "La Penske PC1 fu la prima monoposto di Formula 1 dalla scuderia statunitense. Corse nelle stagioni 1974 e 1975.\nTecnica.\nProgettata da Geoff Ferris veniva spinta dal motore Ford Cosworth DFV, montato su una monoscocca di alluminio. Dotata di cambio Hewland DG400 e pneumatici Goodyear fu capace di discreti risultati.\nAttivit\u00e0 sportiva.\nEsord\u00ec nel Gran Premio del Canada con un ventiquattresimo posto in griglia seguito da una dodicesima posizione finale, guidata da Mark Donohue. Nella stagione seguente fece segnare il quinto posto nel GP di Svezia sempre con Donohue, entrando pi\u00f9 volte nella Top 10 a fine gara durante l'anno.\nDurante l'estate venne utilizzata al suo posto una March 751, e la PC1 fu definitivamente sostituita dal modello PC3 nel GP degli Stati Uniti. Alla guida il britannico John Watson prese il posto di Donohue, scomparso in seguito ad un incidente durante le prove in Austria."}
{"id": "2465911", "revid": "729019", "url": "https://it.wikipedia.org/wiki?curid=2465911", "title": "Vejti", "text": "Vejti \u00e8 un comune dell'Ungheria di 168 abitanti (dati 2008) situato nella provincia di Baranya, regione Transdanubio Meridionale"}
{"id": "2465912", "revid": "1573940", "url": "https://it.wikipedia.org/wiki?curid=2465912", "title": "Mantis (zoologia)", "text": "Mantis \u00e8 un genere di insetti mantoidei della famiglia Mantidae.\nTassonomia.\nComprende le seguenti specie :"}
{"id": "2465915", "revid": "104458", "url": "https://it.wikipedia.org/wiki?curid=2465915", "title": "Polabo", "text": ""}
{"id": "2465916", "revid": "647919", "url": "https://it.wikipedia.org/wiki?curid=2465916", "title": "Slovinzio", "text": ""}
{"id": "2465917", "revid": "110157", "url": "https://it.wikipedia.org/wiki?curid=2465917", "title": "V\u00e1zsnok", "text": "V\u00e1zsnok \u00e8 un comune dell'Ungheria di 127 abitanti (dati 2008) situato nella provincia di Baranya, regione Transdanubio Meridionale"}
{"id": "2465919", "revid": "115471430", "url": "https://it.wikipedia.org/wiki?curid=2465919", "title": "Un volto, due donne", "text": "Un volto due donne (\"La intrusa\"), \u00e8 una telenovela che ha per protagonista Mariela Alcal\u00e1, nel doppio ruolo di Elena Santostefano Rossi e Virginia Parode Rocca.\nAltri protagonisti sono Franklin Virg\u00fcez, nel ruolo di Emanuele Sartirana, Carlos Marquez, nel ruolo di Alexis Pereira, e V\u00edctor C\u00e1mara, nel ruolo di Giulio Alberto Rossi.\nTrama.\nL'affascinante e altezzosa Elena Santostefano Rossi \u00e8 in viaggio di piacere a Maracay, in compagnia dell'amante Edoardo Gerace. Il marito, il devoto Giulio Alberto, crede che la donna sia partita per sottoporsi a delle analisi mediche accurate e ne attende ansioso il ritorno. \nUna sera, Elena, nella toilette di una discoteca, nota che un'inserviente le assomiglia in maniera a dir poco impressionante: la ragazza, per quanto abbigliata e pettinata con semplicit\u00e0, rivela palesemente i medesimi lineamenti e tratti somatici dell'elegante signora Rossi. Quest'ultima \u00e8 molto sconcertata dalla visione mentre l'altra, pi\u00f9 discreta e riservata, si sottrae alla sua sgradevole curiosit\u00e0. L'altra donna \u00e8 Virginia Rocca, una ragazza umile, sensibile e onesta, orfana di ambedue i genitori. \nElena medita a lungo sullo strano incontro finch\u00e9 non architetta un piano diabolico: convincere Virginia ad andare a Caracas e prendere il suo posto nella casa del marito dove \u00e8 certa che nessuno si accorgerebbe dello scambio di persona. La sua sosia dovrebbe impersonare il suo ruolo per un anno, durante il quale la vera signora Rossi avrebbe potuto viaggiare in dolce compagnia e godere della sua libert\u00e0, senza l'incessante \"persecuzione\" del marito. Virginia, sconvolta, rifiuta senza indugio l'assurda proposta, nonostante le insistenze dell'abile Elena. Ma questa mette in atto un efficace ricatto per piegare al suo volere la refrattaria cameriera: denuncia al proprietario della discoteca la scomparsa di una sua preziosissima collana, poi fa in modo che la stessa venga rinvenuta nella borsa di Virginia. La ragazza rischia il posto di lavoro e soprattutto la galera ma Elena le giura che non l'avrebbe denunciata se avesse accettato di prestarsi al suo gioco. \nLa povera Virginia \u00e8 costretta a cedere e cos\u00ec, con gli abiti e i gioielli di Elena, \"torna\" a casa Rossi. Come previsto, nessuno si accorge dello sostituzione e Giulio Alberto \u00e8 al settimo cielo per il ritorno dell'amata moglie. Virginia, al contrario, \u00e8 palesemente imbarazzata e nonostante avesse ricevuto precise istruzioni da Elena, non sa come comportarsi. Si accorge immediatamente che Elena non \u00e8 benvoluta da tutti i membri della famiglia Rossi: in particolare, \u00e8 accolta con estrema freddezza dalla severa Annabella, sorella di Giulio Alberto, da sempre gelosa della particolare attrazione del marito, il frivolo Alfredo Leali, verso la bella cognata. Anche Mario, fratello di Giulio Alberto, mostra ostilit\u00e0 nei confronti di Virginia, avendo sempre tollerato a stento la superficialit\u00e0 e i molteplici capricci di Elena. In compenso, Renata, madre di Giulio Alberto, stravede per la nuora e ammira il suo indubbio carisma. E i piccoli Luigi e Lisette Rossi, figli di primo letto di Giulio Alberto, accolgono con gioia il sospirato ritorno della matrigna. \nTuttavia Virginia \u00e8 in preda al panico e si chiude immediatamente a chiave nella camera di Elena. Non pu\u00f2 fare a meno di pensare alle scuse che avanzer\u00e0 quando il \"marito\" le chieder\u00e0 di adempiere ai suoi doveri coniugali e la prima sera della sua permanenza in casa Rossi sorprende Giulio Alberto quando parlandogli gli si rivolge dandogli del lei e mostra di vergognarsi a cambiarsi d'abito di fronte a lui. La ragazza apprende che fortunatamente Giulio Alberto dorme sovente nel suo studio per non disturbare la moglie che ha l'abitudine di alzarsi molto tardi al mattino. \nI giorni trascorrono e i membri della famiglia Rossi, in particolare Giulio Alberto, sono sconcertati dalla radicale metamorfosi di Elena, che si \u00e8 improvvisamente trasformata in una donna docile, discreta e soprattutto affettuosa. Virginia, infatti, si affeziona con estrema facilit\u00e0 ai figliastri di Elena e dedica a loro gran parte del suo tempo, mentre la sosia non aveva mai gradito la vivacit\u00e0 e l'esuberanza dei due bambini. Questi sono letteralmente ammaliati da questa nuova figura materna e Giulio Alberto osserva compiaciuto l'interesse mai manifestato dalla moglie per i suoi figli. Virginia, con la sua pazienza e la sua dolcezza, \u00e8 di aiuto anche a Renata che sostiene nella sua lotta contro il vizio dell'alcool, nel quale la tenace suocera di Elena ricade sovente. \nGiulio Alberto apprezza e non poco le iniziative di Virginia e sente di amare ancor pi\u00f9 intensamente la nuova donna che la moglie \u00e8 diventata, ma soffre per essere da lei respinto ogni volta che le chiede di fare l'amore. Virginia non vorrebbe procurare tanto dolore a Giulio Alberto che stima e ammira per la sua tenerezza e la sua nobilt\u00e0 d'animo, ma sa che contrariamente alle aspettative della spregiudicata Elena, non riuscir\u00e0 a diventare l'amante dell'uomo che la crede sua moglie; pertanto, cerca di riparare aiutando Giulio Alberto anche nel suo lavoro. L'uomo \u00e8 dirigente di una fabbrica che produce apparecchi di telefonia, che purtroppo sta attraversando un periodo molto difficile. Per risollevarne le sorti ed evitarne la chiusura, servirebbe un cospicuo prestito che per\u00f2 le banche si rifiutano di erogare. A peggiorare la situazione contribuiscono i continui scioperi e le agitazioni degli insoddisfatti operai. Virginia si adopera con tenacia nella ricerca di un finanziatore nonostante il palese pessimismo del marito e del cognato. Purtroppo le sue ricerche inizialmente non fruttano. \nParallelamente, giunge a Caracas, alla ricerca di Virginia, un amico della stessa, Emanuele Sartirana, informato della sua partenza dalla migliore amica di Virginia, Norma Girelli. Quando Virginia gli spiega la ragione della sua dipartita da Maracay, Emanuele, da sempre innamorato dell'amica, va su tutte le furie: vorrebbe portare via la ragazza da casa Rossi e le propone una fuga liberatoria ma Virginia rifiuta: adduce molteplici scuse ma sa di non volerlo fare perch\u00e9 da giorni ormai si \u00e8 resa conto di essere profondamente innamorata di Giulio Alberto Rossi. \nVirginia riesce a convincere Emanuele a concederle un po' di tempo prima di portarla via da casa Rossi ma l'uomo, che \u00e8 molto geloso e impulsivo, decide di trasferirsi a Caracas per tener sotto controllo e proteggere la donna che ama. Lo accompagna la madre, la signora Giovanna Sartirana. Questa cela un segreto: non ha mai rivelato a Emanuele la vera identit\u00e0 del padre che \u00e8 un facoltoso uomo d'affari residente proprio a Caracas, Alexis Pereyra Castro, che tra l'altro \u00e8 stato uno degli amanti di Elena. \nIn tale tensione, trascorrono i mesi e gli eventi in casa Rossi precipitano: Mario ha intrecciato una relazione extraconiugale con la sua segretaria Diana, mentre la moglie, la dolce Patrizia, ha un incidente stradale, in seguito al quale perde completamente l'uso delle gambe, abbandona la casa dell'infedele marito e si trasferisce in casa di un anziano zio, Giuseppino. \nAnche Annabella soffre per i continui tradimenti del marito che ha una relazione con Belinda, figlia di Guglielmo Montersino, un dipendente della fabbrica dei Rossi. La donna \u00e8 in attesa di un figlio di Alfredo. Infine, Giulio Alberto, deluso e amareggiato dalla freddezza della \"moglie\", cerca consolazione tra le braccia della bella dottoressa Susanna Villamolino, suscitando la gelosia di Virginia. Sembra prospettarsi una soluzione solo al problema della fabbrica: infatti Virginia riesce a convincere un abile uomo d'affari, Marco Fierro, ad investire parte del suo capitale nella ripresa della fiorente attivit\u00e0 produttiva della fabbrica della famiglia Rossi. \nMarco, conquistato dalla dolcezza e dalla tenacia di Virginia, impone, per\u00f2 una clausola alla concessione del prestito: che la ragazza diventi presidente dell'impresa in luogo del marito. Virginia rifiuta con decisione e anche Giulio Alberto accoglie senza alcun entusiasmo l'imposizione ma Fierro, in proposito, \u00e8 irremovibile. \nIl successo di Virginia lascia senza parole i suoi familiari, e contribuisce ad accrescere l'ammirazione e la gratitudine di Renata verso la ragazza. Nello stesso tempo, suscita per\u00f2 l'invidia e l'ostilit\u00e0 di Mario che guarda con sospetto sempre crescente la nuova Elena. Parallelamente, anche per Emanuele, la sorte si rivela prodiga di novit\u00e0: Giovanna rivede Alexis al quale svela che il suo unico figlio \u00e8 frutto della breve relazione che ebbero pi\u00f9 di vent'anni prima. Commosso, il vecchio Pereyra decide di correre in soccorso del figlio che conduce una vita modesta, lavorando molto duramente. Con i soldi donatogli dal padre, Emanuele apre e dirige una fabbrica che fa concorrenza a quella dei Rossi. \nGiulio Alberto, che fra l'altro si \u00e8 accorto che Virginia ed Emanuele si conoscono e non comprende la reale natura del loro rapporto, diffida dell'improvvisa ascesa del figlio di Alexis Pereyra. Mentre la fabbrica dei Rossi riprende con ottimi risultati la sua attivit\u00e0, grazie al prestito elargito da Fierro, le cose si mettono male per la povera Virginia: una sera la donna, mentre sostava con Mario in un ristorante viene avvicinata dalla vecchia Anacleta Caruso, una sua conoscente di Maracaibo, che le si rivolge chiamandola Virginia. La giovane, palesemente imbarazzata, tenta di spiegare alla donna di non essere quella che crede, ma Mario \u00e8 fortemente insospettito dall'episodio, al punto da ingaggiare un investigatore privato per indagare sul passato di Elena e della misteriosa Virginia Rocca. \nIntanto, la vera signora Rossi \u00e8 nascosta in casa di Alexis, in attesa di fare il suo ritorno in casa del marito. Molto presto, Mario perviene alla conoscenza della verit\u00e0, poich\u00e9 il detective Santos, indagando a Maracay sull'identit\u00e0 di Virginia Rocca ha in mano una foto che ritrae la ragazza con Emanuele e Norma. Cos\u00ec Mario nota che la giovane immortalata \u00e8 identica a sua cognata. Lo stesso Giulio Alberto non tarda a scoprire l'inganno che \u00e8 stato ordito dalle due sosia: infatti Elena, spinta dal timore che Virginia possa sottrarle ci\u00f2 che le appartiene e compromettere un matrimonio che le garantisce una posizione privilegiata e una vita agiata, impone alla donna di terminare anticipatamente la sua esemplare interpretazione e di uscire da casa Rossi per consentirle di farvi ritorno senza che alcuno si accorga della nuova sostituzione. A malincuore, Virginia abbandona l'uomo che ama e la sua famiglia cui si sente profondamente legata, e viene accolta nella nuova casa di Emanuele e Giovanna. \nIn casa Rossi, l'ulteriore mutamento di Elena torna a sconcertare i membri della sua famiglia. Presto, per\u00f2, le condizioni di salute della donna, che soffre di reni, richiedono un immediato ricovero in clinica: \u00e8 qui che Giulio Alberto trovandosi di fronte due donne identiche nell'aspetto, comprende di essere stato vittima di un raggiro. Virginia, terrorizzata e piena di vergogna, fugge via e Giulio Alberto le viene dietro senza riuscire, tuttavia, a raggiungerla. Elena riesce a convincere il marito di essere stata costretta dalla perfida sosia a prestarsi allo scambio di persona, cosicch\u00e9 Giulio Alberto comincia a covare un profondo astio nei confronti della donna che negli ultimi mesi aveva imparato ad amare intensamente. Anche i componenti della famiglia Rossi sono molto scossi dalla rivelazione di Elena: infatti, per quanto stupiti della radicale metamorfosi della donna, mai avevano sospettato di aver convissuto con una intrusa. Mario e Annabella, tuttavia, non sono persuasi della buona fede della cognata che continuano a odiare. Lo stesso Giulio Alberto, pur avendola riaccolta al proprio fianco, non ama pi\u00f9 Elena e disdegna la sua arroganza e superbia. Cos\u00ec, mentre Elena tenta di riconquistare il marito, perseguitato dal ricordo incessante della dolce Virginia, quest'ultima, con molta difficolt\u00e0 ricostruisce la propria vita lontana da casa Rossi, con l'aiuto di Emanuele e Marco. A questo, infatti, senza alcun indugio, la ragazza racconta quanto le \u00e8 capitato e le circostanze che la spinsero ad assecondare l'imposizione di Elena Rossi. Fierro \u00e8 al contempo, stupito e sconcertato ma continua a nutrire profonda stima nei confronti della giovane al punto da riconfermare la sua posizione di presidente della fabbrica dei Rossi. Giulio Alberto e Mario, che non sono ancora riusciti a estinguere il debito, sono cos\u00ec costretti a tollerare la presenza di Virginia in fabbrica. In seguito, Renata che nonostante tutto \u00e8 grata a Virginia per aver risollevato con il suo intervento prodigioso, le sorti dell'impresa di famiglia, cerca la ragazza e ascolta la sua versione: Virginia, rassicurata dall'atteggiamento non ostile della donna, le confida di essersi innamorata di Giulio Alberto, di aver agito spinta da questo sentimento sincero e puro e giura che ci\u00f2 nonostante non si \u00e8 mai concessa al \"marito\" durante la sua permanenza in casa Rossi. La rivelazione contribuisce a rivalutare ulteriormente la sua persona agli occhi di Renata che tuttavia chiede e ottiene da Virginia di sparire definitivamente dalla vita di Giulio Alberto, s\u00ec da permettergli di recuperare il rapporto con la moglie. \nCos\u00ec, Virginia dirada le sue visite in fabbrica e si dedica ad un'altra attivit\u00e0: fonda e dirige con successo una nuova rivista, aiutata in ci\u00f2 da Rosa, una cameriera dei Rossi cui si era particolarmente legata. Renata, intanto, medita sulla straordinaria somiglianza che lega la nuora e Virginia e decide di indagare sul passato di entrambe: cos\u00ec fa visita alle zie di Elena, Fortunata e Giacinta che le rivelano che la nipote \u00e8 in realt\u00e0 stata adottata dai coniugi Santostefano presso un orfanotrofio gestito da suore. Renata vi si reca immediatamente e consultando gli archivi, scopre che nel periodo in cui Elena nacque, furono ivi abbandonate due gemelle neonate e che due anni pi\u00f9 tardi un uomo venne a reclamare la loro tutela ma invano poich\u00e9 le bambine erano state date in adozione a due famiglie diverse: i Santostefano e i Rocca. Renata, quindi, cerca l'uomo in questione che dopo un iniziale energico rifiuto racconta alla donna la storia delle due gemelle: 25 anni prima, la figliastra Laura era fidanzata con Alexis Pereira ma nello stesso tempo innamorata di Marco Fierro al quale si era concessa, rimanendone incinta. Per evitare il disonore e la vergogna, la madre di Laura e suo marito avevano portato la ragazza via dalla citt\u00e0, cosicch\u00e9 nessuno tanto meno Marco fu messo al corrente della gravidanza. Mesi dopo, Laura mise al mondo due gemelle e immediatamente fece ritorno a Caracas avendo preventivamente comunicato il suo arrivo a Marco. Il giovane l'attese dunque in aeroporto per portarla via con s\u00e9 ma durante il viaggio in auto i due, prima che Laura potesse dire a Marco di avere avuto due figlie, furono coinvolti in drammatico incidente stradale che cost\u00f2 la vita alla ragazza. La madre di Laura mor\u00ec di crepacuore poco dopo, cos\u00ec il marito rimasto solo con le bambine le abbandon\u00f2 in un orfanotrofio di Caracas e anni pi\u00f9 tardi, spinto dal rimorso, le cerc\u00f2 ma inutilmente. La rivelazione sconcerta Renata ma giunge in un momento opportuno: le condizioni di Elena sono estremamente gravi, al punto da richiedere un trapianto di rene e Renata intuisce immediatamente che Virginia potrebbe essere un probabile donatore compatibile. Cos\u00ec, cerca Virginia e le racconta tutta la verit\u00e0 relativa alle sue origini. La giovane \u00e8 molto scossa nell'apprendere che la donna che le ha fatto tanto male \u00e8 sua sorella; ci\u00f2 nonostante, profondamente commossa, accetta senza indugio di sottoporsi all'intervento, a condizione di rimanere nell'anonimato. Tutto sembra volgersi al meglio per Elena che ignora che sar\u00e0 debitrice della vita stessa proprio a Virginia, ma la notte prima dell'operazione la donna commette l'ennesima imprudenza allo scopo di screditare la povera Virginia agli occhi di Giulio Alberto: infatti, fugge via dalla clinica con l'intento di farsi vedere dal marito in compagnia dell'amante Maurizio. Tutto ci\u00f2 affinch\u00e9 Giulio Alberto, considerando che la moglie \u00e8 ricoverata in gravi condizioni pensi che la donna vista in atteggiamento intimo con Maurizio sia Virginia. Le cose non vanno per\u00f2 come sperato, in quanto Elena e Maurizio rimangono coinvolti in un drammatico incidente stradale. Quando Elena viene trasportata in ospedale, \u00e8 in fin di vita e il trapianto cui avrebbe dovuto sottoporsi \u00e8 del tutto inutile. La donna fa a tempo ad apprendere di essere la sorella di Virginia e muore proprio in presenza della gemella e del padre Marco, messo al corrente della verit\u00e0 e accorso tempestivamente. L'uomo, addolorato dall'accaduto, si stringe alla figlia che gli \u00e8 accanto. \nTrascorrono i mesi: Virginia, sostenuta dall'amore del padre ritrovato, tenta di dimenticare Giulio Alberto, dedicandosi intensamente al suo lavoro. In redazione, un giorno riceve la visita di Luigi e Lisette Rossi. I due bambini, che hanno visto sul giornale le foto di Virginia, hanno compreso che la donna che \u00e8 stata loro accanto per molti mesi dimostrando loro tanto affetto e comprensione, non era la loro matrigna e ora cercano la \"intrusa\" per rinnovarle, nonostante tutto, il loro amore e per chiederle di tornare a essere la loro mamma. Virginia \u00e8 toccata dalla tenerezza dei due bambini ma nonostante le loro richieste \u00e8 certa di volersi allontanare definitivamente da Giulio Alberto. Cos\u00ec accetta di sposare Emanuele. Dal suo canto, Giulio Alberto soffre molto per la lontananza della donna che ama ed \u00e8 gravemente provato dagli ultimi eventi. \nContemporaneamente, anche Mario e Annabella vivono momenti importanti della loro vita: il primo tronca la relazione con Diana e recupera il rapporto con la moglie che nel frattempo ha riacquistato l'uso delle gambe; Annabella, invece, scopre con dolore di non essere figlia di Renata e del suo defunto marito, bens\u00ec di Pietro Rossi, fratello del padre di Giulio Alberto e Mario, e della fedele governante di casa Rossi, Emilia. Dopo un iniziale rifiuto nei confronti della vera madre, Annabella trova il coraggio di perdonarla e concederle la possibilit\u00e0 di donarle tutto l'amore di madre che in passato la donna era stata costretta a reprimere. Nello stesso tempo, Annabella ottiene il divorzio dall'infedele Alfredo che viene arrestato e condannato per bigamia: l'uomo, infatti, mentre era ancora legalmente coniugato con Annabella Rossi, aveva contratto matrimonio con una ricca vedova, Gloria Monteverde, col solo scopo di ereditare la sua immensa fortuna. Mentre Alfredo \u00e8 in carcere, Belinda mette al mondo un figlio suo, cui da il nome di suo padre, Guglielmo Montersino. \nIntanto, si approssima il giorno delle nozze di Emanuele e Virginia: lui \u00e8 al settimo cielo, lei non riesce a nascondere di non provare il minimo entusiasmo. Notando la perenne espressione di tristezza nel volto dell'amata, Emanuele comprende che Virginia non ha mai smesso di amare Giulio Alberto e pertanto non sar\u00e0 mai felice al suo fianco n\u00e9 in grado di ricambiare il suo sentimento. Cos\u00ec, per quanto gli costi un grande sacrificio, rompe il fidanzamento ed esorta la giovane a lottare per il suo grande amore. Commossa, Virginia accoglie il suggerimento e senza indugio cerca Giulio Alberto per manifestargli ci\u00f2 che prova e per dichiarare di volerlo sposare quanto prima. La gioia dell'uomo \u00e8 la medesima se non maggiore e l'amore grande che li unisce non ha dinanzi a s\u00e9 alcun ostacolo. Cos\u00ec, mentre Emanuele sembra cedere alla corte serrata di Rosa e Annabella ricomincia a vivere sostenuta dall'affetto e l'amicizia sincera di Giuseppe Lupo, assistente di Marco Fierro, in casa Rossi fervono i preparativi per il matrimonio di Giulio Alberto e Virginia. Quest'ultima concede il suo perdono ad Annabella e Mario e cos\u00ec, col beneplacito di tutti, i due innamorati possono coronare il loro sospirato sogno d'amore."}
{"id": "2465920", "revid": "122758440", "url": "https://it.wikipedia.org/wiki?curid=2465920", "title": "Ad abolendam", "text": "Ad abolendam (detta anche \"bolla di Ruscigli\", antica residenza estiva del papa nel comune di Gavignano) \u00e8 una bolla promulgata da papa Lucio III, in occasione del sinodo di Verona del 1184.\nIl decreto fu emanato per combattere l'eresia. Esso stabil\u00ec il principio - sconosciuto al diritto romano - secondo il quale, anche in assenza di testimoni, si poteva essere accusati di eresia e dunque subire un processo. La norma venne poi ribadita nel 1215 dal Concilio Lateranense IV, il quale istitu\u00ec delle \u00abprocedure d'ufficio\u00bb per combattere l'eresia. Un semplice sospetto o una delazione bastava per iniziare il processo; inoltre, chi era a conoscenza di una eresia o presunta tale e non denunciava il fatto, era considerato anch'egli responsabile e perci\u00f2 sottoposto al medesimo giudizio.\nNel decreto, si aggiungeva:\nIl testo mostra chiaramente, e diversamente da quanto la Chiesa aveva fatto finora, che spetta al vescovo, o ad un suo delegato, \"andare in cerca\" degli eretici per processarli. Da qui il termine di \"inquisire\", ossia ricercare i colpevoli."}
{"id": "2465921", "revid": "1442080", "url": "https://it.wikipedia.org/wiki?curid=2465921", "title": "Stazione Birra", "text": "Stazione Birra \u00e8 un album live di Nada, pubblicato nel 2008.\nStoria.\nL'album esce a conclusione del tour \"Luna in piena\" e racchiude un'ampia panoramica della carriera dell'artista, dai classici pop degli esordi (\"Ma che freddo fa\" e \"Il cuore \u00e8 uno zingaro\") alle hit degli anni Ottanta (\"Amore disperato\" e \"Ti stringer\u00f2\"), dall'omaggio a Piero Ciampi (\"Come faceva freddo\") al rock d'autore pi\u00f9 recente.\nContiene la reinterpretazione del brano \"Novembre\", composto e suonato dalla band comasca Les Fleurs des Maladives e pubblicato nel loro album del 2007 \"Antinom\u00ece EP\". \n\"Stazione Birra\" \u00e8 il nome del disco-pub romano dove \u00e8 stato registrato il concerto il 28 settembre 2008, ultima tappa del tour \"Luna in piena\".\nLa tracklist comprende 16 brani, fra i quali 2 inediti (\"Stretta\" e \"Novembre\"), entrambi usciti come singoli."}
{"id": "2465922", "revid": "287204", "url": "https://it.wikipedia.org/wiki?curid=2465922", "title": "Libba Bray", "text": "Vive a New York con il marito. La sua storia fu segnata dal divorzio dei genitori e da un terribile incidente che da quando aveva 18 anni l'ha costretta a continui interventi chirurgici."}
{"id": "2465923", "revid": "6923", "url": "https://it.wikipedia.org/wiki?curid=2465923", "title": "Claudio Scott", "text": "Biografia.\nCantautore della scuola franco/belga, nel 1967 vince il Festival du pays noir con il brano \"Le temps\" di Claude Marlier, suo maestro di canto. Inizia a farsi conoscere tra i giovani del suo paese, era il tempo del \"Twist\". In Italia, nel 1977 vince un concorso indetto da una delle pi\u00f9 famose radio dell'epoca, radio \"E.R.A.Stereo 2000\", Il \"Cantasera\".\nNel 1978 Dario Zampa, un cantautore Friulano, produce il suo primo 45 giri, \"Il Signor Generale\". Rester\u00e0 a lungo il suo cavallo di battaglia.\nNel 1983, incide \"Peccato\" per la \"Pegaso Production\" il suo primo album, con un brano supervisionato negli arrangiamenti da Maurizio Vandelli (ex Equipe 84.\nNel 1983, prodotto da Mario di Tommaso arriva all'etichetta discografica Targa con il singolo \"Pour une enfant/Bambolina\", il cui lato A \u00e8 cantato in lingua francese. Scrive anche per diversi artisti, con alcuni di loro si ritrover\u00e0 spesso dal vivo, in qualche concerto.\nClaudio riceve nello stesso anno, dal direttore artistico della \"Targa\", la proposta di partecipare al Festival di Sanremo 1984, ma per motivi personali deve rifiutare l'offerta. \nNel 1994 incide un brano dal titolo \"M\u00e9ditation\", del quale firma la musica e usufruisce di una poesia di A.Lambrix,l'autore del libro \"La bataille du charbon\", dedicato ai minatori del suo paese, e lo dedica a suo padre scomparso da poco. Questa incisione gli frutter\u00e0 un disco d'oro per le 58.000 copie vendute e una lunga permanenza nella hit.\nIncide negli anni successivi \"Mister Movie\" tra l'altro, \u00e8 l'unico in Europa e forse nel mondo a dedicare un disco ai 100 anni del Cinema (1995), faranno seguito \"Mi vida es mi vida\", \"Cristalli di tempo\", \"Le donne\", \"The Wind\" ed infine \"Il Cow-Boy\" dedicato al suo idolo d'infanzia \"Roy Roger\". Il suo dodicesimo lavoro discografico \u00e8 intitolato ELO\u00efSE, un disco con 15 brani edito dalla Red Sun Records. Claudio adesso \u00e8 fermo (o quasi) professionalmente, insegna Armonica a bocca (Diatonica) e scrive sigle per grandi aziende nel settore del turismo e altro.\nNel 2020 si rimette a scrivere e uno dei suoi brani attira l'attenzione di un musicista belga, suo amico dall'infanzia. Con l'aiuto dei suoi sempre fedeli amici e collaboratori, scrive, arrangia e incide \"\"Elo\u00efse\", il suo 12\u00ba album pubblicato.\nDiscografia.\n\"Il signor generale\", Audiomark Record 1977, primo 45 giri con Je veux t\u2019aimer (voglio amarti) sul retro. Prodotto da Dario Zampa, la canzone \u201cIl signor generale\u201d, 1977 \u00e8 nata guardando la copertina del disco di un suo amico Belga, Marc Aryan, registrata in studio discografico, subito dopo la vittoria al \u201cCantaser\u201d di Radio E.R.A stereo 2000.\n\"Ricordo d\u2019Amore\", con l\u2019etichetta dell\u2019Audiovision Records nacque dalla collaborazione con Roberto Zanette, bassista, che assieme al padre, un famoso fotografo, crearono uno studio di registrazione e proposero di incidere per loro. 1979 -1980.\nIn quell\u2019anno incide una nuova versione di \"Peccato\"\" contenuta gi\u00e0 nell\u2019album \"Ricordo d\u2019amore\", per la \"Pegaso Production\", supervisionato negli arrangiamenti da Maurizio Vandelli (ex Equipe 84) e pubblicato nella raccolta \"Canta Italia 83\" sotto lo pseudonimo di \"Jean Claude Scotti.\"\nIl secondo 45 giri, \"Bambolina\" prodotto da Mario Di Tommaso per la casa discografica Targa Star Italiana di Mario Rapallo.\n\"The wind\" \u2013 Registrato e pubblicato dall\u2019A.V.F. di Francesco Comelli.\n\"Le donne\" \u2013 Registrato e pubblicato dall\u2019A.V.F. di Francesco Comelli.\n\"Cristalli di tempo\" \u2013 Registrato e pubblicato dall\u2019A.V.F. di Francesco Comelli\n\"Meditation\" - Disco con maggior successo di vendite Registrato e Pubblicato dalla casa discografica Audio M\nIl suo omaggio al \u201cSIGNOR CINEMA \u2013 MISTER MOVIE\u201d che nel 1995 compiva 100 anni, .\n\"Mi vida es mi vida\" - Registrato e pubblicato dalla casa discografica Level's Studio\n\"Il signor Generale\" - Compilation composta da 8 inediti e 4 cover registrato dalla Red Sun Records.\n\"Elo\u00efse -\" Compilation composta da 12 inediti e 3 brani tratti da alcuni album precedenti registrato dalla Red Sun Records."}
{"id": "2465924", "revid": "729019", "url": "https://it.wikipedia.org/wiki?curid=2465924", "title": "V\u00e1s\u00e1rosdomb\u00f3", "text": "V\u00e1s\u00e1rosdomb\u00f3 \u00e8 un comune dell'Ungheria di 1.158 abitanti (dati 2008) situato nella provincia di Baranya, regione Transdanubio Meridionale"}
{"id": "2465925", "revid": "547034", "url": "https://it.wikipedia.org/wiki?curid=2465925", "title": "Salvador Pineda", "text": "Biografia.\nPineda \u00e8 apparso in molte telenovelas di successo come \"Mariana il diritto di nascere\", \"Cuore di pietra\" e \"Maddalena\"; l'ultimo suo lavoro visto in Italia \u00e8 \"Esmeralda\" nel ruolo del Dott. Lucio Malaver\nPer alcuni anni \u00e8 stato sentimentalmente legato a Mayra Alejandra, che l'ha reso padre di un maschio, Aaron Salvador. Il ragazzo \u00e8 tuttavia quasi sempre vissuto con la madre."}
{"id": "2465926", "revid": "76963", "url": "https://it.wikipedia.org/wiki?curid=2465926", "title": "Jeremy Licht", "text": "Attore bambino, attivo soprattutto durante gli anni ottanta, deve la sua notoriet\u00e0 al ruolo di Mark Hogan nella situation comedy \"La famiglia Hogan\" (1986-1991). A parte una breve apparizione in un cortometraggio del 2009, risulta inattivo dal 1993.\nBiografia.\nInfanzia e carriera.\nHa iniziato la sua carriera abbastanza presto realizzando alcuni spot commerciali per marchi di pannolini e poi vari film, durante i suoi anni giovanili; tra i ruoli pi\u00f9 importanti e conosciuti interpretati dall'attore vi \u00e8 quello di \"Mark Hogan\" nella famosa situation comedy \"La famiglia Hogan\" (1986 - 1991), guadagnandosi, nel corso degli anni ottanta, l'ammirazione del pubblico nonch\u00e9 varie copertine di riviste per teenager.\nDopo la fine di questa serie televisiva Licht si \u00e8 dedicato prevalentemente agli studi, frequentando la University of Southern California, dove ha conseguito una laurea.\nRiconoscimenti.\nJeremy Licht ha conseguito 5 nomination per gli \"Young Artist Awards\", di cui una nel 1984 riguardante il film \"Ai confini della realt\u00e0\" (1983), e 4 negli anni dal 1987 al 1990, relativamente alla serie \"La famiglia Hogan\"."}
{"id": "2465928", "revid": "726373", "url": "https://it.wikipedia.org/wiki?curid=2465928", "title": "Una grande e terribile bellezza", "text": "Una grande e terribile bellezza \u00e8 il primo romanzo della trilogia con protagonista Gemma Doyle, creata da Libba Bray. In Italia il libro \u00e8 stato pubblicato da Elliot Edizioni nel 2008.\nConsiderato il capolavoro per eccellenza del new gothic, il fantasy ambientato in epoca vittoriana, sta riscuotendo notevole successo negli Stati Uniti. Sono stati acquistati i diritti per la versione cinematografica dalla Icon di Mel Gibson, e ne \u00e8 prevista la produzione per il 2010.\nLa sedicenne Gemma Doyle che vive a Bombay, rimasta orfana di madre si trasferisce a Londra, in un collegio femminile, la Spence Academy. Qui, riesce a farsi le prime amiche: la potente Felicity, la vezzosa Pippi e l'imbranata Ann. Dopo un primo periodo di permanenza, costellato di noiose lezioni e oscure visioni (nonch\u00e9 dalla presenza di un giovane indiano misterioso, Kartik) Gemma viene a scoprire dell'esistenza dell'Ordine, una congrega di sole donne dedite alla magia. Assieme alle amiche, nonostante la ferma opposizione di Kartik, Gemma \u00e8 decisa a saperne di pi\u00f9, a trasgredire le regole della Spence, ad avventurarsi nelle grotte buie e nelle pagine di un diario misterioso, dove alcuni pressanti interrogativi troveranno finalmente un chiarimento..."}
{"id": "2465930", "revid": "110157", "url": "https://it.wikipedia.org/wiki?curid=2465930", "title": "V\u00e1s\u00e1rosb\u00e9c", "text": "V\u00e1s\u00e1rosb\u00e9c \u00e8 un comune dell'Ungheria di 168 abitanti (dati 2008) situato nella provincia di Baranya, regione Transdanubio Meridionale"}
{"id": "2465931", "revid": "1833487", "url": "https://it.wikipedia.org/wiki?curid=2465931", "title": "D\u00fan Chaoin", "text": "D\u00fan Chaoin (in inglese \"Dunquin\") \u00e8 un villaggio del contea del Kerry, situato nella penisola di Dingle. Il villaggio confina con Baile an Fheirt\u00e9araigh a nord-est e con Ceann Tr\u00e1 a sud-est. D\u00fan Chaoin \u00e8 situato nel cuore della Gaeltacht, e la lingua irlandese viene largamente parlata nel villaggio. \nL'arcipelago delle isole Blasket \u00e8 situato poco al largo di D\u00fan Chaoin. Le Blasket sono disabitate dal 1953 ma un grande museo dedicato alla loro cultura e letteratura \u00e8 situato a D\u00fan Chaoin."}
{"id": "2465935", "revid": "729019", "url": "https://it.wikipedia.org/wiki?curid=2465935", "title": "Varga (Ungheria)", "text": "Varga \u00e8 un comune dell'Ungheria di 118 abitanti (dati 2008) situato nella provincia di Baranya, regione Transdanubio Meridionale"}
{"id": "2465937", "revid": "110157", "url": "https://it.wikipedia.org/wiki?curid=2465937", "title": "V\u00e1rad", "text": "V\u00e1rad \u00e8 un comune dell'Ungheria di 109 abitanti (dati 2008) situato nella provincia di Baranya, regione Transdanubio Meridionale"}
{"id": "2465940", "revid": "266224", "url": "https://it.wikipedia.org/wiki?curid=2465940", "title": "Ghermidori", "text": ""}
{"id": "2465941", "revid": "1816818", "url": "https://it.wikipedia.org/wiki?curid=2465941", "title": "Joel Townsley Rogers", "text": "Rogers scrisse romanzi di fantascienza, avventura e gialli. Studi\u00f2 all'Universit\u00e0 Harvard. Durante la Prima guerra mondiale prest\u00f2 servizio in aeronautica come istruttore di volo. Dopo la guerra, inizi\u00f2 a pubblicare storie, principalmente in periodici popolari.\nNel 1922 accett\u00f2 di dirigere la Brentano's Book Chat, una rivista di libri di New York, ottenendo la pubblicazione del suo primo romanzo, \"Once in a Red Moon\" (1923).\nIl suo romanzo pi\u00f9 famoso \u00e8 La rossa mano destra (\"The Red Right Hand\", 1945), ristampato numerose volte in diverse edizioni. Rogers pubblic\u00f2 anche centinaia di racconti brevi e alcuni romanzi di scarso successo (\"Lady with the Dice\" (1946) e \"The Stopped Clock\" (1958))."}
{"id": "2465947", "revid": "767487", "url": "https://it.wikipedia.org/wiki?curid=2465947", "title": "Pecos Bill - Una leggenda per amico", "text": "Pecos Bill - Una leggenda per amico (\"Tall Tale: The Unbelievable Adventures of Pecos Bill\") \u00e8 un film del 1995 diretto da Jeremiah S. Chechik con protagonista Patrick Swayze, nei panni del cowboy Pecos Bill. Il film \u00e8 prodotto dalla Walt Disney Pictures e mescola due generi differenti come il western e il fantasy.\nTrama.\nIl giovane Daniel Hackett deve salvare a tutti i costi Paradise Valley, la fattoria del padre. La terra dove \u00e8 nata Paradise Valley \u00e8 ambita dall'avido e senza scrupoli J.P. Stiles, che cerca con ogni mezzo di impossessarsi del terreno. Dopo che Stiles ha tentato di uccidere il padre, Daniel scappa e nella sua fuga si imbatte in Pecos Bill, l'eroe di cui suo padre gli ha raccontato le coraggiose e leggendarie avventure. Pecos Bill, assieme al taglialegna Paul Bunyan e all'ex schiavo John Henry, aiuter\u00e0 la famiglia Hackett a salvare la propria fattoria dalle grinfie di Stiles."}
{"id": "2465949", "revid": "1711941", "url": "https://it.wikipedia.org/wiki?curid=2465949", "title": "Berberismo", "text": "Il berberismo () \u00e8 un movimento politico e culturale sviluppatosi principalmente in Algeria e Marocco volto alla preservazione e alla valorizzazione dell'identit\u00e0 berbera. Le radici del movimento trovano origine nell'ambito della colonizzazione francese del Nordafrica, quando una serie di antropologi ed etnologi europei svilupparono gli studi sulla cultura, sulla storia e sulla lingua berbera. La coscienza identitaria berbera cominci\u00f2 a diffondersi nella prima met\u00e0 del XX secolo tra i giovani cabili del movimento nazionalista algerino, i quali furono tuttavia emarginati dai dirigenti di lingua araba. Forti contributi alla riscoperta dell'identit\u00e0 berbera furono dati da alcune associazioni attive in Francia, la principale delle quali fu l'Accademia berbera. Il berberismo si diffuse nel corso degli anni 1970 in Cabilia, dove nel 1980 scoppi\u00f2 la primavera berbera. Nel corso dei decenni seguenti un forte interesse per il berberismo si svilupp\u00f2 in Marocco, dove nacquero centinaia di associazioni culturali berbere. A partire dagli anni 1990 i governi di Marocco e Algeria decisero di venire incontro alle rivendicazioni berberiste, intraprendendo iniziative che integrarono parzialmente la lingua berbera in campo educativo. La primavera araba vide il movimento berberista protestare in piazza per un riconoscimento ufficiale della lingua berbera e per rivendicare riforme politiche e sociali. Il berbero venne riconosciuto come lingua ufficiale in Marocco nel 2011 e in Algeria nel 2016.\nStoria.\nLa colonizzazione francese.\nStoricamente, la comune religione islamica del Maghreb ha prevenuto polarizzazioni o conflitti etnici tra le componenti arabe e quelle berbere; le popolazioni rurali maghrebine si riconoscevano primariamente nell'identit\u00e0 tribale, anzich\u00e9 in quella etnica. Le prime asserzioni e politicizzazioni dell'identit\u00e0 berbera avvennero in occasione dell'occupazione francese, quando le autorit\u00e0 coloniali promossero una diversa identit\u00e0 etnica e culturale per i berberi. Una serie di intellettuali europei approfondirono gli studi sulla storia e sulla cultura berbera: il colonnello Adolphe Hanoteau raccolse decine di poesie e canzoni della Cabilia; venne poi riscoperta la figura di Kahina, regina berbera che si oppose all'invasione araba del Nordafrica e che venne paragonata a Giovanna d'Arco.\nLa forte influenza del razzismo scientifico favor\u00ec l'elaborazione di una teoria secondo la quale i berberi sarebbero stati un popolo di origine europea, superiore razzialmente agli arabi e costretto a convertirsi all'Islam contro la propria volont\u00e0. Il cardinale Lavigerie fond\u00f2 i Padri Bianchi, societ\u00e0 volta a convertire i berberi cabili al cristianesimo; la missione evangelizzatrice non ebbe tuttavia successo, dal momento che il numero dei cabili convertiti fu minuscolo, anche se maggiore che nel resto dell'Algeria. Un pi\u00f9 sostanzioso successo in Cabilia lo conobbero la diffusione del francese come seconda lingua e la formazione di una classe media occidentalizzata. L'attenzione nei confronti dell'identit\u00e0 berbera si diffuse tra vasti settori dell'amministrazione coloniale, che nel Marocco francese proposero il Dahir berbero del 1930, volto a istituzionalizzare nelle regioni berbere il locale diritto tribale al posto di quello sciaraitico; l'iniziativa provoc\u00f2 una forte reazione da parte dei nazionalisti marocchini, i quali denunciarono il progetto come un'iniziativa di \"Divide et impera\" tra berberi e arabi.\nLa politica di condiscendenza delle autorit\u00e0 coloniali nei confronti dell'identit\u00e0 berbera non port\u00f2 le comunit\u00e0 berbere ad appoggiare il dominio coloniale, dal momento che le rivolte anticoloniali trovavano un vasto appoggio nelle regioni berbere, gi\u00e0 nell'ambito della conquista francese dell'Algeria e del Marocco e nella guerra del Rif e successivamente negli anni 1950, in seno ai movimenti nazionalisti algerini e marocchini.\nLa crisi berberista in Algeria.\nIn seno ai movimenti nazionalisti algerini cominci\u00f2 a emergere a partire dagli anni 1940 una nuova generazione di giovani intellettuali originari delle regioni rurali della Cabilia e sensibili verso la valorizzazione dell'identit\u00e0 berbera; tra questi si distinsero in particolare Hocine A\u00eft Ahmed, Ali La\u00efm\u00e8che, Amar Ould Hamouda e Rachid Ali Yahia. La gran parte di questi erano studenti di classe media provenienti da un contesto educativo francese. Nel 1934 Mohand Amokrane Khelifati compose un alfabeto berbero e nel 1945 il militante Mohand Idir Ait Amrane compose il canto \"Ekkr a mmi-s Umazi\u0263\", che divenne un inno nazionalista berbero. Questo nuovo gruppo cominci\u00f2 a prendere coscienza della propria dimensione identitaria e ad asserire la necessit\u00e0 di integrarla nel piano ideologico del movimento nazionalista, fermamente fondato su un'identit\u00e0 esclusivamente arabo-islamica. Le istanze delle componenti cabile non furono accolte dai dirigenti nazionalisti di lingua araba.\nIn seguito alla fondazione del Movimento per il Trionfo delle Libert\u00e0 Democratiche, i dirigenti nazionalisti, sotto la guida di Messali Hajj, promossero un'identit\u00e0 esclusivamente arabo-islamica dell'Algeria, ostracizzando sempre pi\u00f9 la dimensione cabilo-berbera. Queste iniziative incrementarono la polarizzazione tra la componente arabo-islamista e quella cabila tendente al marxismo. L'appello alle Nazioni Unite pronunciato da Messali Hajj nel settembre 1948, nel quale asser\u00ec un'identit\u00e0 esclusivamente araba dell'Algeria, dichiarata parte di un Maghreb arabo, scaten\u00f2 la reazione della componente berberista, che si pronunci\u00f2 a favore di un'\"Algeria algerina\". I dirigenti a loro volta denunciarono le istanze berberiste come un complotto architettato dai colonialisti e di matrice comunista, intraprendendo una repressione verso i berberisti. I dirigenti cabili del movimento nazionalista furono per la gran parte emarginati. L'episodio venne definito \"crisi berberista\". La componente berberista, vessata dalla repressione sia da parte delle autorit\u00e0 coloniali che dal movimento nazionalista, si disperse nel corso degli anni seguenti.\nLa riscoperta dell'identit\u00e0 berbera in Francia.\nNel corso del XX secolo si stabil\u00ec in Francia una cospicua comunit\u00e0 algerina, la maggior parte della quale era di origine berbera; oltre la met\u00e0 dei algerini residenti in Francia nel 1954 erano infatti originari della Cabilia. La comunit\u00e0 algerina francese si moltiplic\u00f2 nel corso degli anni successivi, tanto che nel 1975 la comunit\u00e0 contava membri, circa un terzo dei quali di origine cabila. La Francia divenne un terreno fertile per la riscoperta dell'identit\u00e0 berbera. Nel marzo 1954 venne fondata a Parigi l'associazione Tiwizi i tmazight, che raccolse intellettuali e sindacalisti berberisti precedentemente membri del movimento nazionalista algerino.\nNel 1967 venne fondata l'Accademia berbera, volta alla promozione della cultura, della storia e di una coscienza identitaria berbera. L'associazione riun\u00ec un folto gruppo di personalit\u00e0 berbere del mondo accademico e artistico, per la maggior parte cabili, tra i quali l'antropologo e scrittore Mouloud Mammeri, la cantante Taos Amrouche, l'ufficiale Abdelkader Rahmani e il militante Mohand-A\u00e2rav Bessaoud. L'Accademia berbera si mobilit\u00f2 per espandere la sua influenza culturale tra la comunit\u00e0 cabila francese, promuovendo l'alfabeto neo-tifinagh e distribuendo volantini e pamphlet, che spesso raggiungevano clandestinamente anche la madrepatria. Nel 1968 l'Accademia berbera pose come primo anno del calendario berbero il 950 a.C. per commemorare l'ascesa nell'antico Egitto del faraone Sheshonq I, appartenente all'antica trib\u00f9 berbera dei Mashuash, considerato un evento significativo che rappresent\u00f2 l'ingresso dei berberi nella storia. Bessaoud realizz\u00f2 la bandiera berbera, costituita da tre bande orizzontali di colore blu, verde e giallo, con il simbolo neo-tifinagh \u2d63 in rosso al centro.\nNel 1972 un gruppo di studenti universitari fuoriusciti dall'Accademia berbera in quanto in disaccordo con la politicizzazione delle sue attivit\u00e0 fondarono il Groupe d'\u00c9tudes Berb\u00e8res, con l'obiettivo di conquistare una legittimit\u00e0 accademica e scientifica per lo studio della lingua berbera, attraendo l'interesse di intellettuali francesi quali Ernest Gellner, Pierre Bourdieu, Germaine Tillion e Lucette Valensi. Tra le attivit\u00e0 del gruppo vi fu la pubblicazione di riviste quali il \"Bulletin d'\u00e9tudes Berb\u00e8res\" e \"Tisaruf\" e l'organizzazione di attivit\u00e0 teatrali e musicali. Importanti contributi alla riscoperta dell'identit\u00e0 berbera furono dati da Gabriel Camps, che fond\u00f2 l\"Encyclop\u00e9die berb\u00e8re\", e da Mouloud Mammeri, il cui impegno in ambito letterario, poetico e accademico divenne un punto di riferimento per la giovent\u00f9 cabila.\nLo sviluppo del berberismo in Algeria.\nIn seguito all'indipendenza dell'Algeria la classe dirigente del Fronte di Liberazione Nazionale, guidata da Ahmed Ben Bella, adott\u00f2 un'identit\u00e0 nazionale arabo-islamica e come apparato ideologico fece riferimento al socialismo arabo. Venne implementata una massiccia arabizzazione del sistema educativo e amministrativo volta a sradicare il dominio della lingua francese nella societ\u00e0 algerina e che si oppose a ogni tentativo di riconoscimento della lingua berbera. Per ovviare alla scarsit\u00e0 di insegnanti educati in lingua araba, vennero importati migliaia di insegnanti da Egitto e Siria, molti dei quali erano simpatizzanti dei Fratelli Musulmani e conseguentemente convinti della superiorit\u00e0 dell'arabo classico; si venne cos\u00ec a creare una polarizzazione tra questi ultimi e la classe media berbera cabila, francofona e laica, dominante nella pubblica amministrazione.\nTra gli anni 1960 e 1970, malgrado l'iniziale contrariet\u00e0 del governo algerino, Mouloud Mammeri insegn\u00f2 lingua berbera ed etnologia all'Universit\u00e0 di Algeri, dando impulso alla nascita di una nuova generazione di etnologi e antropologi cabili che concentrarono i loro studi sulla societ\u00e0 rurale. La riscoperta dell'identit\u00e0 berbera si estese nel corso degli anni 1970 alla classe intellettuale cabila, che costitu\u00ec nei suoi luoghi di incontro, come nei caff\u00e8, nei ristoranti e negli alberghi, aree dearabizzate, nelle quali le lingue utilizzate erano esclusivamente il berbero e il francese. Le partite della Jeunesse Sportive de Kabylie divennero un'occasione per esprimere l'orgoglio berbero e nei licei e nelle universit\u00e0 comparvero i primi embrioni del Movimento Culturale Berbero. In ambito musicale si afferm\u00f2 una forte sensibilit\u00e0 verso il tradizionale ambiente rurale cabilo, evocato prima da Taos Amrouche e Slimane Azem e poi da una nuova generazione di cantanti, tra i quali Lounis Ait Menguellet, Loun\u00e8s Matoub e Ferhat Mehenni. In particolare un ampio successo lo conobbe la canzone \"A Vava Inouva\" di Idir.\nIl fermento culturale si diffuse nella societ\u00e0 cabila; nel 1974 in occasione di un festival musicale il pubblico manifest\u00f2 contro la decisione di sostituire i cantanti berberi con cantanti arabi; nel 1977 in occasione di una partita disputata ad Algeri i tifosi della Jeunesse Sportive de Kabylie sopraffecero l'inno nazionale algerino con slogan quali \"a bas les arabes\" (\"abbasso gli arabi\"), \"imazighen, imazighen\" (\"berberi, berberi\") e \"vive la Kabilye\" (\"viva la Cabilia\"). Lo Stato reag\u00ec reprimendo gli ambienti berberisti: impose alla Jeunesse Sportive de Kabylie di cambiare il nome e di limitare la sua identit\u00e0 cabila, limit\u00f2 l'influenza del \"Fichier de documentation berb\u00e8re\" dei Padri Bianchi, sospese svariati canali radiofonici cabili, fece chiudere le attivit\u00e0 fondate da Mammeri all'Universit\u00e0 di Algeri, arrest\u00f2 centinaia di attivisti colti in possesso di materiale dell'Accademia berbera e represse l'identit\u00e0 berbera in ambito musicale e culturale.\nLe tensioni tra lo Stato e i berberisti incrementarono nel 1979, nell'ambito di una sempre maggiore arabizzazione del sistema educativo, precipitando nel marzo 1980, quando le autorit\u00e0 annullarono all'ultimo una conferenza di Mammeri sulla poesia cabila antica all'Universit\u00e0 di Tizi Ouzou. Centinaia di studenti protestarono contro la decisione. Scioperi e manifestazioni furono poi indetti nel resto della Cabilia e ad Algeri, coinvolgendo non solo studenti, ma anche lavoratori, imprenditori e professionisti. Il 20 aprile la polizia assalt\u00f2 vari dormitori, una fabbrica e un ospedale, scontrandosi con i manifestanti. Gli eventi, che presero il nome di \"primavera berbera\", attirarono l'attenzione mediatica francese e delle organizzazioni internazionali per i diritti umani. Il governo decise progressivamente di agire con condiscendenza nei confronti dei berberisti, rilasciando gli attivisti arrestati e promettendo la fondazione di un dipartimento dedicato agli studi berberi all'Universit\u00e0 di Tizi Ouzou.\nL'introduzione del multipartitismo in Algeria a partire dalla fine degli anni 1980 apr\u00ec nuove prospettive per il Movimento Culturale Berbero, emerso dopo gli eventi della primavera berbera. Le rivendicazioni berberiste e quelle per i diritti umani cominciarono a convergere, trovando gran parte dell'appoggio in Cabilia. Il sostegno elettorale in Cabilia si raccolse principalmente attorno a due partiti, entrambi berberisti: il Fronte delle Forze Socialiste, formazione di ispirazione socialdemocratica fondata nel 1963 da Hocine A\u00eft Ahmed, e il Raggruppamento per la Cultura e la Democrazia, di ispirazione liberale e fondato nel 1989 da membri del Movimento Culturale Berbero guidati da Sa\u00efd Sadi. Entrambi i partiti individuarono obiettivi nazionali, evitando un'agenda politica regionalista. I due partiti dominarono la politica in Cabilia nel corso dei decenni seguenti; in occasione delle elezioni locali e nazionali del 1990 e del 1991 la Cabilia fu una delle regioni dove il Fronte Islamico di Salvezza ottenne i risultati pi\u00f9 bassi. Il Raggruppamento per la Cultura e la Democrazia adott\u00f2 principi favorevoli alla laicit\u00e0, in opposizione all'islamismo sempre pi\u00f9 popolare nel resto dell'Algeria. Il berberismo si diffuse nel corso degli anni seguenti nelle zone rurali della Cabilia grazie all'impegno di studenti e attivisti affiliati al Movimento Culturale Berbero, che svolsero un ruolo fondamentale nel ristrutturare la vita politica e sociale dei villaggi e nel costruire una solida base di appoggio alle proprie rivendicazioni.\nMalgrado limitate concessioni, tra le quali la fondazione di dipartimenti universitari e di un canale televisivo in lingua berbera, lo Stato adott\u00f2 nel gennaio 1991 una legge che rafforz\u00f2 la sua identit\u00e0 arabo-islamica. Nel 1994 Ferhat Mehenni, allora esponente di spicco del Movimento Culturale Berbero, indette un boicottaggio delle scuole in Cabilia, volto a rivendicare il riconoscimento della lingua berbera. Il successo degli islamisti del Fronte Islamico di Salvezza in politica e in ambito sociale e il conseguente scoppio della guerra civile convinsero il governo dell'Algeria a individuare i berberisti, fermamente laici, come degli alleati. Conseguentemente, a partire dal 1994 il governo espresse il suo sostegno all'identit\u00e0 berbera, annunciando la fondazione del Haut-commissariat \u00e0 l'amazighit\u00e9, incaricato di integrare la lingua berbera in ambito educativo e mediatico. Nel 1995 l'identit\u00e0 berbera venne riconosciuta dalla costituzione come una delle componenti dell'identit\u00e0 nazionale, insieme a quella islamica e araba. L'assassinio del cantante laico e berberista Loun\u00e8s Matoub nel 1998 provoc\u00f2 una vasta dimostrazione berberista che riun\u00ec oltre manifestanti raggruppatisi in occasione del funerale, i quali espressero la loro opposizione al governo e all'identit\u00e0 araba dello Stato.\nLa diffusione del berberismo in Marocco.\nLe dinamiche che in ambito politico avrebbero poi favorito un terreno fertile per la diffusione del berberismo in Marocco furono relative alla composizione del movimento nazionalista marocchino, la cui formazione principale, l'Istiqlal, rimase legato prevalentemente alla borghesia urbana e arabofona di F\u00e8s e Rabat, sviluppando un'agenda nazionalista araba. I notabili berberi delle regioni rurali rimasero per la gran parte esclusi dal partito, confluendo in seguito all'indipendenza del Paese nel Movimento Popolare, il quale appoggi\u00f2 il palazzo reale. Lo Stato marocchino, a differenza di quanto avvenuto nella vicina Algeria, non adott\u00f2 un approccio eccessivamente repressivo nei confronti dell'identit\u00e0 berbera, tollerandone alcune limitate espressioni in ambito culturale. Importante contributo alla formazione del berberismo marocchino fu dato da Mohamed Chafik, che tra il 1963 e il 1965 scrisse vari articoli sul patrimonio culturale berbero. La riscoperta dell'identit\u00e0 berbera si verific\u00f2 soprattutto tra la comunit\u00e0 accademica berbera di Rabat, originaria soprattutto del Sous. Nel 1967 venne fondata l'AMREC, una delle prime associazioni berberiste marocchine, diretta da Brahim Akhiat. Nel movimento berberista marocchino confluirono perlopi\u00f9 intellettuali disillusi dagli ideali panarabisti della sinistra marocchina. Vari gruppi musicali espressero nel corso degli anni 1970 la propria identit\u00e0 berbera, tra questi gli Ousmane. Il berberismo marocchino tra gli anni 1960 e 1970 si poneva soprattutto in contrapposizione all'\u00e9lite \"fassi\", a causa del suo orientamento arabo-islamico e della sua ostilit\u00e0 all'identit\u00e0 berbera.\nLa questione berbera in Marocco cominci\u00f2 a emergere soprattutto a partire dagli anni 1980, in seguito ad alcuni accesi dibattiti in parlamento relativi all'arabizzazione attuata dallo Stato marocchino nel corso degli anni precedenti; membri del Movimento Popolare costituirono un gruppo parlamentare favorevole alla preservazione del patrimonio culturale berbero. Mohamed Chafik, allora direttore del Collegio Reale, su incarico del ministero dell'interno redasse un rapporto sulla questione berbera, nel quale propose la fondazione di un istituto e di un dipartimento universitario dedicati allo studio sulla lingua berbera. La proposta venne approvata dal parlamento nel 1979, anche se il progetto venne poi di fatto abbandonato. L'iniziativa incoraggi\u00f2 gli intellettuali berberi a sviluppare un dibattito pubblico relativo alla questione. La primavera berbera scoppiata in Algeria nel marzo 1980 diffuse maggiormente una coscienza identitaria berbera tra la classe intellettuale berbera marocchina. Tra le principali riviste che comparvero nel 1980 si distinse in particolare \"Amazigh\". Nell'agosto 1980 l'AMREC organizz\u00f2 ad Agadir un seminario accademico che accolse ricercatori e intellettuali, volto a intavolare un dibattito relativo all'identit\u00e0 berbera; nell'ambito di questa occasione venne decretato il valore dispregiativo del termine \"berbero\" (considerato derivato da \"barbaro\"), al quale si prefer\u00ec l'endonimo \"amazigh\". Lo Stato reag\u00ec reprimendo il movimento berberista, del quale temeva una deriva politica; le associazioni berbere vennero costrette a sospendere le proprie attivit\u00e0 nel corso degli anni 1980. Vari attivisti berberisti, tra i quali Ahmed Boukous, Ali Sidqi Azaykou, Hassan Idbelkassem, fondatore dell'associazione Tamaynut, Ouzzin Aherdane e Ahmed Bouskoul, dovettero affrontare arresti o limitazioni delle proprie libert\u00e0.\nA partire dagli anni 1990 le condizioni critiche dell'economia marocchina, le conseguenti tensioni sociali e la pressione internazionale costrinsero lo Stato a intraprendere riforme sociali e a migliorare l'immagine del Marocco all'estero per quanto riguardava i diritti umani. Il processo di liberalizzazione politica favor\u00ec l'emergere di associazioni politiche e culturali nella societ\u00e0 civile. Il movimento berberista colse l'occasione per riorganizzarsi, stabilendo svariate conferenze e dimostrazioni e fondando una serie di giornali e riviste. Le idee del movimento, fino ad allora limitate al ceto intellettuale, cominciarono a diffondersi anche tra gli strati popolari berberi, in particolare tra gli studenti e tra la giovent\u00f9 urbana. Le istanze del movimento cominciarono ad adottare connotati politici. Nel 1991 sei associazioni redassero la Carta di Agadir, la quale raccolse le richieste del movimento berberista e asser\u00ec l'identit\u00e0 berbera del Maghreb, criticando e denunciando il dominio esclusivamente arabo-islamico in ambito culturale, sociale e politico. La carta stabil\u00ec in particolare la necessit\u00e0 di standardizzare e riconoscere il berbero come lingua ufficiale accanto all'arabo e di favorirne l'integrazione in ambito educativo e mediatico.\nNel 1991 l'associazione Tamaynut tradusse in berbero la dichiarazione universale dei diritti umani e venne invitata dalle Nazioni Unite a partecipare a una conferenza internazionale dei diritti umani. Tamaynut, insieme ad altre otto associazioni, decise di enfatizzare in ambito internazionale lo status dei berberi come minoranza indigena, posizione che non venne appoggiata dall'AMREC, volta a battersi per la valorizzazione di un'identit\u00e0 berbera condivisa da tutto il Marocco, rigettando il concetto di minoranza etnica. Nel 1993 le associazioni berberiste fondarono un consiglio di coordinamento nazionale e vennero fondate numerose riviste in lingua berbera, tra queste \"Tamount\", fondata da Brahim Akhiat nel 1994 in rappresentanza dell'AMREC, \"Tamazight\", fondata da Ahmed Adghirni nel 1995, e \"Le Monde Amazigh\", fondata nel 2001 da Rachid Raha. Il clima di tolleranza affermatosi in Marocco favor\u00ec la nascita di centinaia di associazioni culturali berbere nel corso degli anni seguenti e vennero avviati contatti e iniziative transnazionali con i gruppi berberisti attivi in Algeria e in Francia.\nLa tolleranza delle autorit\u00e0 fu per\u00f2 in gran parte limitata al solo ambito culturale e accademico; numerosi episodi confermarono la diffidenza dello Stato nei confronti del berberismo militante. Nel maggio 1994 sette attivisti dell'associazione Tilelli furono arrestati e processati per aver esposto striscioni in caratteri neo-tifinagh che invocavano al riconoscimento ufficiale della lingua berbera. Quattro dei sette attivisti vennero rilasciati, mentre i rimanenti tre furono multati e condannati a pene detentive. L'evento gener\u00f2 una vasta mobilitazione e oltre 400 avvocati si offrirono nel difendere i tre attivisti, che vennero rilasciati poco dopo. Le autorit\u00e0 governative decisero di offrire maggiori concessioni: il primo ministro Abdellatif Filali annunci\u00f2 l'inclusione di trasmissioni in berbero nelle reti televisive nazionali, mentre re Hasan II promise nel suo discorso del 20 agosto 1994 di integrare il berbero nel sistema educativo, in nome della preservazione dell'identit\u00e0 marocchina. Lo Stato tramite queste iniziative volle prevenire una deriva radicale del movimento, il quale veniva comunque percepito come moderato, a differenza delle forze islamiste, che nella vicina Algeria avevano ottenuto un largo consenso. Negli anni seguenti pochi furono tuttavia gli impegni concreti nell'integrare la lingua berbera in campo educativo e sociale. I berberisti denunciarono la sempre crescente arabizzazione dei toponimi locali oltre a una legge del 1996 che interd\u00ec ai genitori di adottare per i propri figli prenomi berberi o stranieri.\nLa questione berbera nel XXI secolo.\nL'attivismo militante berberista in Algeria riemerse in occasione della primavera nera del 2001, scoppiata in seguito all'omicidio di Massinissa Guermah, un giovane ragazzo cabilo, da parte della polizia. Il supporto della gran parte dell'elettorato cabilo al Fronte delle Forze Socialiste e al Raggruppamento per la Cultura e la Democrazia, attivi principalmente nella sola Cabilia, aveva comportato l'isolamento della regione, aggravato da una difficile situazione economica. Si era inoltre venuta a formarsi un'alienazione di buona parte della societ\u00e0 cabila nei confronti della politica, il che favor\u00ec l'emergere del movimento civico degli aarch. Le tensioni sociali e politiche favorirono un forte seguito per le mobilitazioni avviate nel corso dei mesi seguenti. Le rivendicazioni dei manifestanti vennero raccolte nella Piattaforma El Kseur. Le marce indette dai comitati di villaggio videro la partecipazione di centinaia di migliaia di persone. Il governo decise di riconoscere il berbero come lingua nazionale.\nIn seguito agli eventi della primavera nera, il berberismo algerino, che fino ad allora era stato contraddistinto da visioni su scala nazionale in favore di un'Algeria berbera, evitando derive particolariste o secessioniste, cominci\u00f2 a sperimentare l'emergere di gruppi che promuovevano un'agenda politica regionalista che esaltavano l'identit\u00e0 cabila. Nell'agosto 2001 il cantante Ferhat Mehenni annunci\u00f2 la fondazione del Movimento per l'autonomia della Cabilia, citando l'inefficienza dei partiti berberisti algerianisti nell'attuare riforme su scala nazionale e nell'attrarre un supporto significativo nelle regioni arabofone. Mehenni propose quindi di concentrare le attivit\u00e0 politiche riformiste all'interno della sola Cabilia. L'iniziativa venne sostenuta anche dal linguista Salem Chaker. La nuova formazione politica conobbe un significativo appoggio tra la comunit\u00e0 cabila residente in Francia, mentre in Cabilia la politica continu\u00f2 a perseguire obiettivi nazionali.\nIn Marocco Muhammad VI, asceso al trono nel 1999, promise una serie di riforme politiche e sociali, venendo incontro anche al movimento berberista. Pochi mesi dopo la sua ascesa al trono il re visit\u00f2 la regione del berbera del Rif, una delle pi\u00f9 marginalizzate del Paese, e rese omaggio a Abd el-Krim, eroe della guerra del Rif, figura popolare tra i giovani berberi marocchini e mai pienamente accolta dai nazionalisti arabi. Nel 2000 oltre 200 intellettuali e attivisti firmarono il Manifesto berbero, il quale rivendicava una concreta integrazione della lingua berbera in ogni ambito della societ\u00e0 marocchina, denunciando inoltre le politiche di marginalizzazione nei confronti delle regioni berbere. Gli eventi della primavera nera nella vicina Algeria videro un cospicuo seguito e appoggio in Marocco, dove gli attivisti organizzarono marce e dimostrazioni per esprimere la loro contrariet\u00e0 a un Marocco arabo. Nel corso degli anni 2000 le idee berberiste conobbero una sempre maggiore diffusione tra i giovani berberi delle citt\u00e0 e un importante ruolo in questo fenomeno fu ricoperto dalla musica; uno dei gruppi musicali a distinguersi nella promozione dell'identit\u00e0 berbera furono gli Izenzaren.\nIl sovrano annunci\u00f2 nel luglio 2001 la fondazione dell'IRCAM, istituto incaricato della promozione della cultura berbera e della standardizzazione del berbero. L'iniziativa venne accolta in modo eterogeneo all'interno del movimento berberista: molti attivisti accolsero il progetto con entusiasmo, mentre molti altri lo criticarono, considerandolo una strategia dello Stato per controllare il movimento. La condiscendenza del palazzo reale nei confronti dei berberisti era dovuta alla necessit\u00e0 di ampliare il consenso nella societ\u00e0, in un'ottica di contrasto agli islamisti. L'ala pi\u00f9 radicale del movimento berberista individu\u00f2 come necessit\u00e0 la creazione di un partito politico dedicato alle istanze berberiste. Nel 2005 venne fondato il Partito Democratico Amazigh Marocchino, sciolto poi dalle autorit\u00e0 in quanto la sua agenda politica venne considerata etnocentrica.\nNell'ambito della primavera araba del 2011 i berberisti furono particolarmente attivi nel promuovere le loro rivendicazioni, unendosi alle manifestazioni per le riforme politiche e sociali. In Marocco essi si integrarono nel Movimento del 20 febbraio, la cui richiesta per il riconoscimento del berbero come lingua ufficiale accanto alla lingua araba fu una delle lotte principali che contraddistinsero la formazione. Il berbero venne riconosciuto come lingua ufficiale dalla nuova costituzione approvata nel 2011. In Algeria le rivendicazioni berberiste furono promosse dal Raggruppamento per la Cultura e la Democrazia, mentre in Tunisia la caduta del regime di Ben Ali incoraggi\u00f2 la comunit\u00e0 berberofona tunisina a impegnarsi anch'essa nel rivendicare i propri diritti culturali. In Libia, in particolare nel Gebel Nefusa, l'identit\u00e0 berbera venne riscoperta in occasione della rivoluzione del 2011 contro il regime di Gheddafi, che nei decenni precedenti aveva perseguitato gli attivisti berberisti libici, il principale dei quali fu Said Sifaw, e represso l'identit\u00e0 berbera. Nel 2016 l'Algeria riconobbe il berbero come lingua ufficiale.\nPosizioni e iniziative politiche.\nIl sostegno alla laicit\u00e0.\nIl movimento berberista sia in Marocco che in Algeria dovette spesso entrare in contrasto con i movimenti islamisti che si svilupparono a partire dagli anni 1970. A partire dagli anni 1990 lo Stato marocchino, per ampliare il consenso nella societ\u00e0 civile di fronte all'avanzata degli islamisti, cominci\u00f2 ad accogliere le istanze del movimento berberista. L'attivista islamista marocchino Abdesslam Yassine in un suo libro mosse alcune obiezioni al berberismo politico, dichiarando che molte delle sue espressioni fossero il risultato di uno sforzo dell'Occidente di promuovere divisioni etniche e una cultura laica. Mohamed Chafik ribad\u00ec in risposta che la laicit\u00e0 e la promozione dell'identit\u00e0 berbera non equivalessero a un rigetto dell'Islam.\nIl contrasto con gli islamisti fu anche relativo al sostegno di questi ultimi alla superiorit\u00e0 dell'arabo classico rispetto alle lingue locali, posizione fortemente criticata dal filosofo berberista Ahmed Aassid. La tensione tra i due movimenti raggiunse il culmine nel 1999, quando a Casablanca venne avviata una traduzione del Corano in lingua berbera da parte dello studioso Johadi Lhoucine. L'opposizione dei berberisti all'islamismo politico e la loro dedizione nella lotta per la democrazia attir\u00f2 la simpatia della sinistra marocchina nei loro confronti. I berberisti marocchini manifestarono insieme ai gruppi femministi per la riforma del diritto di famiglia, oltre che per la separazione tra Stato e religione. Tuttavia in molti dei discorsi berberisti, come nel Manifesto berbero, furono comunque mantenuti riferimenti all'Islam. Altra controversia attiva tra i berberisti e gli islamisti \u00e8 relativa all'alfabeto da adottare per la lingua berbera, coi primi che propugnano l'alfabeto berbero latino o il neo-tifinagh e i secondi che propongono l'alfabeto arabo, considerando le alternative un metodo per avvicinare i berberi all'Occidente.\nIn Algeria il Movimento Culturale Berbero emerso dalla primavera berbera adott\u00f2 posizioni fermamente laiche in contrapposizione all'islamismo sempre pi\u00f9 popolare nella societ\u00e0 algerina. Il Raggruppamento per la Cultura e la Democrazia sostenne lo Stato algerino nella guerra civile che lo oppose agli islamisti. Molti artisti e intellettuali berberi cabili furono attaccati dagli islamisti nel corso della guerra civile, in quanto considerati simboli di decadenza morale; tra questi vennero assassinati lo scrittore Tahar Djaout e il cantante Loun\u00e8s Matoub.\nRelazioni con Israele.\nIn seno al movimento berberista, soprattutto in Marocco, \u00e8 emerso un largo appoggio allo Stato di Israele, visto come un baluardo contro l'egemonia politica e culturale del panarabismo. L'appoggio a Israele \u00e8 parallelo all'interesse dimostrato verso la storica componente ebraica del Maghreb; molti berberisti individuano in Kahina un'eroina giudeo-berbera e simbolo della lotta dei berberi contro l'invasione araba del Nordafrica. Nel 2007 vennero fondate nel Sous due associazioni volte a rafforzare il legame tra l'identit\u00e0 berbera ed ebraica del Marocco e a perseguire un impegno atto ad asserire il pluralismo dell'identit\u00e0 culturale marocchina. Numerose altre associazioni giudeo-berbere nacquero nel resto del Paese. L'appoggio al retaggio ebraico del Maghreb venne espresso dall'attivista berberista Ahmed Adghirni sul canale televisivo Al-Alam, in un dibattito con uno scrittore algerino dichiaratosi antisionista. Le associazioni berberiste vennero spesso criticate sia dalle forze islamiste che da quelle di sinistra per non aver dimostrato il proprio appoggio alla causa palestinese. In risposta a queste critiche Ahmed Aassid fece riferimento alla natura antisemita di molte delle manifestazioni in sostegno alla lotta palestinese, oltre al monopolio che gli islamisti e i nazionalisti arabi esercitavano in esse, che portavano gran parte del movimento berberista a volersene allontanare.\nIniziative transnazionali.\nNel corso degli anni 1990 furono avviate da parte delle associazioni culturali berbere iniziative transnazionali volte a costituire un congresso berberista. L'enfatizzazione dell'identit\u00e0 berbera in ambito internazionale e del concetto di \"Tamazgha\" avvenne anche nell'ambito del cinema. Nell'agosto 1994 decine di associazioni berberiste parteciparono al Festival de Cin\u00e9ma a Douarnenez, in Bretagna, dove colsero l'occasione di esprimere il proprio appoggio alle rivolte dei tuareg in Mali e in Niger. Il festival rappresent\u00f2 l'occasione che avrebbe dato successivamente i natali al primo embrione del Congresso mondiale amazigh, che venne poi fondato ufficialmente nel 1997; il primo congresso si tenne nel mese di agosto a Tafira, nelle Isole Canarie, e riun\u00ec decine di associazioni berbere attive nei Paesi del Maghreb, in Europa e in Nordamerica. Il congresso venne tenuto negli anni seguenti a intervalli regolari in Europa e nel 2005 si tenne nel Rif, in Marocco. Il progetto fu volto allo sviluppo di una coscienza berbera che travalicasse i confini nazionali, processo che fu facilitato dalla diffusione di internet. Molti berberisti in questo contesto rivendicarono la revisione della storia del Maghreb e la ridefinizione della sua identit\u00e0 affinch\u00e9 si riservasse maggior spazio per la sua componente berbera, in modo da limitare i legami culturali e politici con il Medio Oriente."}
{"id": "2465953", "revid": "123095116", "url": "https://it.wikipedia.org/wiki?curid=2465953", "title": "Subossido di carbonio", "text": "Il subossido di carbonio, o diossido di tricarbonio, \u00e8 un ossido del carbonio con formula chimica C3O2 e formula di struttura O=C=C=C=O. I suoi quattro doppi legami cumulativi ne fanno un cumulene. \u00c8 uno dei componenti stabili della serie degli ossidi di carbonio lineari O=Cn=O, di cui fanno parte anche il diossido di carbonio (CO2) e il diossido di pentacarbonio (C5O2).\nLa sua scoperta si deve al chimico britannico Benjamin Collins Brodie che nel 1873 sottopose alla scarica di corrente elettrica il monossido di carbonio. Marcellin Berthelot cre\u00f2 il nome subossido di carbonio, mentre Otto Diels afferm\u00f2 successivamente che i nomi dicarbonil metano e dioxoallene pi\u00f9 prettamenti attinenti alla chimica organica erano anche corretti.\nStruttura.\nStudi di spettroscopia IR e di diffrazione di elettroni dimostrano che la molecola possiede una struttura quasi-lineare. Il doppio legame C=C possiede una lunghezza di 128 pm, mentre il legame C=O \u00e8 lungo 116 pm.\nSintesi.\nViene sintetizzato riscaldando una miscela di anidride fosforica (P4O10) e acido malonico o esteri dell'acido malonico in assenza di tracce di acqua. Di conseguenza, il composto pu\u00f2 anche essere considerato l'anidride dell'acido malonico ottenuta eliminando due molecole di acqua. L'anidride malonica (da non confondere con l'anidride maleica) \u00e8 una molecola reale.\nDiversi altri metodi di sintesi e reazioni del subossido di carbonio sono stati descritti da Reyerson nel 1930.\nIl subossido di carbonio polimerizza spontaneamente formando un solido paramagnetico di colore variabile dal rosso, giallo o nero. La sua struttura \u00e8 presupposta essere del tipo poli \u03b1-pironica, simile a quella del 2-pirone (\u03b1-pirone). Nel 1969, fu ipotizzato che il colore della superficie di Marte fosse dovuto a questo composto; ci\u00f2 fu smentito dalle sonde del programma Viking.\nUsi.\nIl subossido di carbonio \u00e8 utilizzato nella sintesi dei malonati e come agente ausiliario per migliorare l'affinit\u00e0 delle pelli alla tinture."}
{"id": "2465954", "revid": "71433", "url": "https://it.wikipedia.org/wiki?curid=2465954", "title": "Tall Tale", "text": ""}
{"id": "2465956", "revid": "25346226", "url": "https://it.wikipedia.org/wiki?curid=2465956", "title": "Premio di assicurazione", "text": ""}
{"id": "2465965", "revid": "287204", "url": "https://it.wikipedia.org/wiki?curid=2465965", "title": "PBZ Zagreb Indoors 2007", "text": "Il PBZ Zagreb Indoors 2007 \u00e8 stato un torneo di tennis giocato sul cemento indoor. \n\u00c8 stata la 4\u00aa edizione del PBZ Zagreb Indoors, \nche fa parte della categoria International Series nell'ambito dell'ATP Tour 2007.\nSi \u00e8 giocato al Dom Sportova di Zagabria in Croazia, dal 29 gennaio al 5 febbraio 2007.\nCampioni.\nSingolare.\n Marcos Baghdatis ha battuto in finale Ivan Ljubi\u010di\u0107, 7-6(4), 4-6, 6-4\nDoppio.\n Michael Kohlmann / Alexander Waske hanno battuto in finale Franti\u0161ek \u010cerm\u00e1k / Jaroslav Levinsk\u00fd, 7-6(5), 4-6, [10-5]"}
{"id": "2465977", "revid": "1318658", "url": "https://it.wikipedia.org/wiki?curid=2465977", "title": "Velodromo di Vincennes", "text": "Il velodromo municipale Jacques Anquetil (detto anche \"v\u00e9lodrome de Vincennes\" o pi\u00f9 colloquialmente \"La Cipale\") \u00e8 uno stadio di Vincennes, costeggiante il XII \"arrondissement\" di Parigi.\nInizialmente costruito come velodromo nel 1894, ospit\u00f2 la cerimonia di apertura dei Giochi della II Olimpiade e le gare di ciclismo, cricket, rugby, calcio, tiro e ginnastica. Successivamente ospit\u00f2 anche le gare di ciclismo e di calcio dei Giochi della VIII Olimpiade.\nNel secondo dopoguerra, ospita le gare di omnium fra nazionali di ciclismo (principalmente Francia, Belgio, e Italia) e altre manifestazioni come la Roue d'Or. In seguito alla seconda demolizione del parco dei Principi, fu utilizzato come circuito finale del Tour de France delle edizioni fra il 1968 e il 1974.\nNel 1987, fu intitolato alla memoria del grande ciclista francese Jacques Anquetil. \u00c8 ancora oggi utilizzato per gare di ciclismo, calcio e rugby.\nNel 1982 ospit\u00f2 la prima finale del campionato francese di football americano."}
{"id": "2465981", "revid": "25346770", "url": "https://it.wikipedia.org/wiki?curid=2465981", "title": "Impiego", "text": ""}
{"id": "2465982", "revid": "25346782", "url": "https://it.wikipedia.org/wiki?curid=2465982", "title": "Posto di lavoro", "text": ""}
{"id": "2465985", "revid": "73843", "url": "https://it.wikipedia.org/wiki?curid=2465985", "title": "L'uomo e lo Stato", "text": "L'uomo e lo Stato (\"Man and State\") \u00e8 l'opera politica pi\u00f9 nota e sistematica di Jacques Maritain, pubblicata in inglese nel 1951, \u00e8 il risultato di sei conferenze tenute a Chicago nel 1949.\nL'opera si divide in sette capitoli.\nIl popolo e lo Stato.\nDopo aver definito i concetti di comunit\u00e0 (realt\u00e0 etico sociale in cui prevale l'aspetto biologico, il cui oggetto \u00e8 \u201cun fatto che precede le determinazioni dell'intelligenza e che agisce per creare una psiche comune inconscia\u201d ed \u00e8 un prodotto dell'istinto e della natura) e societ\u00e0 (realt\u00e0 etico sociale in cui prevale l'aspetto spirituale, il cui oggetto \u00e8 \u201cun compito da assolvere o un fine da raggiungere che dipende dalle determinazioni dell'intelligenza\u201d ed \u00e8 un prodotto della ragione e della forza morale), si passa a definire il concetto di Nazione (un gruppo etnico diviene nazione quando \"diviene consapevole del fatto che esso costituisce una comunit\u00e0 di modi tipici di sentimenti o, meglio, che esso possiede una psiche inconscia comune\"), che differisce nettamente da quello di corpo politico. Inoltre non \u00e8 la Nazione a diventare Stato, ma lo Stato a far s\u00ec che la Nazione esista. Si passa a definire le \u201csociet\u00e0\u201d, cio\u00e8 Stato (\u201cparte specializzata negli interessi del tutto\u201d e al servizio del corpo politico, da cui discende il suo potere) e corpo politico (realt\u00e0 umana che tende al bene comune, fondata su giustizia e amicizia civica e che racchiude una pluralit\u00e0 di societ\u00e0 particolari) e il primo sta in rapporto alla secondo come la parte al tutto. Il bene comune non \u00e8 solo la somma \u201cdelle utilit\u00e0 e dei servizi pubblici che organizzazione della vita comune presuppone\u201d(.) ma anche l'integrazione sociologica di tutto ci\u00f2 che vi \u00e8 di coscienza civica e di virt\u00f9 politiche nella misura in cui tali cose sono comunicabili e \u201cfanno ritorno a ciascun membro, aiutandolo a perfezionare la propria vita e la propria libert\u00e0 di persona\u201d. Si critica poi la moderna concezione di Stato, foriera di gravissimi errori, poich\u00e9 fonde Stato e corpo politico (lo Stato \u00e8 ritenuto il tutto, persona morale e soggetto di diritto dotato di sovranit\u00e0 assoluta, separata e, per diritto naturale, che si pone come mezzo assorbendo il corpo politico e che si assegna un bene comune particolare da perseguire). Maritain afferma che, pur essendo stata la crescita di importanza dello Stato in s\u00e9 normale, perch\u00e9 \u201cil dovere primordiale dello Stato moderno \u00e8 di mettere in atto la giustizia sociale\u201d, c'\u00e8 stata una \u201calterazione parassitaria\u201d cio\u00e8 il forte intervento dello Stato nella vita economica, sociale e culturale al fine di dirigerla e organizzarla in violazione del principio di sussidiariet\u00e0. L'autore si augura che in futuro l'intervento dello Stato si limiti ad una suprema regolazione della vita socio-economica lasciando ai corpi intermedi la loro autonomia. Si d\u00e0 infine la definizione di popolo (\u201cmoltitudine delle persone umane che riunite sotto giuste leggi e da una reciproca amicizia per il bene comune della loro esistenza umana \u201c), cui spetta s\u00ec il diritto all'autogoverno, ma non un diritto ad una sovranit\u00e0 separata da s\u00e9 stesso. Il popolo \u201c\u00e8 la sostanza stessa del corpo politico\u201d.\nIl concetto di sovranit\u00e0.\nIl secondo capitolo \u00e8 dedicato alla confutazione della nozione classica di sovranit\u00e0 e se ne esaminano le concezioni diffuse fra Seicento e Settecento. Si inizia con Bodin, secondo il quale lo Stato (cio\u00e8 il Re) possiede un potere assoluto, limitato solo dal diritto naturale e da Dio (\u201cIl principe sovrano non \u00e8 tenuto a render conto che a Dio\u201d). Secondo Bodin, essendosi il popolo spogliato di tutto il potere per trasferirlo al sovrano, quest'ultimo costituisce un tutto \u201cseparato e trascendente\u201d; non quindi un potere al vertice, ma \u201cal di sopra del vertice\u201d e \u201cche governa dall'alto\u201d. Un potere quindi assoluto, illimitato nell'estensione e nella durata senza responsabilit\u00e0 verso alcuno. Maritain fa notare che Bodin ha trattato il problema in termini di beni posseduti anzich\u00e9 in termini di diritti posseduti per essenza o per partecipazione e che ha dimenticato il concetto tomistico di vicariato (il principe partecipa del potere del diritto all'autogoverno del popolo grazie alla fiducia che vi riscuote ed \u00e8 una parte che rappresenta il tutto). Nel Seicento si afferm\u00f2 infatti l'idea secondo la quale \u201cil re, come persona, possedesse un diritto naturale ed inalienabile a governare dall'alto i suoi sottoposti\u201d e il potere del re potesse essere limitato solo \u201cda una libera e graziosa concessione accordata dal re stesso\u201d, poich\u00e9 in s\u00e9 assoluto, trascendente, separato e irresponsabile. La sovranit\u00e0 in seguito si definir\u00e0 con Hobbes come \u201ddiritto all'indipendenza suprema e al supremo potere come diritto naturale ed inalienabile\u201d e \u201cdiritto ad una indipendenza e a un potere che nella loro propria sfera sono supremi assolutamente, ovverosia in un modo trascendente e non relativamente o come appartenenti alla parte pi\u00f9 alta del tutto\u201d. La sovranit\u00e0 \u00e8 separata, quindi non partecipabile ed indivisibile. Ma n\u00e9 il corpo politico n\u00e9 lo Stato in realt\u00e0 dispongono di questa sovranit\u00e0. Infatti il corpo politico dispone solo della prima forma di sovranit\u00e0, cio\u00e8 al diritto alla piena autonomia interna ed esterna, ma non della seconda, in quanto il corpo politico non si autogoverna separatamente da se stesso e al di sopra di se stesso. Nessuna delle due forme di sovranit\u00e0 \u00e8 posseduta dallo Stato: il suo potere discende dal corpo politico in virt\u00f9 di una costituzione ed \u00e8 semplicemente \"una parte e un organo strumentale del corpo politico\". Segue una dura critica alla filosofia politica di Rousseau: la sua concezione della sovranit\u00e0, secondo la quale il popolo si governa separatamente e dall'alto di s\u00e9 stesso, \u00e8 per Maritain assurda e il legislatore descritto nel Contratto sociale che dovrebbe \"alterare la struttura dell'uomo per rafforzarla\" \u00e8 il modello del dittatore moderno. Totalitaria \u00e8 anche l'unione di potere civile e potere religioso, la distruzione dei corpi intermedi e la superiorit\u00e0 del diritto positivo a quello naturale e alla coscienza individuale. Maritain conclude invitando ad abbandonare il moderno concetto di sovranit\u00e0 che produce solo centralismo e irresponsabilit\u00e0 e incapace di far nascere una societ\u00e0 mondiale superiore ai singoli Stati.\nIl problema dei mezzi.\nIl terzo capitolo affronta il problema dei mezzi e inizia stabilendo qual \u00e8 il fine dell'attivit\u00e0 politica. Esso non \u00e8 n\u00e9 assicurare l'agio materiali a individui isolati n\u00e9 conseguire la padronanza sulla natura bens\u00ec \u201cquello di migliorare le condizioni della vita umana in se stessa ovvero di procurare il bene comune della moltitudine in modo tale che ogni persona concreta possa veramente raggiungere quel grado di indipendenza che \u00e8 proprio della vita civilizzata e a ottenere il quale concorrono in ugual modo le garanzie economiche del lavoro e della propriet\u00e0, i diritti politici, le virt\u00f9 civili e la possibilit\u00e0 di coltivare lo spirito\u201d.Ma quale forma di ragione deve guidare l'uomo nell'attivit\u00e0 politica?La politica deve basarsi su una \u201crazionalizzazione tecnica\u201do su \u201cuna razionalizzazione morale\u201d?Maritain sceglie la seconda. La prima ha come fine la conquista e il mantenimento del potere, \u00e8 amorale e trova il suo padre in Machiavelli. Nonostante le molte vittorie a breve termine, la razionalizzazione tecnica alla fine, mancando del tutto di forza morale, alla fine \u201csi distrugge distruggendo il bene in cui risiede\u201d. La razionalizzazione morale invece ha come fine il bene comune e sulla dignit\u00e0 dell'uomo, si lega alla filosofia politica antica e medioevale e si pu\u00f2 attuare solo mediante la democrazia. Infatti solo mediante quest'ultima pu\u00f2 avvenire un autentico progresso morale. Contro il machiavellismo, la forza \u00e8 veramente forte solo se la giustizia \u00e8 la regola suprema. Gravi sono le sfide che hanno di fronte le democrazie: devono impedire che la democrazia sia ridotta a tecnocrazia e che sia estromessa la fondamentale ispirazione evangelica su cui si fonda la stessa coscienza democratica(\u201cla democrazia non pu\u00f2 vivere che della ispirazione evangelica\u201d\u201d).Altro grave pericolo \u00e8 l'ipermoralismo che non comprende che la politica \u201c\u00e8 un ramo dell'etica ma distinto dagli altri rami\u201d e che il fine della politica non \u00e8 il bene ultraterreno ma il bene comune. Questo fatto rende leciti molti atti che \u201ci pessimisti del machiavellismo volgono a vantaggio dell'amoralismo politico\u201d(l'impiego della forza coercitiva, l'utilizzo dei servizi segreti, difesa dei propri interessi, il principio del male minore e del \u201cfatto compiuto\u201d).Si cita a proposito la dottrina della purificazione dei mezzi presa dall'opera \u201cUmanesimo integrale\u201d e gi\u00e0 esposta. In caso poi di regressione morale di un gruppo sociale poi,\u201di precetti in se stessi non mutano, ma il modo in cui devono applicarsi scende ad un livello pi\u00f9 basso\u201d, rendendo leciti molti atti prima illeciti. Si passa a delineare i mezzi grazie ai quali il popolo pu\u00f2 esercitare la sua supervisione nei confronti dello Stato democratico o totalitario. In quello democratico i mezzi di controllo sono le elezioni, la stampa, la radio e i gruppi di pressione. Si sottolinea poi l'importanza del principio di sussidiariet\u00e0 e della partecipazione civica come antidoti al totalitarismo. Esistono poi altri mezzi \u201ci mezzi di guerra spirituale\u201d, ad esempio il Satyagraha di Gandhi, che combattono il male con la sofferenza e il sacrificio e sono particolarmente utili nella lotta per la libert\u00e0, per controllare un governo e per trasformare la societ\u00e0 in senso cristiano. Molto diversa \u00e8 la situazione in una societ\u00e0 regressiva e totalitaria dove non esistono mezzi di controllo legali. Non \u00e8 accettabile rifiutarsi \u201cdi impegnarsi in una qualsiasi attivit\u00e0 politica perch\u00e9 i mezzi da impiegare (spionaggio, inganno, tradimento, collaborazione con i carnefici,(..)ricorso all'omicidio)\u201de neppure mettere da parte la legge morale \u201ce acconsentire ad usare qualsiasi specie di mezzi corrotti, al fine di eliminare i peggiori carnefici e di salvare almeno un certo numero di persone che \u00e8 particolarmente importante sottrarre alla morte o al fine di disporre i preparativi per qualche insurrezione finale\u201d. Il primo atteggiamento infatti non \u00e8 raccomandabile, il secondo immorale. Quale approccio bisogna adottare allora in questi contesti? Non esiste in una siffatta situazione alcun codice scritto che guidi l'uomo e \u201ctocca alla coscienza di ciascuno formarsi in ogni caso particolare il giusto giudizio morale\u201d, partendo dal presupposto che la legge naturale, pur non mutando in s\u00e9, assume forme sempre pi\u00f9 basse mano a mano che si abbassa l'ambiente sociale, rendendo morali alcuni atti prima immorali (Maritain fa l'esempio dei monasteri che nella seconda guerra mondiale procuravano documenti falsi agli ebrei).\nI diritti dell'uomo.\nIl quarto capitolo \u00e8 dedicato ai diritti umani sui quali \u201cuomini divisi da opposte concezioni teoriche possono giungere ad un accordo puramente pratico\u201d sia pure divergendo del tutto sulla loro giustificazione razionale degli stessi. Essendo possibile raggiungere un accordo sui principi pratici comuni (non speculativi), sar\u00e0 possibile formulare anche principi di azione comuni. Nonostante molte teorie sul diritto naturale siano state confutate dal positivismo, questo fatto non pu\u00f2 portare a rigettare una riflessione filosofica su di essa come d'altra parte il fallimento di una teoria sul diritto positivo non porta alla fine di quest'ultimo. Il concetto di legge naturale \u00e8 stata infatti stravolto dalla modernit\u00e0. Il razionalismo ha deformato il concetto di legge naturale trasformandola in \u201cun codice scritto applicabile a tutti di cui ogni buona legge dovrebbe essere una trascrizione e che determinerebbe a priori le norme della condotta umana\u201d e conoscibile in modo concettuale e razionale. La legge naturale \u00e8 stata laicizzata al punto tale che con Kant si \u00e8 giunti a farla derivare dalla stessa la libert\u00e0 umana. Da tale autonomia discenderebbero i diritti naturali che vengono concepiti in maniera illimitata e infinita (sganciati da ogni norma oggettiva) e che esprimono l'indipendenza assoluto del soggetto. Ma questa concezione si \u00e8 rivelata fallimentare, mettendo in pericolo gli stessi diritti umani che su di essa si fondavano. Si passa a delineare \u201cil concetto autentico di legge naturale\u201d, senza pi\u00f9 le incrostazioni razionalistiche, i cui suoi padri vanno rintracciati nella scolastica del 600, in Tommaso, nei Padri della Chiesa, in Cicerone e in Sofocle. Posto che esiste una natura umana comune a tutti gli uomini e che ciascuno ha il potere di determinare i fini da perseguire, ognuno deve accordare i propri fini con i fini della natura umana. L'ordine secondo il quale la ragione umana deve agire per essere in concordanza con questi fini \u00e8 la legge naturale. Ogni essere infatti ha la propria legge interna ossia \u201cla sua normalit\u00e0 di funzionamento\u201d come ha la propria essenza. La legge naturale insomma \u00e8 \u201cun modo proprio nel quale, in ragione della sua struttura e dei suoi fini specifici, ogni cosa esistente deve raggiungere la pienezza del suo essere\u201d oppure pu\u00f2 definirsi anche come \u201cla formula ideale dello sviluppo di un determinato essere\u201d e comporta un'obbligazione morale in quanto \u00e8 un \u201cordine sia ideale che ontologico\u201d. Di conseguenza ogni divieto morale affonda le proprie radici nella natura umana. La legge naturale per\u00f2 non \u00e8 un codice scritto e quindi non \u00e8 infallibilmente definita per tutti i casi e per tutte le situazioni. Gli uomini conosco la legge naturale a gradi diversi: l'unica conoscenza che \u00e8 certa di essa in ogni uomo di ogni tempo \u00e8 il principio secondo il quale bisogna evitare il male e fare il bene. La conoscenza di essa infatti si \u00e8 gradualmente accresciuta nel corso della storia anche grazie alla Rivelazione. Tale conoscenza non \u00e8 astratta e teorica come un teorema di geometria ma per inclinazione cio\u00e8 una conoscenza \u201coscura, non sistematica, vitale, che procede per esperienza tendenziale per connaturalit\u00e0 e nella quale l'intelletto, per formare un giudizio, ascolta e consulta quella specie di canto prodotto nel soggetto dalle vibrazioni delle sue tendenze interiori\u201d. La legge naturale ci assegna sia i nostri doveri che i nostri diritti il cui ultimo fondamento risiede nella legge eterna di Dio. Ma una filosofia che riconosce solo il fatto, non pu\u00f2 giustificare il concetto di diritto perch\u00e9 non lo riconosce come valore anteriore e superiore al diritto positivo Si passano a definire i diritti naturali, dopo aver distinto fra legge naturale, legge positiva e diritto delle genti. Il diritto positivo non \u00e8 un semplice ricalco di quello naturale visto l'immensa variet\u00e0 di situazioni. Quanto al diritto delle genti, esso \u00e8 intermedio fra i due: \u00e8 conosciuto per deduzione razionale ma ha come contenuto cose appartenenti al diritto naturale sia le conclusioni necessarie di esso. Il diritto positivo si invece ricollega al diritto naturale in maniera contingente e transitoria ma solo grazie ad esso assume la forza di legge. Esso determina ci\u00f2 che il diritto naturale lascia indeterminato. Diritti fondamentali e strettamente legati al diritto naturale sono il diritto alla vita, alla libert\u00e0 e al perseguimento della propria perfezione. Anche il diritto alla propriet\u00e0 e al suffragio dipendono dal diritto naturale ma le loro modalit\u00e0 particolari sono regolate dal diritto positivo. I diritti umani sono poi inalienabili poich\u00e9 \u201csono fondati sulla natura stessa dell'uomo\u201d ma questo fatto non implica che essi siano diritti illimitati. Inoltre i diritti umani sono strettamente legati al bene comune: la limitazione di alcuni diritti (assolutamente non limitabili) come il diritto alla vita o alla felicit\u00e0 infatti procurerebbe danni al bene comune al contrario la limitazione di altri come quello di associazione o di libera espressione in alcuni casi limitati \u00e8 necessaria proprio per tutelare il bene comune. Anche i diritti umani assolutamente non limitabili sono suscettibili di limitazione \u201cse non quanto al loro possesso, almeno quanto al loro esercizio\u201d: chiedere di esercitare uno di questi diritti hic et nunc senza curarsi della struttura sociale inumana che impedisce l'esercizio di questi diritti, seppur legittimo, non \u00e8 possibile in alcuni casi poich\u00e9 causerebbe ingiustizie ancora peggiori. In questo caso non resta che riformare la societ\u00e0 per rendere possibile ad ognuno l'esercizio dei propri diritti fondamentali. Maritain critica poi la tendenza \u201ca gonfiare e a rendere assoluti i diritti sui quali si concentra la nostra attenzione, rendendoci cos\u00ec ciechi riguardo ad ogni diritto che venga a controbilanciarli\u201d. \u00c8 stato il caso dei diritti \"sociali\" che si sono nell'800 contrapposti e scontrati con i diritti \"liberali\". Ma questo scontro fu originato solo da motivazioni ideologiche e la contrapposizioni fra le due classi di valori \u00e8 superabile.\nLa carta democratica.\nll quinto capitolo tratta della \"fede secolare democratica\": Essendo venuto meno sia il modello di stato sacrale medioevale sia quello razionalista e neutro dell'et\u00e0 moderna, bisogna secondo Maritain, fondare una democrazia personalistica e pluralistica, che non escluda l'ispirazione religiosa e che si fondi su una fede temporale la quale non sia n\u00e9 religiosa e neppure una sorta di \"religione civile\" ma che unisca tutti i cittadini in \"un comune credo umano, il credo della libert\u00e0\" senza distinzione di credo religioso o filosofico. L'oggetto di questa fede, che si esprime in una \"carta democratica\", non \u00e8 speculativo ma puramente pratico, non cerca di imporre a tutti la propria visione religiosa o filosofica dei diritti umani ma si accontenta di una convergenza nella conclusioni pratiche mentre le giustificazioni teoriche degli stessi possono anche essere opposte e divergenti. L'adesione ai valori della carta sarebbe comunque ancora pi\u00f9 forte in presenza di un popolo \u201cpenetrato di convinzioni cristiane\u201d. Si passa a trattare dell'atteggiamento da avere con l'\u201ceretico politico\u201d, cio\u00e8 con colui che \u201cspezza le credenze e le pratiche democratiche comuni\u201d : nei confronti di questo fenomeno si esclude l'uso della censura e si preferisce fare affidamento su processi di autoregolamentazione interni alla societ\u00e0 e sull'educazione. Lo Stato in nessun caso pu\u00f2 occuparsi delle \u201ccose dell'intelligenza\u201d, visto la natura pratica ed esteriore al vero, non ideologica della carta democratica. L'educazione alla libert\u00e0 e alla carta democratica spetta prima di tutto alla famiglia poi in maniera ausiliaria e nei principi pratici allo Stato e alla Scuola. Gli insegnanti non potranno spiegare i valori della carta democratica senza ricorrere alla tradizione culturale a cui appartengono salvo cadere in un insegnamento \u201cdi formule astratte, libresche, esangui e separate dalla vita\u201d. Quanto al rapporto fra scuole private e Stato Maritain afferma che\"lo Stato dovrebbe aiutare lo sforzo educativo compiuto dalle diverse istituzioni private\"anche se non dal punto di vista finanziario. L'ultima parte del capitolo \u00e8 dedicato al concetto di autorit\u00e0: l'autorit\u00e0 \u00e8 \"il diritto di guidare e di comandare \u201c, non pu\u00f2 essere disgiunta dal potere, \u00e8 un'esigenza della legge naturale e deve essere obbedita in coscienza se agisce giustamente. Si fanno poi alcuni chiarimenti di alcuni punti gi\u00e0 trattati nel secondo capitolo:si riafferma che il popolo dispone dell'inalienabile diritto all'autogoverno e che i governanti dispongono di una vera e propria autorit\u00e0 e non sono semplici strumenti del popolo. Il popolo, pur disponendo del diritto all'autogoverno, non lo esercita se non in casi limitati e investe di questo potere per partecipazioni uomini da esso scelti. Quale rapporto devono avere poi questi ultimi nei confronti del popolo?Secondo Maritain i governanti devono \u201ceducare il popolo e stimolarne la consapevolezza mediante il metodo stesso che si attua nel governarlo, in modo da ottenere in risposta a ogni tappa progressiva, ci\u00f2 di cui \u00e8 stato reso di volta in volta consapevole e che ha il desiderio di veder realizzato:penso ad una vera opera educativa, fondata sul rispetto del popolo e sulla fiducia in lui, e nella quale gioca in ruolo di \u201cagente principale\u201d, tutto il contrario, cio\u00e8, dei procedimenti degradanti che gli inculcano delle idee con puri artefeci propagandistici e con tecniche pubblicitarie\" .Bisogna essere attenti e dare voce a ci\u00f2 che vi \u00e8 pi\u00f9 profondo e durevole nel popolo, ai suoi bisogni e alle sue richieste collettive, ai suoi pi\u00f9 \u201cintimi intendimenti\u201d senza badare invece all'eventuale (viste le premesse, necessariamente transitoria), impopolarit\u00e0 su questioni contingenti. L'ultimo tema affrontato \u00e8 quello delle \u201cminoranze profetiche\u201d, cio\u00e8 quella spinta vitale, quel fermento profetico, fondamentale nelle democrazie, il cui compito \u00e8 quello di \u201crisvegliare il popolo, di spronarlo a qualcosa di meglio che non siano le quotidiane faccende di ciascuno, alla coscienza di un compito sovra individuale da assolvere\u201d.Queste minoranze profetiche devono risvegliare e servire il popolo, non forzarlo ad \u201cessere libero\u201d, e non utilizzarlo ai propri fini.\nLa Chiesa e lo Stato.\nIl sesto capitolo \u00e8 dedicato ai rapporti fra Stato e Chiesa sia nei principi immutabili che nelle applicazioni concrete. Il corpo politico deve rispettare \u201cla legge del primato spirituale\u201d, subordinandosi, non come mezzo, ma come avente la propria dignit\u00e0, seppur inferiore, ai valori sovra temporali. La Chiesa, poi, anche per il non credente, deve godere \u201cdi quel diritto alla libert\u00e0 che fa tutt'uno, non solo con il diritto di libera associazione, ma anche con il diritto di credere liberamente nella verit\u00e0 riconosciuta dalla coscienza \u201ce per il credente \u201cla libert\u00e0 della Chiesa esprime l'indipendenza stessa del Verbo incarnato\u201d. In base a queste considerazioni il primo principio da formulare \u00e8 \u201cla libert\u00e0 della Chiesa di insegnare, predicare e adorare;la libert\u00e0 del Vangelo, la libert\u00e0 della Parola di Dio\u201d.La Chiesa \u00e8 quindi autonoma dal Corpo politico e lo trascende ma non pu\u00f2 essere separata da esso perch\u00e9 il risultato sarebbe di spezzare in due la persona umana. Deve bens\u00ec cooperare e collaborare con esso. L'applicazione storica di questi principi dovr\u00e0 basarsi sul principio analogico. Dopo aver distinto la societ\u00e0 sacrale del medioevo fondata sulla fede religiosa e contrassegnata dall'utilizzo della forza a servizio della giustizia e la societ\u00e0 secolare contemporanea fondata sulla netta separazione fra sfera religiosa e politica e sull'ideale della conquista della libert\u00e0, Maritain illustra il suo ideale di laicit\u00e0: -lo Stato deve abbandonare l'agnosticismo dello Stato liberale e deve lasciarsi ispirare dello spirito del Vangelo; -la superiore dignit\u00e0 della Chiesa sar\u00e0 puramente spirituale e risieder\u00e0 esclusivamente nel \u201cpieno esercizio della sua superiore potenza di ispirazione capace di penetrare ovunque\u201d ; - lo Stato, pur senza concedere privilegi che infrangano l'uguaglianza, riconoscer\u00e0 la necessit\u00e0 di alcuni adattamenti della legge a funzioni e stati di vita diversi (vedere esonero dagli obblighi militari per i religiosi); -lo Stato si occuper\u00e0 di affari religiosi solo in relazione al bene comune e potr\u00e0 riconoscere una confessione religiosa la cui attivit\u00e0 sia di preminente importanza per il bene comune; -lo Stato cooperer\u00e0 con la Chiesa in primo luogo con la promozione della dignit\u00e0 umana e in secondo luogo assicurandole la piena libert\u00e0 e chiedendo la sua assistenza \u201cin tutte le attivit\u00e0 che tendono ad illuminare la vita e gli spiriti\u201d per contribuire al bene temporale; \u2013 viene elogiato il modello americano di separazione fra stato e chiesa. Maritain conclude invitando le forze che amano la libert\u00e0 a unirsi con la Chiesa nella comune battaglia per la dignit\u00e0 umana:\u201dNel corso di venti secoli di storia, predicando il Vangelo alle nazioni ed ergendosi davanti alle podest\u00e0 carnali per difendere contro di esse la libert\u00e0 dello spirito, la Chiesa ha insegnato agli uomini ad essere liberi. Oggi forze cieche che da duecento anni le hanno dato l'assalto in nome della libert\u00e0 e in nome della persona umana deificata, lasciano infine cadere la maschera. Ora si presentano per quello che sono .La loro sete e asservire l'uomo. I tempi attuali, per miserevoli che siano, hanno di che esaltare coloro che amano la Chiesa e amano la libert\u00e0. La situazione storica da essi affrontata \u00e8 definitivamente chiara. Il grande dramma del nostro tempo \u00e8 il confronto tra uomo e lo Stato totalitario, il quale non \u00e8 altro che il vecchio e bugiardo dio dell'impero senza legge che esigeva per se l'adorazione di tutte le cose. La causa della libert\u00e0 e della Chiesa si incontrano nella difesa dell'uomo\u201d.\nIl problema dell'unificazione politica del mondo.\nIl settimo capitolo \u00e8 intitolato \u201c\" il problema dell'unificazione politica del mondo\"\u201d e affronta il tema della \u201c\"organizzazione politica del mondo\"\u201d. Le considerazioni di Maritain sono le seguenti. -Tutte le nazioni sono ormai interdipendenti dal punto di vista dell'economica ma questa interdipendenza economica non accompagnata da un'unificazione politica ha aumentato i conflitti; -Bisogna abbandonare il concetto hegeliano di stato persona e lo stesso concetto di sovranit\u00e0 che comporta un'anarchia dal punto di vista internazionale; -Il tomismo stesso insegna che \"l\u00e0 dove n\u00e9 la pace n\u00e9 l'autosufficienza possano essere conseguite da una forma particolare, non \u00e8 pi\u00f9 quella forma particolare bens\u00ec una forma pi\u00f9 vasta a costituire una societ\u00e0 perfetta\" cio\u00e8 un Autorit\u00e0 mondiale; -Bisogna evitare di creare un super stato mondiale una sorta di \u201cimpero mondiale\u201d, senza un corpo politico a cui rispondere ma semplicemente sovrapposto agli stati; -Al contrario degli imperi del passato che hanno tentato di unificare gli uomini con la guerra, Maritain afferma che \u201cse un giorno potr\u00e0 fondarsi una societ\u00e0 politica mondiale, ci\u00f2 sar\u00e0 dovuto ai mezzi della libert\u00e0. \u00c8 coi mezzi della libert\u00e0 che i popoli della terra saranno portati a una comune volont\u00e0 di vivere assieme\u201d. Tutti gli uomini non saranno allora uniti per paura ma perch\u00e9 tutti si impegneranno per lo stesso compito: la conquista della libert\u00e0; -Questo comune compito non potr\u00e0 che portare ad un livellamento e ad una redistribuzione della ricchezza a livello mondiale. -La comunit\u00e0 dei popoli dovr\u00e0 diventare un solo corpo politico unito da amicizia civica e le nazioni diverrebbero di diritto ci\u00f2 che ora sono gi\u00e0 di fatto cio\u00e8 corpi politici imperfetti. -Il primo passo pu\u00f2 essere la creazione di un consiglio di saggi indipendente come somma autorit\u00e0 morale mondiale."}
{"id": "2465986", "revid": "1656773", "url": "https://it.wikipedia.org/wiki?curid=2465986", "title": "Erewhon", "text": "Erewhon (titolo originale: \"Erewhon: or, Over the Range\") \u00e8 un romanzo fantastico e satirico di Samuel Butler. Fu pubblicato nel 1872, inizialmente in forma anonima.\nIl termine \"erewhon\" corrisponde alla parola inglese \"nowhere\" invertita, tranne che per le lettere \"h\" e \"w\".\nIl titolo \u00e8 anche il nome del paese immaginario in cui si svolge l'azione. Nel romanzo, non \u00e8 rivelato in quale parte del mondo si trova.\nI primi capitoli del romanzo sono basati sulle esperienze di Butler in Nuova Zelanda dove, da giovane, ha lavorato come allevatore di pecore per circa quattro anni (1860-1864) esplorando parti interne dell'Isola del Sud.\nLa gran parte del libro consiste nella descrizione di Erewhon. La natura di questa nazione \u00e8 destinata ad essere ambigua. A prima vista, Erewhon sembra essere un'utopia, ma si capisce subito che ci\u00f2 \u00e8 ben lungi dall'essere vero. Eppure, nonostante tutti i difetti, Erewhon non \u00e8 una distopia vera e propria, come quella descritta da George Orwell in \"1984\". Come utopia satirica, Erewhon a volte \u00e8 stata paragonata a \"I viaggi di Gulliver\" (1726) di Jonathan Swift e, come critica alla societ\u00e0 vittoriana dell'epoca dovrebbe essere paragonato a \"Notizie da nessun luogo\" (\"News from Nowhere\", 1890) di William Morris.\nIl romanzo prende di mira vari aspetti della societ\u00e0 vittoriana, la religione e l'antropocentrismo, la punizione e la pena. In un capitolo Butler opera un attacco anche contro l'ipocrisia religiosa del suo tempo. Secondo la legge erewhoniana, i suoi trasgressori sono trattati come se fossero malati, mentre i malati sono visti come criminali.\nUn'altra caratteristica di Erewhon \u00e8 l'assenza di macchine: ci\u00f2 \u00e8 dovuto alla percezione largamente condivisa dagli erewhoniani che queste sono potenzialmente pericolose.\nAmpiamente condivisa tra la gente di Erewhon \u00e8 la convinzione che la nascita sia una scelta consapevole del bambino, invece che dei genitori."}
{"id": "2465987", "revid": "534421", "url": "https://it.wikipedia.org/wiki?curid=2465987", "title": "La leggenda dell'isola maledetta", "text": "La leggenda dell'isola maledetta (\"Gargantua\") \u00e8 un film televisivo del 1998 diretto da Bradford May.\nTrama.\nIl biologo marino Ellway Jack e suo figlio Brandon si recano sull'isola polinesiana di Malau a studiare gli effetti che una recente attivit\u00e0 sismica ha avuto sulla vita marina locale. Insieme con il medico locale Alyson Hart, verranno coinvolti nelle indagini su una serie di morti per annegamento. Esplorando l'oceano Jack scopre delle misteriose creature marine, e Brandon si affeziona a uno dei cuccioli di creatura, che \u00e8 in grado di lasciare il mare e camminare sulla terra ferma. Quando le pericolose e gigantesche creature arrivano sull'isola, l'esercito inizia ad attuare azioni offensive, Jack dovr\u00e0 rischiare tutto e per tutto per salvare le creature, l'isola e suo figlio."}
{"id": "2465990", "revid": "390153", "url": "https://it.wikipedia.org/wiki?curid=2465990", "title": "Sudcorea", "text": ""}
{"id": "2466002", "revid": "1226", "url": "https://it.wikipedia.org/wiki?curid=2466002", "title": "L'Uomo e lo Stato", "text": ""}
{"id": "2466007", "revid": "324090", "url": "https://it.wikipedia.org/wiki?curid=2466007", "title": "Levo\u010da", "text": "Levo\u010da (; in ungherese \"L\u0151cse\", in tedesco \"Leutschau\", in polacco \"Lewocza\") \u00e8 una citt\u00e0 della Slovacchia, capoluogo del distretto omonimo, nella regione di Pre\u0161ov. La citt\u00e0 possiede un centro storico con una cinta muraria ben conservata, una chiesa rinascimentale con il pi\u00f9 alto altare in legno d'Europa, scolpito dal maestro Pavol di Levo\u010da, e molti altri edifici rinascimentali.\nIl 28 giugno 2009 Levo\u010da \u00e8 stata aggiunta ai patrimoni dell'umanit\u00e0 dell'UNESCO, in coppia con il castello di Spi\u0161.\nStoria.\nLevo\u010da si trova nella regione storica di Szepes (oggi Spi\u0161), abitata fin dall'et\u00e0 della pietra. Nell'XI secolo la regione fu conquistata, ed in seguito divenne parte del Regno d'Ungheria sotto cui rimase fino al 1918. Dopo l'invasione dei Mongoli del 1241/1242, la regione fu colonizzata dai tedeschi. Il pi\u00f9 antico riferimento scritto della citt\u00e0 di Levo\u010da risale al 1249. Nel 1317 Levo\u010da (al tempo nota con il nome tedesco di \"Leutschau\") ricevette il titolo di citt\u00e0 reale. Nel XV secolo, situata all'intersezione di rotte commerciali, divenne un ricco centro di commercio. La citt\u00e0 mantenne la sua notoriet\u00e0 fino alla fine del XVI secolo, nonostante due incendi nel 1550 e nel 1599. In questo periodo di prosperit\u00e0 furono costruite molte chiese, una scuola, una biblioteca, una farmacia ed un ospedale. Era presente una pressa da stampa fin dal 1624. Levo\u010da fu il centro della riforma protestante in Slovacchia. Il declino della citt\u00e0 inizi\u00f2 durante la rivola anti-asburgica del XVII secolo.\nA causa di un'impressionante serie di eventi, nel 1700 il sindaco cittadino fu accidentalmente ferito da un nobile durante una battuta di caccia, causando una serie di attacchi per vendetta conclusi con l'omicidio del sindaco, Karol Kramler, magistrato sassone. Il suo braccio fu tagliato, imbalsamato e conservato in municipio come monito contro successive vendette. Questo episodio divenne l'argomento di un romanzo in inglese che parlava della citt\u00e0, \"A fekete v\u00e1ros\", opera dello scrittore K\u00e1lm\u00e1n Miksz\u00e1th.\nL'importanza economica della citt\u00e0 diminu\u00ec dopo il 1871, quando fu costruita un'importante tratta ferroviaria che oltrepassava Levo\u010da fermandosi nella vicina Igl\u00f3, (oggi Spi\u0161sk\u00e1 Nov\u00e1 Ves), per poi unirsi al binario solo grazie ad una tratta secondaria.\nDopo il trattato del Trianon e lo smantellamento del Regno d'Ungheria, la citt\u00e0 entr\u00f2 a far parte della neonata Cecoslovacchia ed il suo nome slovacco Levo\u010da divenne ufficiale. In seguito, durante la seconda guerra mondiale, la prima repubblica slovacca permise la deportazione di 981 ebrei verso i campi di sterminio.\nIl 3 luglio 1995 Levo\u010da fu visitata da papa Giovanni Paolo II. Egli celebr\u00f2 una messa per i 650\u00a0000 pellegrini diretti a Mari\u00e1nska hora.\nGeografia fisica.\nLevo\u010da si trova nella parte settentrionale del bacino del fiume Horn\u00e1d alle pendici dei colli di Levo\u010da, sul fiume \"Levo\u010dsk\u00fd potok\", affluente dell'Horn\u00e1d. Poprad si trova 25\u00a0km ad ovest, Pre\u0161ov 50\u00a0km ad est, Ko\u0161ice 90\u00a0km a sud-est e Bratislava 370\u00a0km a sud-ovest.\nCaratteristiche storiche.\nLa citt\u00e0 vecchia \u00e8 pittoresca e ancora racchiusa tra le mura originali. Assieme al castello di Spi\u0161 ed a \u017dehra, nel giugno del 2009 \u00e8 entrato a far parte del patrimonio dell'umanit\u00e0 chiamato 'Levo\u010da, Spi\u0161sk\u00fd Hrad and the Associated Cultural Monuments'. L'UNESCO cita il centro storico, le fortificazioni e le opere di Pavol di Levo\u010da custodite in citt\u00e0.\nL'entrata principale della citt\u00e0 vecchia \u00e8 la monumentale \"porta di Ko\u0161ice\" (XV secolo) dietro la quale si trovano la chiesa barocca di Santo Spirito ed il nuovo monastero francescano (ca. 1750).\nLa piazza cittadina ospita tre importanti monumenti; l'antico municipio (XV-XVII secolo) che oggi contiene un museo, la chiesa luterana (1837) e la chiesa di san Giacomo (\"sv. Jakuba\", XIV secolo). In questa chiesa si trova un altare gotico in legno scolpito, il pi\u00f9 grande d'Europa (18,62 metri d'altezza) creato da Pavol di Levo\u010da attorno al 1520. La piazza \u00e8 quasi perfettamente conservata, tranne un paio di interventi moderni, e contiene molti edifici che ospitavano la nobilt\u00e0 locale nel tardo Medioevo. In questa piazza si trova anche la 'Gabbia della vergogna', databile al XVII secolo, usata per le punizioni pubbliche dei miscredenti. Una targa su una delle case ricorda la stampa e la pubblicazione in citt\u00e0 della famosa opera di Comenius, l'\"Orbis Pictus\". Altri edifici vicini ospitano un museo storico ed uno dedicato alle opere di Maestro Pavol.\nDietro la piazza, in via Kl\u00e1\u0161torsk\u00e1, si trova la chiesa trecentesca ed i resti del vecchio monastero dei francescani, che ora contiene una scuola di grammatica. Vicino si trova la \"porta dei Polacchi\", una costruzione gotica del XV secolo.\nDal XVI secolo alla fine del 1922, Levoca fu il centro amministrativo del dipartimento di Spi\u0161. Tra il 1806 ed il 1826 un architetto proveniente da Eger, Anton Povolny, costru\u00ec un grandioso edificio amministrativo, la Grande Casa Provinciale, e il municipio. Modific\u00f2 il proprio stile classicista adattandolo al rinascimentale in uso in citt\u00e0.\nSociet\u00e0.\nEvoluzione demografica.\nSecondo il censimento del 2001, dei 14\u00a0366 abitanti l'87,07% erano slovacchi, l'11,20% rom, lo 0,33% cechi e lo 0,31% ruteni. Dal punto di vista religioso ci sono 79,54% di cattolici di rito romano, 9,01% di atei, 3,87% cattolici di rito bizantino e 1,61% di luterani.\nAmministrazione.\nGemellaggi.\nLevo\u010da \u00e8 gemellata con:"}
{"id": "2466012", "revid": "35804", "url": "https://it.wikipedia.org/wiki?curid=2466012", "title": "V\u00e9lodrome de Vincennes", "text": ""}
{"id": "2466014", "revid": "182193", "url": "https://it.wikipedia.org/wiki?curid=2466014", "title": "Criminalit\u00e0 nella Citt\u00e0 del Vaticano", "text": "La criminalit\u00e0 nella Citt\u00e0 del Vaticano si riferisce ad alcuni episodi delittuosi che si verificavano nel tempo all'interno della piccola monarchia ecclesiastica. In conformit\u00e0 con l'articolo 22 dello \"statuto lateranense\" del 1929 tra la Santa Sede e l'Italia, il governo di quest'ultimo si impegna a detenere e condannare nel proprio territorio criminali o sospetti che hanno agito in Vaticano, a spese di quest'ultimo per processo e detenzione.\nPer tentato o effettuato omicidio del Papa, una legge passata nel 1929 e rimasta valida sino al 1969, prevedeva l'uso della pena di morte. Su iniziativa di Giovanni Paolo II \u00e8 stata definitivamente rimossa dal sistema legislativo vaticano con la \"Legge fondamentale\" del 12 febbraio 2001.\nAttentato a Giovanni Paolo II.\nIl pontefice Giovanni Paolo II sub\u00ec un attentato quasi mortale il 13 maggio 1981 in piena piazza San Pietro da parte di Mehmet Ali A\u011fca, un assassino professionista turco, che gli spar\u00f2 due colpi di pistola, pochi minuti dopo che egli era entrato nella piazza per un'udienza generale, colpendolo all'addome. Wojty\u0142a fu presto soccorso e sopravvisse.\nL'attentatore venne in seguito condannato all'ergastolo dalla corte penale italiana per attentato a Capo di Stato estero. Nel 2000, il presidente della Repubblica Carlo Azeglio Ciampi gli concesse la grazia: Ali A\u011fca, estradato dall'Italia, fu condotto nel carcere di massima sicurezza di Kartal (Turchia), nel quale stava scontando la pena di dieci anni di reclusione per l'assassinio del giornalista Abdi \u0130pek\u00e7i, avvenuto nel 1979.\nLe dichiarazioni spesso contraddittorie del turco riguardo all'attentato portarono all'apertura di pi\u00f9 inchieste per ricercare una fonte pi\u00f9 o meno diretta che avesse finanziato il progetto omicida.\nI documenti analizzati dalla commissione Mitrokhin dimostrerebbero che l'attentato fu progettato dal KGB in collaborazione con la polizia della Germania Est (Stasi) e con l'appoggio di un gruppo terroristico bulgaro a Roma, che a sua volta si sarebbe rivolto a un gruppo turco di estrema destra, i lupi grigi. Una relazione di minoranza della stessa commissione neg\u00f2 questa tesi; tuttavia, altri documenti scoperti negli archivi sovietici e resi pubblici nel marzo 2005 sostengono la tesi che l'attentato sia stato commissionato dall'Unione Sovietica.\nAltre piste, non necessariamente contraddittorie della prima, suggeriscono il coinvolgimento di Cosa Nostra (ved. dichiarazioni del pentito Vincenzo Calcara), della banda della Magliana e persino di aiuti appoggi interni arrivati dal Vaticano stesso.\nScomparsa di Emanuela Orlandi.\nEmanuela Orlandi, nata a Roma il 14 gennaio 1968 e residente in Vaticano assieme ai genitori e a quattro fratelli, scompare nel 1983 all'et\u00e0 di 15 anni per non essere mai pi\u00f9 ritrovata.\nIl caso si ingigantir\u00e0 negli anni, collezionando sempre pi\u00f9 testimonianze dalle pi\u00f9 svariate personalit\u00e0 come agenti dei servizi segreti, esponenti mafiosi ed uomini del clero e portando ad ipotesi che collegherebbero la sparizione ad altri grandi fatti di cronaca del tempo come il crack dell'ambrosiano, i fatti della Banda della Magliana o gli scandali di pedofilia nel Vaticano. \nNegli anni varie indagini, esumazioni e tentativi di identificazione su presunti resti sono stati eseguiti ma senza portare a nulla di fatto, rendendo la sparizione di Emanuela Orlandi un dei pi\u00f9 oscuri casi di cronaca della storia vaticana ed italiana.\nStrage delle Guardie Svizzere.\nIl 4 maggio 1998 in un palazzo della Citt\u00e0 del Vaticano vennero ritrovati in una stanza i cadaveri di Alois Estermann, 44 anni, comandante da poche ore del Corpo delle Guardie Svizzere, di C\u00e9dric Tornay, suo subordinato, e della moglie di Estermann, la venezuelana Gladys Romero. Le indagini appurano che i due coniugi furono uccisi mentre il giovane Tornay, che presenta un foro da proiettile nella parte posteriore del cranio, sembra essersi suicidato, probabilmente dopo aver commesso il duplice omicidio. Il caso suscit\u00f2 molto scalpore e diede vita a varie teorie complottistiche.\nFuga di documenti riservati - \"Vatileaks\".\nNel 2012 c'\u00e8 stata una fuga di documenti riservati riguardante i rapporti all'interno e all'esterno della Santa Sede e il 25 maggio \u00e8 stato arrestato dalla Gendarmeria Vaticana l'aiutante di camera di Benedetto XVI, il maggiordomo Paolo Gabriele, che \u00e8 stata la prima persona arrestata dopo secoli. Gabriele \u00e8 stato accusato di possesso illecito di documenti riservati utilizzati dal giornalista Gianluigi Nuzzi per il suo libro \"Sua Santit\u00e0\" e per questo rischia 30 anni di carcere.\nCaso J\u00f3zef Weso\u0142owski.\nL'ex nunzio apostolico della Repubblica Dominicana J\u00f3zef Weso\u0142owski gi\u00e0 ridotto allo stato laicale \u00e8 stato arrestato il 23 settembre 2014 dalla Gendarmeria vaticana con l'accusa di abusi sessuali su minori e a possesso di materiale pedopornografico su espressa volont\u00e0 di papa Francesco. Dopo un periodo ai domiciliari all'interno della Citt\u00e0 del Vaticano \u00e8 deceduto all'interno della sua abitazione il 28 agosto 2015."}
{"id": "2466015", "revid": "767487", "url": "https://it.wikipedia.org/wiki?curid=2466015", "title": "Vernon Louis Parrington", "text": "Laureato ad Harvard nel 1893, nel 1897 viene assunto come professore di inglese e lingue moderne all'Universit\u00e0 dell'Oklahoma. Negli undici anni seguenti ricopr\u00ec diversi incarichi, dall'organizzazione del Dipartimento di Inglese all'allenamento di football. Il suo lavoro ottenne per\u00f2 pochi elogi, e nel 1908 fu licenziato a causa delle pressioni di gruppi religiosi che volevano estinguere tutte le \u201cfacolt\u00e0 immorali\u201d. Da quel momento inizi\u00f2 la sua insigne carriera accademica alla University of Washington.\nAmerican Studies.\nParrington, Perry Miller, F. O. Matthiessen e Robert Spiller sono stati i fondatori del movimento degli American Studies tra gli anni venti e trenta. Gli elementi che consideravano rivoluzionari erano l'interdisciplinarit\u00e0, un concetto olistico della cultura e l'attenzione focalizzata sulla cultura americana.\n\"Main Currents in American Thought\".\nParrington \u00e8 ricordato soprattutto per essere l'autore di \"Main Currents in American Thought\", tre volumi centrati sull'aspetto politico della corrispondenza americana dall'epoca delle colonie che ipotizza una netta divisione tra la corrente Hamiltoniana e quella dei sostenitori di Jefferson, chiarendo anche lo schieramento di Parrington con questi ultimi.\nDifendeva la dottrina della sovranit\u00e0 dello stato e voleva dissociarla dalla causa della schiavit\u00f9. Ha scritto che l'associazione di quelle due cause ha determinato conseguenze \u201cdisastrose per la democrazia americana\u201d, togliendo l'ultimo freno alla crescita del potere aziendale perch\u00e9 il governo federale protegge i capitalisti dalla legge locale e nazionale.\n\"Main Currents\" vinse il Premio Pulitzer per la storia nel 1928 ed \u00e8 stato per anni il libro pi\u00f9 autorevole per gli storici americani. Ha dominato la critica letteraria e culturale dal 1927 fino all'inizio degli anni cinquanta. Parrington ha fatto largo uso dell'ironia storica che si presenta quando le conseguenze di un'azione emergono contrarie alle intenzioni originarie dell'autore. Ha rappresentato il pensiero degli storici che pongono la loro attenzione sul dualismo \u201cbuono contro cattivo\u201d nel passato dell'America. Nel volume finale del suo scritto, conclude che i contadini Jeffersoniani, eroi tradizionali del pensiero progressista, hanno ottenuto forza dalla comunit\u00e0 ingorda per produrre una forma di capitalismo distruttiva che \u00e8 culminata negli anni venti.\nCarriera da allenatore.\nParrington fu il secondo allenatore della squadra di football della University of Oklahoma, e il primo membro ufficiale della facolt\u00e0 ad avere ottenuto quell'incarico. Gli venne attribuito il merito di aver portato la squadra a uno stile di gioco simile a quello di Harvard ed una migliore organizzazione del programma sportivo dell'universit\u00e0. Durante i quattro anni passati da allenatore, dal 1897 al 1900, la sua squadra gioc\u00f2 solo dodici volte, 9 delle quali vincendo e una pareggiando."}
{"id": "2466020", "revid": "287204", "url": "https://it.wikipedia.org/wiki?curid=2466020", "title": "Delray Beach International Tennis Championships 2007", "text": "Il Delray Beach International Tennis Championships 2007 \u00e8 stato un torneo di tennis giocato sul cemento.\n\u00c8 stata la 15\u00aa edizione del Delray Beach International Tennis Championships, che fa parte della categoria International Series nell'ambito dell'ATP Tour 2007.\nSi \u00e8 giocato al Delray Beach Tennis Center di Delray Beach in Florida, dal 27 gennaio al 4 febbraio 2007.\nCampioni.\nSingolare.\n Xavier Malisse ha battuto in finale James Blake, 5-7, 6-4, 6-4\nDoppio.\n Hugo Armando / Xavier Malisse hanno battuto in finale James Auckland / Stephen Huss, 6-3, 6-7(4), [10-5]"}
{"id": "2466025", "revid": "110157", "url": "https://it.wikipedia.org/wiki?curid=2466025", "title": "Publio Minucio Augurino", "text": "Biografia.\nConsole nel 492 a.C. con il collega Tito Geganio Macerino, era il fratello di Marco Minucio Augurino, console nel 497 e nel 491 a.C. Ebbe due figli, che a loro volta raggiunsero la carica di console: Lucio Minucio Esquilino Augurino, suffetto nel 458 a.C. e Quinto Minucio Esquilino Augurino, console nel 457 a.C.\nCome racconta Livio, il 492 a.C. non vi fu alcuna guerra e non vi furono altre sommosse popolari, ma i consoli dovettero fronteggiare l'emergenza alimentare derivante dall'abbandono dei campi; per questo i consoli inviarono delle delegazioni in giro per l'Italia per acquistare del grano.\nA Cuma, il tiranno Aristodemo trattenne le navi come forma di indennizzo perch\u00e9 era l'erede di Tarquinio il Superbo; presso i Volsci ed i loro vicini fu addirittura impossibile negoziare, ed il grano dovette essere acquistato in Etruria ed in Sicilia.\nInoltre, per fronteggiare una possibile nuova guerra contro i Volsci, rafforzarono la colonia di Velitrae e costruirono una nuova colonia a Norba."}
{"id": "2466032", "revid": "1318658", "url": "https://it.wikipedia.org/wiki?curid=2466032", "title": "Casa di paglia", "text": "Le case di paglia sono costruzioni edilizie realizzate con paglia compressa in balle.\nStoria.\nLe case di paglia nascono nella seconda met\u00e0 dell'Ottocento negli Stati Uniti, nello stato del Nebraska, a opera di pionieri stabilitisi in una zona povera di pietre e legname, materiali tradizionalmente utilizzati per le costruzioni.\nNegli anni settanta del XX secolo, la tecnica \u00e8 stata riproposta da Judy Knox e Matts Myhrman, che vi hanno apportato delle modifiche per adeguarla alle esigenze moderne. All'inizio degli anni novanta, Barbara Jones ha importato queste tecniche nel Regno Unito, adattandole alle diverse esigenze climatico-ambientali locali (Inghilterra, Irlanda, Galles, Scozia, ecc.)\nLe tecniche utilizzate negli Stati Uniti e Canada per l'orditura delle pareti, prevedono tondini di acciaio per mantenere allineate le balle nei muri, rete elettrosaldata come porta intonaco, fondazioni in calcestruzzo armato, intonaci cementizi, ecc. \nIn un ambito del \"tutto naturale\", Barbara Jones ha proposto la sostituzione del ferro con il legno, individuando il legname di nocciolo quale sostituto del metallo e proponendo l'utilizzo della calce in sostituzione del cemento (usato come intonaco), realizzando intonaci a base di calce e terra cruda dalle superiori propriet\u00e0 di traspirazione rispetto agli intonaci cementizi. Secondo la Jones, anche l'aggiunta all'impasto di piccole quantit\u00e0 di cemento riduce drasticamente la traspirabilit\u00e0 dei muri, aumentando la possibilit\u00e0 di proliferazioni di muffe sulle pareti pi\u00f9 umide, come quelle del bagno e della cucina. Ovviamente possono essere usati i normali intonaci di buona tecnologia per edilizia (traspiranti), piastrellature ecc. per interni e per esterni, confidando sulle superiori propriet\u00e0 isolanti della paglia, che limita le condense.\nCaratteristiche.\nOltre alla semplicit\u00e0 di costruzione, tra i vantaggi di tale materiale vi sono:\nLe caratteristiche del materiale sono mantenute a patto che la costruzione venga realizzata a regola d'arte e riceva una regolare manutenzione, soprattutto nel caso si utilizzino materiali \"naturali\" per l'intonacatura. In caso contrario le infiltrazioni d'acqua e l'umidit\u00e0 possono compromettere gravemente le prestazioni dell'edificio. Molto importante risulta la sporgenza del tetto rispetto alle pareti, fatto che evita il dilavamento delle pareti stesse con il vento unito a pioggia, specie se si utilizzano intonacature in calce e terra (e non un vero intonaco edilizio).\nResistenza alle sollecitazioni sismiche.\nPer quanto riguarda la resistenza sismica, una casa in balle di paglia in caso di eventi sismici offre migliori garanzie rispetto ad edifici in laterizio o calcestruzzo armato. La forza esercitata dal sisma sull'edificio \u00e8 proporzionale alla massa dell'edificio stesso relata con la distanza delle masse stesse rispetto al suolo; essendo le masse di una casa in balle di paglia molto inferiori a quelle di un edificio in mattoni o cemento armato, la sollecitazione che incide sulla struttura nel suo complesso \u00e8 notevolmente inferiore. La deformabilit\u00e0 del materiale consente inoltre l'assorbimento delle accelerazioni e vibrazioni, riducendo la possibilit\u00e0 di fratture importanti.\nIsolamento a cappotto.\nCon le balle di paglia si possono anche realizzare isolamenti \"a cappotto\", sia esterni che interni (quando non esistono le condizioni per realizzarli in esterno), per coibentare gli edifici. Anche in questo caso \u00e8 fondamentale curare i dettagli, che sono essenziali per una buona riuscita dell'intervento. Va considerato che oltre all'eccellente isolamento per unit\u00e0 di spessore, lo spessore steso delle balle di paglia (usate tal quali) \u00e8 considerevolmente superiore rispetto a quello degli isolamenti edilizi pi\u00f9 diffusi.\nNormativa.\nLe costruzioni in paglia sono case a tutti gli effetti: per poterle realizzare \u00e8 necessario presentare un progetto, che in Italia \u00e8 firmato da un professionista abilitato, all'ufficio tecnico del Comune che conceder\u00e0 il permesso di costruire (ex concessione edilizia). Per progettare una casa in balle di paglia non si possono seguire i criteri di progettazione dell'edilizia convenzionale e neppure quelli della bioedilizia. Ci sono parametri diversi che vanno presi in considerazione. Una buona progettazione porta facilmente a una migliore efficienza dell'edificio, ed una riduzione poi dei costi di realizzazione.\nLa recente normativa italiana (2010) non prevede la possibilit\u00e0 di costruire con la tecnica autoportante (p. es. tipo Nebraska), bens\u00ec \u00e8 necessaria una struttura portante, che pu\u00f2 poi venire tamponata con le balle di paglia.\nAnche se si possono facilmente costruire fabbricati a due piani, i criteri di economicit\u00e0 portano a realizzare meglio fabbricati ad un solo piano.\nRealizzazioni.\nGli edifici in balle di paglia vengono costruiti in vari paesi del mondo e si sono particolarmente diffusi nei paesi anglosassoni, dove \u00e8 pi\u00f9 diffusa l'autocostruzione delle abitazioni. Ad oggi, soprattutto all'estero ma anche in Italia, si stanno realizzando edifici in balle di paglia attraverso imprese edili quindi rientrando nel sistema convenzionale di costruzione. Un esempio italiano sono delle villette a schiera in balle di paglia a Fano, realizzate interamente da un'impresa edile in un contesto urbano, primo esempio di applicazione della tecnica a questa tipologia residenziale in Italia."}
{"id": "2466034", "revid": "1684799", "url": "https://it.wikipedia.org/wiki?curid=2466034", "title": "Harel Levy", "text": "Biografia.\nIl suo risultato migliore in singolare \u00e8 stato arrivare fra i primi 30 al mondo nel 2001; ."}
{"id": "2466039", "revid": "287204", "url": "https://it.wikipedia.org/wiki?curid=2466039", "title": "La 25\u00aa ora (romanzo)", "text": "La 25\u00aa ora (titolo originale: \"The 25th Hour\") \u00e8 il romanzo d'esordio di David Benioff, pubblicato nel 2001. Il regista Spike Lee ha girato un film omonimo, basato sul romanzo, uscito nel 2002, di cui David Benioff \u00e8 stato soggettista e sceneggiatore.\nTrama.\nIl romanzo racconta le ultime ventiquattro ore di libert\u00e0 di Montgomery \"Monty\" Brogan, uno spacciatore newyorkese condannato a essere rinchiuso nel carcere di Otisville. Monty trascorre queste ultime ore con la sua ragazza, Naturelle, e con i suoi amici, Frank, un broker, e Jacob, un insegnante di letteratura.\nCritica.\nPer \"Publishers Weekly\", il romanzo \"La 25\u00aa ora\" \u00e8 stato \"concepito in maniera brillante, questo dramma criminale ostenta un dialogo diretto, ritratti in chiaroscuro degli strati sociali di New York e un inesorabile crescendo di tensione.\" Per \"Bookseller\", il romanzo mostra \"potenti caratterizzazioni e dialoghi\". \"Entertainment Weekly\" ha assegnato al romanzo di Benioff il voto \"A meno\", sostenendo che l'autore \"mostra una gran capacit\u00e0 di criticare il suo genere, pur rivitalizzandone i \"clich\u00e9\"\" e che il romanzo riesce a trasmettere \"pathos ed eccitazione\"."}
{"id": "2466045", "revid": "339392", "url": "https://it.wikipedia.org/wiki?curid=2466045", "title": "Storia di Marino nell'Et\u00e0 Contemporanea", "text": ""}
{"id": "2466046", "revid": "433605", "url": "https://it.wikipedia.org/wiki?curid=2466046", "title": "Andrea Savaresi", "text": "Biografia.\nAndrea Savaresi nacque a Napoli, nel quartiere Chiaja, dai coniugi Francesco Savaresi ed Elena Cecere. Studio' e perfeziono' la lingua latina, frequento' un corso di filosofia e infine studio' la matematica elementare. Si scrisse all'Universit\u00e0 degli Studi di Napoli Federico II dove inizia a studiare medicina. D'altro canto molti suoi famigliari erano medici. Andrea era il fratello maggiore di Antonio Savaresi. Seguiva poi corsi privati di Anatomia e di Chirurgia, si interessa ancora alla matematica e all'Astronomia. Negli anni a seguire si perfezion\u00f2 in ogni campo delle scienze ma soprattutto nella medicina per mano di molti medici della capitale. Dal 1784 al 1789 scrive delle memorie sulla medicina e sulla chimica oggi ancora inedite. Dava corsi privati, intanto, di chimica e di medicina. Conosce sempre pi\u00f9 uomini illustri, scrive per il dizionario di chimica dell'epoca facendo alcune nuove annotazioni, era il Macquer. Nel 1789 Savaresi parte per un viaggio di studi in Germania, Inghilterra e Francia. Nel viaggio era accompagnato da cinque colleghi: Carmine Antonio Lippi, Giovanni Faicchio, Giuseppe Melograni, Vincenzo Raimondini e Matteo Tondi. Studiano la metallurgia, la mineralogia e la fisica del suolo. Nel 1789 venne chiamato in quel di Salerno per migliorare le condizioni della cava di Giffoni. Negli stessi anni scende in Calabria, assieme ai colleghi citati, per migliorare e incrementare lo sviluppo delle ferriere. Con occhio di riguardo alla Fabbrica d'armi di Mongiana, alla Ferdinandea e alla ferriera di Stilo. Non solo gli viene ordinato assieme al collega e amico Vincenzo Raimondini di disegnare alcune carte delle provincie della Calabria Ulteriore. Redigono la carta geologica delle Regno delle Due Sicilie. Prima di morire nel 1810, ricopr\u00ec il ruolo di Commissario dell'Amministrazione alla Polveriera di Torre Annunziata."}
{"id": "2466049", "revid": "15756", "url": "https://it.wikipedia.org/wiki?curid=2466049", "title": "Il Riformista", "text": "Il Riformista (in origine \"Il Nuovo Riformista\") \u00e8 un quotidiano di approfondimento politico fondato il 23 ottobre 2002 da Antonio Polito, chiuso il 30 marzo 2012 e riaperto il 29 ottobre 2019.\nIl giornale \u00e8 stato per molti anni di propriet\u00e0 del Gruppo Tosinvest, che lo ha ceduto all'imprenditore Alfredo Romeo nel luglio 2019.\nPer quel che concerne l'attuale linea editoriale, la testata si dichiara di orientamento libertario, garantista e fermamente opposto a populismo e sovranismo.\nStoria.\nIl \"primo\" \"Riformista\".\nIdeato da Claudio Velardi, ex consigliere politico di Massimo D'Alema, nasce il 23 ottobre 2002.\nInizialmente consta di quattro pagine di analisi e commenti concentrati su politica ed economia. Successivamente passa a otto pagine e sviluppa inserti dedicati al mondo dell'attualit\u00e0 e della cultura (come \"Bookmark\", settimanale sull'editoria indipendente, curato per tre anni da Francesco Signor), affermandosi presto nel panorama editoriale nazionale come uno dei principali quotidiani d'opinione.\nDal 20 ottobre 2008 il giornale esce con un nuovo formato, pi\u00f9 ridotto, e una foliazione di 32 pagine. Viene abbandonato il caratteristico colore arancione per adottare il colore su tutte le pagine. La nuova impostazione grafica \u00e8 firmata da Cinzia Leone..\nIl 30 dicembre 2010 il fondatore e direttore Polito, lascia il giornale. Nel periodo gennaio-aprile 2011 la direzione veniva temporaneamente assunta da Stefano Cappellini (vicedirettore di Polito), nell'attesa del passaggio di propriet\u00e0 della casa editrice. Dal 1\u00ba maggio 2011 il nuovo direttore diventava Emanuele Macaluso.\nCon il numero in edicola il 30 marzo 2012 il giornale ha sospeso le pubblicazioni. Nell'articolo di fondo di commiato ai lettori, Emanuele Macaluso ha scritto: \u00abIn queste ultime settimane abbiamo reso noto ai nostri lettori le difficolt\u00e0 che incontravamo per continuare a pubblicare \"il Riformista\". Oggi con grande amarezza vi diciamo che tutti i tentativi fatti per salvare il salvabile, non hanno avuto esito positivo. L'assemblea dei soci, quindi, ha deciso di affidare a un liquidatore l'amministrazione della cooperativa e di sospendere la pubblicazione del giornale\u00bb.\nLa riapertura nel 2019.\nIl 5 luglio 2019 il Gruppo Tosinvest cede la propriet\u00e0 del quotidiano all'imprenditore Alfredo Romeo, che ne annuncia l'imminente riapertura e la nomina di Piero Sansonetti (ex direttore di \"Liberazione\", \"L'Ora della Calabria\", \"Cronache del Garantista\", \"Il Dubbio\" e della rivista \"Gli Altri\") a nuovo direttore. La testata avrebbe dovuto apparire online a partire dal 20 luglio 2019 e nelle edicole a partire dal settembre 2019, ma la riapertura \u00e8 stata successivamente rinviata al 29 ottobre 2019.\nIl 23 ottobre 2019 il nuovo quotidiano viene presentato alla sala stampa della Camera dei Deputati dal direttore Piero Sansonetti e dalla condirettrice Deborah Bergamini. Il 29 ottobre 2019 \"Il Riformista\" \u00e8 tornato in edicola e online.\nIl 28 agosto 2020 viene inaugurata l'edizione locale napoletana del quotidiano, sotto la direzione di Marco Demarco. Dal 21 settembre esce tutti i luned\u00ec l'inserto \"Economia\", diretto da Renato Brunetta, economista e deputato (Forza Italia), il quale collaborava gi\u00e0 col quotidiano come editorialista. Brunetta si avvale di un comitato scientifico composto da personalit\u00e0 del mondo accademico come Sabino Cassese, Pier Carlo Padoan, Giovanni Tria e Marco Bentivogli.\nIl 10 ottobre 2020 Deborah Bergamini lascia la carica di condirettore. Lascia anche Brunetta dopo solo quattro numeri del settimanale sull'economia.\nAssetto societario e finanziamenti pubblici.\nLa propriet\u00e0 della societ\u00e0 editrice del quotidiano era originariamente divisa in due quote societarie: il 51% \u00e8 di Claudio Velardi e il 49% della famiglia Angelucci (Tosinvest).\nFin dalla fondazione il quotidiano \u00e8 legato al mensile \"Le Ragioni del Socialismo\", edito da Emanuele Macaluso, storico esponente della corrente migliorista del PCI. La rivista \u00e8 organo ufficiale dell'omonima associazione politica, pertanto accede al fondo statale di sovvenzioni per l'editoria. Nel 2002 Macaluso e Claudio Velardi concludono un accordo in base al quale \"Il Riformista\" esce come allegato del mensile.\nNel 2006 l'imprenditore Giampaolo Angelucci acquista tutte le quote del fondatore Claudio Velardi. La famiglia Angelucci diventa cos\u00ec proprietaria del 100% della societ\u00e0 editrice.\nNel febbraio 2011, l'Autorit\u00e0 per le Garanzie nelle Comunicazioni (Agcom) con la delibera 63/11/CONS, ha sanzionato il senatore Antonio Angelucci per omessa comunicazione di controllo per i giornali \"Opinioni Nuove Libero Quotidiano\" (\"Libero\") e \"Il Nuovo Riformista\". La legge prevede che a beneficiare di soldi dallo Stato sia una sola testata per editore. Angelucci \u00e8 risultato invece proprietario di due testate. Oltre a perdere il diritto ai contributi per gli anni dal 2008 al 2010, Angelucci e la societ\u00e0 Tosinvest dovranno restituire i contributi incassati nel 2006 e nel 2007.\nDovendo scegliere tra le due testate, Angelucci ha deciso di mantenere la propriet\u00e0 di \"Libero\", avviando le trattative per la cessione del \"Riformista\" all'associazione politica \"Le Ragioni del Socialismo\", cui il quotidiano \u00e8 legato fin dalla fondazione. Le trattative si sono concluse nell'aprile 2011 con l'acquisizione della societ\u00e0 cooperativa editrice da parte di Emanuele Macaluso e Gianni Cervetti (che ne ha assunto la presidenza). \u00c8 stato quindi ripristinato l'assetto iniziale del quotidiano. A differenza del 2002, \"Il Riformista\" esce come organo ufficiale dell'associazione. In seguito alla chiusura (avvenuta nel 2012) Velardi e Macaluso cedono \"Il Riformista\" al gruppo Tosinvest.\nNel luglio 2019 il gruppo Tosinvest cede la propriet\u00e0 della testata all'imprenditore Alfredo Romeo.\nDiffusione sui nuovi media.\nIl quotidiano ha adottato la tecnologia virtualnewspaper, sistema software che, se integrato con un lettore a schermo tattile, permette di consultare il giornale simulando lo sfogliamento delle pagine. I contenuti del quotidiano sono inoltre disponibili online sul sito ilriformista.it, oltre che pubblicati sulla pagina Facebook del quotidiano stesso.\nNel gennaio 2021 viene annunciato il lancio di una nuova app, disponibile su Google Play e Apple Store, con la quale \u00e8 possibile leggere le ultime notizie e gli approfondimenti dal sito, nonch\u00e9 la versione pdf del quotidiano.\nCuriosit\u00e0.\nUn'inchiesta del giornalista Marco Lillo ha rivelato che a causa delle bassissime vendite del giornale Il Riformista incassa ogni giorno che sta in edicola solo 585 euro, sommando vendite e abbonamenti. Nonostante questo ha ricevuto dagli inserzionisti 414 mila euro di inserzioni pubblicitarie nel 2020.\nInoltre viene reso noto che il Riformista dati i pochissimi lettori ha perso pi\u00f9 di 1,7 milioni di euro nell'ultimo anno. L'inchiesta si conclude non riuscendo a definire quale pu\u00f2 essere la reale ragione dell\u2019esistenza in vita del giornale a due anni dalla sua prima uscita.\n\u00c8 stato per questo definito \"davvero un caso inspiegabile da studiare nei corsi di editoria\"."}
{"id": "2466052", "revid": "339392", "url": "https://it.wikipedia.org/wiki?curid=2466052", "title": "Street gang", "text": ""}
{"id": "2466054", "revid": "147575", "url": "https://it.wikipedia.org/wiki?curid=2466054", "title": "Banda di strada", "text": ""}
{"id": "2466059", "revid": "76963", "url": "https://it.wikipedia.org/wiki?curid=2466059", "title": "Isabel Jeans", "text": "Biografia.\nComplessivamente, Jeans ha girato per il cinema fra il 1917 ed il 1969 una trentina di film (di produzione britannica e statunitense ed inclusa una co-produzione franco-anglo-italiana), di cui tre del regista cinematografico Alfred Hitchcock.\nPer la televisione \u00e8 apparsa in varie serie televisive fra il 1959 e il 1972.\nIn teatro ha recitato a Broadway in quattro lavori teatrali fra il 1915 e il 1931 e nella stagione 1948-1949.\nNel 1919 \u00e8 Lady Mercia Merivale nella prima assoluta di \"Kissing Time\" di Ivan Caryll con Stanley Holloway e Leslie Henson a Londra.\nPrima dell'avvento del sonoro aveva interpretato con la direzione di Hitchcock \"Downhill\" (del 1927, distribuito sul mercato italiano \"Il declino\") e \"Easy Virtue\" (del 1928, titolo italiano \"Virt\u00f9 facile\"). \nDopo di allora \u00e8 stata sul \"set\" in un notevole numero di grandi figure femminili nel cinema di Hollywood, fra cui - ancora con il \"mago del brivido\" - \"Suspicion\" (del 1941, \"Il sospetto\") e poi ancora, in Italia, \"Souvenir d'Italie\" (del 1957, diretta da Antonio Pietrangeli) e, con Vincente Minnelli, \"Gigi\" (del 1958).\nAttivit\u00e0 teatrale.\nNel 1968 l'attrice londinese ha interpretato per l'Haymarket Theatre di Londra un ruolo di particolare impegno - quello di Lady Bracknell - fissandone le caratteristiche interpretative future, nella commedia di Oscar Wilde \"L'importanza di chiamarsi Ernesto\", che resse repliche per nove mesi. Altri membri del \"cast\" erano Pauline Collins, Daniel Massey, Helen Weir, Robert Eddison e Dame Flora Robson.\nPrincipali lavori:\nVita personale.\nAnche il fratello di Isabel Jeans, Desmond, \u00e8 stato attore ed ha praticato anche il pugilato, mentre la sorella Ursula \u00e8 stata una nota attrice caratterista, moglie dell'attore Roger Livesey.\nIsabel Jeans \u00e8 stata sposata due volte, in entrambi i casi con colleghi attori: dapprima Claude Rains (dal 1913 al 1915), poi Gilbert Wakefield."}
{"id": "2466065", "revid": "287204", "url": "https://it.wikipedia.org/wiki?curid=2466065", "title": "Francis Field", "text": "Il Francis Field \u00e8 uno stadio statunitense di propriet\u00e0 della Washington University in St. Louis. Viene utilizzato soprattutto per gare di atletica leggera, football americano e calcio nell'ambito dei tornei NCAA.\nFu costruito per l'Expo 1904 e fu usato come stadio principale durante i Giochi della III Olimpiade. Inizialmente prevedeva 19.000 posti a sedere, ma in seguito alla ristrutturazione del 1984 la capacit\u00e0 venne ridotta a 4.000.\n\u00c8 uno degli impianti pi\u00f9 antichi ancora in uso negli Stati Uniti."}
{"id": "2466069", "revid": "6923", "url": "https://it.wikipedia.org/wiki?curid=2466069", "title": "Embriaci", "text": "Gli Embriaci furono una famiglia di avventurieri genovesi che ebbe una parte importante nella storia degli Stati crociati. \nEssi furono i Signori di Gibelletto o \"Giblet\", \"Gibelet\" o \"Jebail\", la storica Biblo \"(Jbeil)\" in Libano.\nArrivarono in Palestina sin dal 1099, con Guglielmo Embriaco e suo fratello Primo di Castello.\nDal 1100 circa ebbero Gibelletto, che Bertrando di Tolosa diede a Ugo I Embriaco pochi anni dopo la conquista.\nIl loro potere a Gibelletto dur\u00f2 - a parte l'occupazione di Saladino dal 1187 al 1197 - fino alla fine del XIII secolo, quando furono sconfitti da Boemondo VII di Tripoli, ed infine spinti via dall'avanzata dei musulmani."}
{"id": "2466070", "revid": "110157", "url": "https://it.wikipedia.org/wiki?curid=2466070", "title": "Stay (2-4 Family)", "text": "Stay \u00e8 il singolo di debutto del gruppo musicale rap tedesco 2-4 Family. Questo fu l'unico singolo del gruppo ad essere stato pubblicato con la componente Jo O'Meara, che venne poi sostituita da Joanna Biscardine.\nIl singolo venne pubblicato il 27 luglio 1998 ed ottenne un discretissimo successo raggiungendo la #8 nella classifica tedesca.\nIl 30 novembre del 1998 usc\u00ec anche una versione natalizia del singolo."}
{"id": "2466071", "revid": "339392", "url": "https://it.wikipedia.org/wiki?curid=2466071", "title": "Gang di strada", "text": ""}
{"id": "2466074", "revid": "287204", "url": "https://it.wikipedia.org/wiki?curid=2466074", "title": "Cuneo Volley Ball Club 1988-1989", "text": "Questa voce raccoglie le informazioni riguardanti il Cuneo VBC nelle competizioni ufficiali della stagione 1988-1989.\nStagione.\nNel 1988 la storica societ\u00e0 Pallavolo Torino va in crisi e, attraverso la mediazione dei due fratelli Enzo e Silvano Prandi, rispettivamente dirigente a Cuneo ed allenatore a Torino, il presidente torinese Franco Leone sigla un accordo con il Cuneo Volley Ball Club, vendendo i diritti per la Serie A1 e numerosi giocatori alla squadra cuneese per 150 milioni di lire. La squadra del capoluogo piemontese scompare cos\u00ec dalla massima serie della pallavolo italiana in cui militava dalla stagione 1972-73.\nI dirigenti cuneesi, non avendo mezzi economici e tecnici per affrontare la massima serie, decidono infine di scambiare il diritto con l'Agrigento Volley, appena retrocessa in A2.\nIl Cuneo VBC realizza l'obiettivo promozione l'11 marzo 1989, vincendo il girone B del campionato: grazie a questo risultato ottiene la qualificazione ai \"play-off\" scudetto, dove viene eliminata agli ottavi di finale dal Porto Ravenna Volley; la squadra prende inoltre parte alla Coppa Italia, alla quale partecipano sia le formazioni di Serie A1 che di A2, ma viene eliminata al primo turno.\nOrganigramma societario.\nArea direttiva\nArea organizzativa\nArea tecnica\nArea sanitaria"}
{"id": "2466079", "revid": "287204", "url": "https://it.wikipedia.org/wiki?curid=2466079", "title": "Open 13 2007", "text": "L'Open 13 2007 \u00e8 stato un torneo di tennis giocato sul cemento indoor.\n\u00c8 stata la 15\u00aa edizione dell'Open 13,che fa parte della categoria International Series nell'ambito dell'ATP Tour 2007.\nSi \u00e8 giocato al Palais des Sports di Marsiglia in Francia,\ndall'12 al 18 febbraio 2007.\nCampioni.\nSingolare.\n Gilles Simon ha battuto in finale Marcos Baghdatis, 6-4, 7-6(3)\nDoppio.\n Arnaud Cl\u00e9ment / Micha\u00ebl Llodra hanno battuto in finale Mark Knowles / Daniel Nestor, 7-5, 4-6, [10-8]"}
{"id": "2466083", "revid": "339392", "url": "https://it.wikipedia.org/wiki?curid=2466083", "title": "Oleksandr Aliev", "text": ""}
{"id": "2466087", "revid": "392623", "url": "https://it.wikipedia.org/wiki?curid=2466087", "title": "Iolla", "text": "La iolla o yawl (dall'olandese \"jol\") \u00e8 un'imbarcazione a vela simile a uno sloop o a un cutter ma con un albero di mezzana aggiuntivo, posizionato a poppavia dell'asse del timone.\nCaratteristiche.\nOriginariamente sviluppato per pescherecci commerciali, divenne popolare tra i pionieri della navigazione solitaria, come Francis Chichester e Joshua Slocum, per la sua capacit\u00e0 di seguire la regolazione al vento senza interventi sul timone. I moderni sistemi di timonaggio automatico (meccanici, come i timoni a vento, o elettromeccanici, come gli autopiloti) hanno tuttavia reso tale prerogativa superflua, rendendo quest'armo obsoleto.\nDifferenza tra iolle e checchie.\nLe iolle e le checchie sono entrambi velieri armati a due alberi, con quello di maestra prodiero e quello di mezzana poppiero. Negli yacht classici, dotati di lunghi slanci e timoni interni, distinguerli \u00e8 semplice: le checchie hanno l'albero di mezzana a pruavia dell'asse timone, mentre le iolle l'hanno a poppavia.\nInvece, in caso di yacht con slanci ridotti o timoni esterni, la distinzione \u00e8 pi\u00f9 correttamente determinata confrontando la funzione e la relativa dimensione delle mezzane. La vela di mezzana della iolla \u00e8, comparativamente, assai pi\u00f9 piccola di quella di maestra (la quale, viceversa, ha superficie simile a quella di uno sloop equivalente). Inoltre, mentre nelle checchie lo scopo della vela di mezzana \u00e8 principalmente propulsivo (la superficie velica \u00e8 ripartita tra i due alberi per facilitarne il governo), nelle iolle questa serve da stabilizzatrice fungendo da \"timone aereo\".\nTra le imbarcazioni a vela della Marina Militare Italiana che svolgono funzioni addestrative per gli allievi della scuola navale \"Morosini\" di Venezia e per gli allievi ufficiali dell'Accademia navale di Livorno, l'Orsa Maggiore \u00e8 armata a ketch, mentre Stella Polare e Corsaro II sono armate a yawl."}
{"id": "2466088", "revid": "1346042", "url": "https://it.wikipedia.org/wiki?curid=2466088", "title": "Veneto Strade", "text": "Veneto Strade \u00e8 una societ\u00e0 per azioni italiana, a capitale misto pubblico e privato, che cura le strade regionali e le altre strade statali dismesse oltre ad alcune strade provinciali nella Regione Veneto.\nRete in gestione.\nVeneto Strade gestisce nella Regione Veneto circa 1 000 km di strade regionali e circa 1 000 km di strade provinciali dove sono presenti:\nLa maggior parte della rete gestita da Veneto Strade \u00e8 concentrata nella Provincia di Belluno (912 km): ci\u00f2 \u00e8 dovuto alla convenzione integrativa siglata nell'aprile del 2008, con la quale sono stati affidati a Veneto Strade oltre 381 chilometri di rete viaria di propriet\u00e0 (o in gestione) della Provincia di Belluno.\nSoci.\nIl capitale sociale \u00e8 di 5.163.200,00 euro divisi tra seguenti i soci:"}
{"id": "2466089", "revid": "287204", "url": "https://it.wikipedia.org/wiki?curid=2466089", "title": "Checchia", "text": "La checchia \u00e8 una tipologia di imbarcazione a vela a due alberi, da diporto o da regata. \u00c8 nota anche con il termine inglese ketch.\nCaratteristiche.\nL'armo a checchia prevede un albero di maestra, collocato a mezza nave e pi\u00f9 alto, e un albero di mezzana, a poppa, equipaggiati entrambi con vele Marconi o vele auriche. Sull'albero di maestra possono essere issati da uno a tre fiocchi.\nDifferenze tra Ketch e yawl.\nLe iolle e le checchie sono entrambi velieri armati a due alberi, con quello di maestra prodiero e quello di mezzana poppiero. Negli yacht classici, dotati di lunghi slanci e timoni interni, distinguerli \u00e8 semplice: le checchie hanno l'albero di mezzana a pruavia dell'asse timone, mentre le iolle l'hanno a poppavia.\nA differenza della iolla (con la quale pu\u00f2 essere confusa) e della goletta (in cui l\u2019albero di poppa \u00e8 pi\u00f9 alto di quello di prua e pu\u00f2 avere fino a sei alberi), la checchia ha un albero di mezzana di altezza maggiore, posizionato a proravia dell'asse del timone e non, come nella iolla, a poppavia di esso.\nIn caso di yacht con slanci ridotti o timoni esterni, la distinzione \u00e8 pi\u00f9 correttamente determinata confrontando la funzione e la relativa dimensione delle mezzane. La vela di mezzana della iolla \u00e8, comparativamente, assai pi\u00f9 piccola di quella di maestra, la quale, viceversa, ha superficie simile a quella di uno sloop equivalente. Inoltre, mentre nelle checchie lo scopo della vela di mezzana \u00e8 principalmente propulsivo con la superficie velica ripartita tra i due alberi per facilitarne il governo, nelle iolle questa serve da stabilizzatrice fungendo da \"timone aereo\".\nTra le imbarcazioni a vela della Marina Militare Italiana che svolgono funzioni addestrative per gli allievi della scuola navale \"Morosini\" di Venezia e per gli allievi ufficiali dell'Accademia navale di Livorno, l'Orsa Maggiore \u00e8 armata a ketch, mentre Stella Polare e Corsaro II sono armate a yawl."}
{"id": "2466093", "revid": "74801", "url": "https://it.wikipedia.org/wiki?curid=2466093", "title": "Robert Blake (attore)", "text": "Nel 2001 \u00e8 balzato alle cronache per l'accusa di uxoricidio della seconda moglie, Bonnie Lee Bakley: il processo e i retroscena sul passato della coppia (la donna aveva sposato Blake perch\u00e9 era rimasta incinta, ma all'epoca frequentava anche Christian Brando, figlio di Marlon Brando) hanno animato per anni le cronache giudiziarie di Hollywood. Il verdetto del processo ha scagionato l'attore dall'accusa di omicidio.\nBiografia.\nBlake nasce a Nutley, nel New Jersey, il 18 settembre del 1933, figlio di James Gubitosi (nato Giacomo Gubitosi), un ballerino e cantante da vaudeville italiano, emigrato con la famiglia negli Stati Uniti nel 1907, e di Elizabeth Cafone, una casalinga statunitense, nata nel New Jersey da genitori italiani.\nNel 1938, Blake e la sua famiglia si trasferiscono a Los Angeles, in California, dove il piccolo Robert dal 1939 al 1948 ha un'intensissima esperienza di attore bambino. Dopo l'esordio con una piccola parte nel film \"Bridal Suite\" (1939), entra nel cast delle \"Simpatiche canaglie\" per il quale recita in 40 episodi (1939-1944) come Mickey Gubitosi, acquisendo un ruolo da protagonista nella serie. Affronta nel contempo anche diversi ruoli di supporto in produzioni cinematografiche, dal 1942 con il nome di scena di Bobby Blake.\nTerminata l'esperienza delle \"Simpatiche canaglie\", Blake interpreta dal 1944 al 1947 il ruolo di Little Beaver in 23 film della popolare serie western di Red Ryder. Dopo Tommy Cook nel 1940 e prima di Don Reynolds nel 1949, Blake \u00e8 uno dei tre attori bambini ad essersi cimentati nella parte del giovane Indiano compagno di avventure (\"saddle pal\") di Red Ryder.\nBlake appare anche nei film \"Il grande botto\" (1944) con Stanlio e Ollio; \"Perdutamente\" (1946), nella parte di John Garfield da bambino; e \"Il tesoro della Sierra Madre\" (1948), in una scena che lo vede nel ruolo di un ragazzino messicano opposto a Humphrey Bogart.\nDa giovane attore negli anni Cinquanta Blake, che nel 1956 cambier\u00e0 legalmente nome in Robert Blake, interpreta ruoli in film western, che lo lanciano ad una intensa carriera di attore al cinema e alla televisione. Negli anni Settanta ricopre il suo ruolo pi\u00f9 famoso, quello del detective Tony Baretta nella popolare serie televisiva \"Baretta\" (1975-78), per il quale riceve numerosi riconoscimenti, incluso un Emmy Award (1975) e un Golden Globe (1976).\nL'ultimo impegno di Blake \u00e8 nel 1997, nel film \"Strade perdute\" di David Lynch. Si chiude cos\u00ec una carriera che rimane \"una delle pi\u00f9 lunghe della storia di Hollywood\" (Newton), ben 60 anni di attivit\u00e0 che intercorrono tra i suoi esordi come bambino negli anni trenta fino alla fine degli anni novanta.\nL'accusa di omicidio.\nL'omicidio della moglie.\nIl 4 maggio 2001, la seconda moglie di Blake, Bonnie Lee Bakley, venne uccisa in un parcheggio di Los Angeles con alcuni colpi alla testa mentre attendeva il marito che si era assentato per tornare nel ristorante italiano \"Vitello's\" (a Tujunga Avenue, Studio City) da cui i due erano appena usciti. A seguito del fatto, Blake pass\u00f2 la notte in un ospedale, dove venne in seguito dimesso: venne interrogato per 5 ore sull'accaduto (in un primo momento non era sospettato e venne sentito solo come testimone). Qualche giorno dopo, l'attore assunse un detective per cercare il responsabile della morte della moglie.\nBlake aveva sposato Bonnie Lee Bakley il 19 novembre 2000, quando un test del DNA aveva confermato che era lui il padre della loro figlia Rose. La vicenda port\u00f2 alla luce una serie di avvenimenti nella loro breve ma intensa relazione e soprattutto pose l'attenzione sulla particolare personalit\u00e0 della vittima.\nI retroscena: Bonnie Lee Bakley e la relazione con Blake.\nAll'epoca dell'inizio della loro relazione (1999), la Bakley aveva 9 matrimoni alle spalle, quasi tutti con persone pi\u00f9 anziane e facoltose.\nNata nel 1956 nel New Jersey, aveva lasciato la scuola a 16 anni per intraprendere la carriera di modella e attrice a New York. A 21 anni aveva sposato un suo primo cugino, da cui aveva avuto due figli. La donna aveva anche una serie di reati e piccoli crimini, tra cui possesso di sostanze stupefacenti e documenti falsi (1989) e spaccio di soldi falsi (1995).\nDopo i primi matrimoni e relativi divorzi, la Bakley cominci\u00f2 a intrattenere relazioni con personaggi del mondo dello spettacolo. Amici della donna parlano della sua come di una vera e propria \"ossessione per le celebrit\u00e0\": nel 1993 aveva dichiarato di essere figlia di Jerry Lee Lewis, ma test del DNA dimostrarono il contrario. Registrazioni di conversazioni telefoniche rivelarono che la donna cercava con tutte le sue forze il matrimonio con una qualche star dello spettacolo: dichiar\u00f2 \"Mi piace stare intorno alle celebrit\u00e0, ti fa sembrare migliore delle altre persone\".\nLa sua \"strategia\" aveva comunque dato i suoi frutti, in termini economici, in quanto era proprietaria di 2 case e altri terreni a Memphis e di una casa fuori Los Angeles. La sua carriera a Hollywood (in cui aveva usato lo pseudonimo di Leebonny) non era mai decollata, proprio per la sua fama di cacciatrice di dote.\nBlake e la Bakley si conobbero al compleanno dell'attore Chuck McCann: all'epoca, la donna frequentava Christian Brando, figlio di Marlon Brando. La donna rimase incinta. Fu il suo quarto figlio: in un primo momento diede alla bambina il nome di Christian Shannon Brando, poi, quando il test del DNA rivel\u00f2 che il padre era Blake, i due si sposarono.\nBlake e la moglie non vivevano per\u00f2 sotto lo stesso tetto: l'attore abitava in una piccola abitazione dietro la casa della moglie, a Studio City, a Los Angeles (nella zona della San Fernando Valley).\nL'accusa di uxoricidio.\nIl 18 aprile 2002, Blake venne arrestato con l'accusa di uxoricidio: l'arresto venne compiuto in diretta televisiva, mentre l'attore si trovava a casa della sorella. Assieme a lui venne arrestato una delle sue due guardie del corpo, per aver preso parte all'omicidio: secondo l'accusa, Blake aveva agito contro la moglie per porre fine ad un matrimonio in cui era stato coinvolto contro la sua volont\u00e0.\nLa svolta delle indagini per il LAPD era avvenuta quando un ex stuntman, Ronald \"Duffy\" Hambleton, aveva accettato di testimoniare contro l'attore (supportato da un socio, Gary McLarty), dicendo che Blake aveva tentato di convincerlo ad assassinare la Bakley. Durante il processo, la difesa di Blake scopr\u00ec che le parole dello stuntman nascondevano una promessa di assoluzione per i suoi precedenti reati in cambio di una testimonianza contro l'attore. Di conseguenza l'attore fu assolto.\nPremi e riconoscimenti.\nPer il ruolo di Tony Baretta, Robert Blake ha vinto:"}
{"id": "2466095", "revid": "98077", "url": "https://it.wikipedia.org/wiki?curid=2466095", "title": "ATA Pirelli", "text": ""}
{"id": "2466096", "revid": "110157", "url": "https://it.wikipedia.org/wiki?curid=2466096", "title": "Teodorada", "text": "Biografia.\n\u00c8 ricordata da Paolo Diacono nella sua \"Historia Langobardorum\", che riferisce di un episodio risalente al 702. All'epoca Teodorada era gi\u00e0 moglie di Ansprando, allora duca di Asti e tutore, insieme al duca di Brescia Rotarit, del minorenne Liutperto; la coppia aveva gi\u00e0 alcuni figli: Sigiprando, Aurona e Liutprando. Nel 702 suo marito venne sconfitto in battaglia da Ariperto II, pretendente al trono in contrapposizione a Liutperto, e costretto alla fuga. La vendetta di Ariperto si abbatt\u00e9 cos\u00ec su Teodorada e sui suoi figli Sigiprando e Aurona, che furono tutti mutilati; Teodorada fu privata del naso e delle orecchie, cos\u00ec come Aurona, mentre a Sigisprando furono cavati gli occhi. Paolo Diacono precisa che tale accanimento sulla duchessa fu motivato dal fatto che, poich\u00e9 Teodorada\nDalla vendetta di Ariperto scamp\u00f2 soltanto il giovanissimo Liutprando. Tali forme di accanimento contro le donne non erano comuni nella monarchia longobarda, n\u00e9 in quella visigota: la mutilazione inflitta a Teodorada corrisponde alla pratica in uso alla corte bizantina di Costantinopoli di privare i pretendenti al trono dell'integrit\u00e0 fisica, indispensabile per regnare. Sette anni prima, per esempio, l'Imperatore Giustiniano II era stato deposto e gli era stato mozzato il naso. Ci\u00f2 potrebbe significare che Ariperto la considerava pericolosa come un uomo, a riprova della autorevolezza delle regine longobarde. Non \u00e8 noto se Teodorada fosse ancora in vita quando, nel 712, Ansprando sarebbe divenuto effettivamente re dei Longobardi."}
{"id": "2466098", "revid": "287204", "url": "https://it.wikipedia.org/wiki?curid=2466098", "title": "Levoca", "text": ""}
{"id": "2466100", "revid": "1451528", "url": "https://it.wikipedia.org/wiki?curid=2466100", "title": "Ghebo", "text": "I ghebi sono, in dialetto veneziano, i canali minori che attraversano le barene e le velme della laguna Veneta, mettendo in comunicazione le zone pi\u00f9 interne alle vie d'acqua principali.\nI \"ghebi\" hanno un ruolo notevole nell'ambito dell'ecosistema lagunare, regolando l'apporto idrico sia durante le alte maree, con funzioni di drenaggio, sia durante le basse maree, permettendo il passaggio dell'acqua anche nelle zone pi\u00f9 interne. Contribuiscono inoltre a mitigare l'effetto erosivo che hanno le maree entranti. \nL'interramento di un \"ghebo\" pu\u00f2 portare alla formazione di uno specchio d'acqua detto chiaro.\nL'erosione, dovuta in gran parte all'intervento antropico, ha portato alla progressiva diminuzione dei \"ghebi\" e delle loro ramificazioni, con conseguenze disastrose per l'ecosistema e l'esistenza dei \"ghebi\" stessi.\nNel dialetto veneto colloquiale, il termine \"ghebo\" indica il vigile urbano. "}
{"id": "2466107", "revid": "110157", "url": "https://it.wikipedia.org/wiki?curid=2466107", "title": "Family Business (2-4 Family)", "text": "Family Business \u00e8 l'album di debutto del gruppo rap tedesco 2-4 Family. Fino ad oggi \"Family Business\" rimane l'unico album pubblicato dalla band. L'album raggiunse la posizione #54 nella classifica tedesca e la #32 in quella svizzera.I singoli estratti dall'album sono \"Stay\", \"Lean On Me (With the Family)\" e \"Take Me Home\"."}
{"id": "2466113", "revid": "767487", "url": "https://it.wikipedia.org/wiki?curid=2466113", "title": "Darkman II - Il ritorno di Durant", "text": "Darkman II - Il ritorno di Durant \u00e8 un film del 1995 diretto da Bradford May. \u00c8 il seguito di \"Darkman\" (1990) ed ha avuto a sua volta un sequel con il film \"Darkman III - Darkman morirai\" (1996).\nTrama.\nLa storia si svolge alcuni anni dopo il primo episodio. Darkman, ovvero il dottor Peyton Westlake, ha ottenuto la sua vendetta e adesso vive difendendo i deboli come giustiziere della citt\u00e0, mentre cerca di perfezionare il suo composto di pelle sintetica per riavere la sua vita. Egli per\u00f2 \u00e8 ignaro del fatto che il suo vecchio nemico, Robert G. Durant, \u00e8 sopravvissuto e fino ad allora in coma; adesso \u00e8 pronto a risvegliarsi e riprendere il controllo del crimine in citt\u00e0.\nNel frattempo Westlake conosce un collega che ha avuto innovativi e interessanti risultati nel suo stesso campo: grazie all'inversione degli ioni e a una base di carbonio \u00e8 riuscito a creare una pelle sintetica in grado di superare la barriera dei 99 minuti di durata. Entusiasta, Westlake vede nella collaborazione con il collega la prospettiva di una nuova vita.\nAncora una volta per\u00f2 la sua vita sar\u00e0 distrutta: Durant fa uccidere il socio di Westlake per rilevare la fabbrica in suo possesso. Westlake indossa nuovamente i panni di Darkman, ma arrivato troppo tardi sul luogo dell'omicidio e riconoscendo la firma di Durant sul cadavere (il dito tagliato), esplode di rabbia, decidendo di portare a termine la propria vendetta.\nPer costringere Durant a uscire allo scoperto, collabora con una giornalista nelle indagini ma costei muore nell'esplosione della sua auto, ad ennesima conferma della presenza di Durant. Durant rapisce quindi la sorella del defunto socio di Westlake e lo scontro finale avviene in una fabbrica. Dopo aver eliminato tutti gli scagnozzi di Durant utilizzando le sue maschere, la vendetta di Darkman si conclude con la morte dello stesso Durant, che viene fatto saltare in aria con un'auto carica di esplosivo."}
{"id": "2466115", "revid": "1543377", "url": "https://it.wikipedia.org/wiki?curid=2466115", "title": "Battaglia delle isole Santa Cruz", "text": "La battaglia delle isole di Santa Cruz fu combattuta tra il 26 e il 27 ottobre 1942 nelle acque a nord-est dell'arcipelago delle isole Santa Cruz nell'oceano Pacifico meridionale, nell'ambito dei pi\u00f9 vasti eventi della campagna di Guadalcanal della seconda guerra mondiale.\nMentre le truppe di terra dell'Impero giapponese stavano attaccando il perimetro difensivo allestito dalle forze statunitensi sull'isola di Guadalcanal, le portaerei della Marina imperiale giapponese si spostarono nei pressi delle isole Salomone meridionali, in una posizione da cui speravano di poter ingaggiare e sconfiggere definitivamente le forze navali statunitensi, ed in particolar modo le loro portaerei, che contrastavano l'offensiva terrestre in corso a Guadalcanal. Le portaerei della United States Navy, a loro volta, uscirono in mare nella speranza di incontrare le forze giapponesi e infliggere loro un duro colpo.\nLe due flotte si confrontarono nella mattina del 26 ottobre; lo scontro fu sostenuto esclusivamente dagli aerei imbarcati sulle portaerei con varie ondate di attacchi lanciati in simultanea dai due contendenti, senza che le due flotte arrivassero mai a una distanza tale da potersi ingaggiare a vicenda con il fuoco dei cannoni. La forza statunitense agli ordini dell'ammiraglio Thomas Kinkaid, composta principalmente dalle portaerei ed , colp\u00ec duramente la squadra navale dell'ammiraglio Nobutake Kond\u014d, danneggiando gravemente le portaerei \"Shokaku\" e \"Zuiho\" e l'incrociatore \"Chikuma\"; contemporaneamente, per\u00f2, anche i velivoli giapponesi inflissero pesanti danni alla squadra statunitense, affondando la portaerei \"Hornet\" e danneggiando gravemente la \"Enterprise\", rimasta cos\u00ec l'unica portaerei statunitense operativa nel Pacifico in quel momento. Le restanti forze di Kinkaid si ritirarono con il favore del buio, mentre le perdite subite impedirono a Kond\u014d di inseguirle con decisione.\nAnche se il Giappone ottenne una apparente vittoria tattica (in termini di navi affondate e danneggiate), la perdita di molti equipaggi di aerei, veterani e spesso insostituibili, costitu\u00ec nel lungo termine un vantaggio strategico per gli Alleati, le cui perdite furono relativamente basse. Dopo questo pur vittorioso scontro, le portaerei giapponesi non riuscirono pi\u00f9 a giocare un ruolo significativo nella campagna.\nAntefatti.\nIl 7 agosto 1942 le forze degli Alleati (principalmente truppe statunitensi) sbarcarono sulle isole di Guadalcanal, Tulagi e Florida nell'arcipelago delle Isole Salomone, occupate dai giapponesi; l'azione era volta a impedire che queste isole divenissero basi militari da cui i giapponesi potevano minacciare le rotte di rifornimento tra l'Australia e gli Stati Uniti, nonch\u00e9 per sfruttare le stesse come punti d'appoggio per eventuali azioni contro la grande base navale giapponese di Rabaul. Gli sbarchi diedero quindi il via a una campagna militare per terra, cielo e mare della durata di sei mesi.\nDopo la battaglia delle Salomone Orientali il 24-25 agosto 1942, nel corso della quale la portaerei statunitense era stata gravemente danneggiata al punto da essere messa fuori combattimento per un mese, tre task force di portaerei della US Navy erano rimaste a incrociare nelle acque del Pacifico meridionale. Le task force facevano capo alle portaerei , e con l'aggiunta dei rispettivi gruppi aerei imbarcati e di unit\u00e0 d'appoggio di superficie come navi da battaglia, incrociatori e cacciatorpediniere; le task force erano dislocate prevalentemente nello spazio di mare tra le Salomone e le Nuove Ebridi, da dove potevano sorvegliare le rotte di collegamento con le principali basi alleate nella Nuova Caledonia e ad Espiritu Santo, supportare i reparti a terra a Guadalcanal e Tulagi, coprire i movimenti delle navi di rifornimento dirette a queste isole e ingaggiare qualsiasi forza navale nipponica che fosse giunta a tiro.\nL'area di oceano in cui operavano le portaerei statunitensi era del resto stata ribattezzata \"Torpedo Junction\" (\"Svincolo siluri\") per via della forte concentrazione di sommergibili giapponesi nella zona. Il 31 agosto la \"Saratoga\" fu silurata dal sommergibile giapponese \"I-26\" venendo messa fuori combattimento per le riparazioni per i successivi tre mesi, un incidente che comport\u00f2 la rimozione dell'ammiraglio Frank Fletcher dal comando generale delle portaerei statunitensi. Il 14 settembre fu invece la \"Wasp\" a essere raggiunta da tre siluri lanciati dal sommergibile \"I-19\": senza energia elettrica, le squadre di controllo danni non riuscirono a contenere i vasti incendi scoppiati a bordo e la nave dovette essere abbandonata e affondata. Anche la nave da battaglia e il cacciatorpediniere furono colpiti nel corso dello stesso attacco: la prima rimase fuori combattimento fino al 16 novembre 1942, il secondo col\u00f2 a picco.\nSebbene agli statunitensi fosse rimasta un'unica portaerei operativa nella zona (la \"Hornet\"), gli Alleati mantenevano una certa superiorit\u00e0 aerea sopra le Salomone meridionali grazie ai velivoli di base a terra all'aeroporto di Henderson Field su Guadalcanal; tuttavia tali velivoli non erano in grado di operare nelle ore di buio, durante le quali i giapponesi potevano portare a termine tutti i movimenti navali nei dintorni di Guadalcanal che desideravano. Ci\u00f2 port\u00f2 a un sostanziale stallo tra le due parti, con i convogli statunitensi che sbarcavano truppe e rifornimenti sull'isola di giorno e i giapponesi che facevano lo stesso di notte con veloci unit\u00e0 da guerra (il cosiddetto \"Tokyo Express\"); per ottobre, entrambe le parti avevano sostanzialmente lo stesso numero di truppe schierate a Guadalcanal. Questo stallo fu brevemente interrotto nella notte tra l'11 e il 12 ottobre, quando navi statunitensi intercettarono e sconfissero una forza navale giapponese diretta a bombardare Henderson Field nel corso della battaglia di Capo Speranza; appena due notti dopo, tuttavia, un'altra squadra navale giapponese riusc\u00ec a portarsi a tiro di Henderson Field, distruggendo nel seguente bombardamento la maggior parte dei velivoli statunitensi l\u00ec stanziati e infliggendo danni gravi all'aeroporto che richiesero diverse settimane per poter essere riparati.\nGli statunitensi decisero di intraprendere due azioni per tentare di rompere lo stallo della battaglia. Come prima cosa, i lavori di riparazione della danneggiata portaerei \"Enterprise\" furono accelerati in modo che la nave potesse tornare al pi\u00f9 presto possibile in zona d'operazioni: dopo aver ricevuto il 10 ottobre un nuovo gruppo aereo imbarcato (Air Group 10), il 16 ottobre la \"Enterprise\" salp\u00f2 da Pearl Harbor e il 24 ottobre si ricongiunse alla \"Hornet\" e al resto delle forze navali alleate nel sud Pacifico a circa 270 miglia nautiche a nord-est di Espiritu Santo. In secondo luogo, il 18 ottobre il comandante in capo delle forze alleate nel Pacifico, ammiraglio Chester Nimitz, sostitu\u00ec il comandante delle forze nel sud Pacifico viceammiraglio Robert Ghormley con il viceammiraglio William Halsey: Nimitz riteneva che Ghormley fosse divenuto troppo pessimista e di corte vedute per poter guidare con efficienza le forze alleate nella dura lotta attorno a Guadalcanal, mentre all'opposto Halsey si era fatto in seno alla flotta una fama di aggressivo combattente. Dopo aver assunto il comando, Halsey inizi\u00f2 immediatamente a stendere\npiani per attirare in battaglia le forze navali giapponesi.\nAnche i giapponesi stavano cercando un modo per attirare gli statunitensi in quella che speravano potesse essere la battaglia decisiva della campagna. Due portaerei di squadra, la \"Hiyo\" e la \"Junyo\", e una portaerei leggera, la \"Zuiho\", arrivarono alla base navale di Truk dal Giappone all'inizio di ottobre, unendosi alle due portaerei gi\u00e0 presenti in zona (la \"Shokaku\" e la \"Zuikaku\"): con cinque portaerei completamente equipaggiate, sostenute da una numerosa squadra di navi da battaglia, incrociatori e cacciatorpediniere, il comandante della Flotta Combinata nipponica ammiraglio Isoroku Yamamoto riteneva di avere forze sufficienti per vendicare la precedente decisiva sconfitta giapponese nella battaglia delle Midway. Tranne che per un paio di incursioni aeree su Henderson Field in ottobre, le portaerei giapponesi rimasero a incrociare nella zona a nord-ovest delle Salomone, tenendosi fuori dagli scontri nell'area di Guadalcanal e aspettando l'occasione giusta per ingaggiare in battaglia le portaerei statunitensi; questa sembr\u00f2 presentarsi il 20 ottobre, quando le truppe di terra giapponesi a Guadalcanal iniziarono a sferrare una grande offensiva ai danni delle forze statunitensi: le unit\u00e0 di Yamamoto presero quindi a spostarsi a sud delle Salomone, sia per sostenere l'offensiva terrestre che per tenersi pronte a ingaggiare qualunque unit\u00e0 nemica, e in special modo le portaerei, che si fosse avvicinata per fornire appoggio ai difensori di Guadalcanal.\nOrdini di battaglia.\n Forze giapponesi:\nViceammiraglio Nobutake Kond\u014d\n Forze statunitensi:\nRetroammiraglio Thomas Kinkaid\nLa battaglia.\nPreludio.\nErroneamente informata circa il fatto che le truppe di terra nipponiche avevano occupato la base di Henderson Field a Guadalcanal, la flotta giapponese si port\u00f2 nei dintorni dell'isola la mattina del 25 ottobre; aerei statunitensi di base a terra sferrarono subito un attacco alla squadra nipponica, affondando l'incrociatore leggero \"Yura\" e danneggiando il cacciatorpediniere \"Akizuki\". A dispetto del fallimento dell'esercito nell'occupare le basi di terra statunitensi a Guadalcanal, la Flotta Combinata nipponica rimase a incrociare a sud delle Salomone per tutto il 25 ottobre, nella speranza di imbattersi in una forza navale nemica; la squadra giapponese si era ridotta per\u00f2 a quattro portaerei, visto che la \"Hiyo\" era dovuta rientrare a Truk il 22 ottobre per riparare i danni causati da un incendio accidentale scoppiato a bordo.\nLe unit\u00e0 giapponesi furono divise in tre gruppi: la \"forza avanzata\" al comando del viceammiraglio Nobutake Kond\u014d comprendeva la portaerei \"Junyo\" scortata da due navi da battaglia, quattro incrociatori pesanti e uno leggero, e 10 cacciatorpediniere; il \"corpo principale\" comprendeva le altre tre portaerei oltre a un incrociatore pesante e otto cacciatorpediniere, tutti agli ordini del viceammiraglio Ch\u016bichi Nagumo; infine l'\"avanguardia\" del retroammiraglio Hiroaki Abe schierava due navi da battaglia, tre incrociatori pesanti e uno leggero e sette cacciatorpediniere. Oltre a controllare direttamente la \"forza avanzata\", il viceammiraglio Kondo aveva il comando generale di tutte le unit\u00e0 giapponesi.\nDal lato statunitense, i task group statunitensi facenti capo alla \"Hornet\" e alla \"Enterprise\", entrambi sotto il comando generale del retroammiraglio Thomas Kinkaid, erano rimasti a incrociare a nord delle Isole Santa Cruz per tutto il 25 ottobre alla ricerca di navi nemiche. Le forze statunitensi erano divise in due gruppi principali capitanati ciascuno da una portaerei, separati l'uno dall'altro da circa 10 miglia nautiche di mare. Un idrovolante Consolidated PBY Catalina statunitense di base sulle Santa Cruz individu\u00f2 la \"forza avanzata\" di Kondo intorno alle 11:00, ma le unit\u00e0 giapponesi si trovavano ancora a circa 355 miglia dalle navi di Kinkaid, poco oltre il raggio d'azione dei velivoli imbarcati. Sperando di poter ingaggiare il nemico quel giorno, Kinkaid ordin\u00f2 di dirigere sui giapponesi a tutto vapore e, alle 14:25, lanci\u00f2 una forza d'attacco di 23 velivoli; i giapponesi avevano tuttavia avvistato a loro volta il Catalina e, non conoscendo ancora la posizione delle portaerei statunitensi, avevano virato a nord per tenersi fuori tiro: di conseguenza, l'attacco di Kinkaid and\u00f2 a vuoto e i velivoli statunitensi rientrarono sulle loro portaerei senza aver avvistato alcuna nave nemica.\nIniziano gli attacchi.\nAlle 02:50 del 26 ottobre la flotta giapponese invert\u00ec la rotta e le due opposte forze iniziarono a serrare le distanze, fino a trovarsi a circa 200 miglia di distanza l'una dall'altra per le 05:00; entrambi gli schieramenti fecero alzare degli aerei da ricognizione e si prepararono a far decollare i velivoli d'attacco non appena il nemico fosse stato avvistato. Sebbene un idrovolante Catalina dotato di radar avesse avvistato le portaerei nipponiche alle 03:10, il rapporto non giunse a Kinkaid fino alle 05:12; stimando che in queste due ore i giapponesi avessero probabilmente cambiato rotta, l'ammiraglio decise di non lanciare alcun attacco finch\u00e9 non fossero giunte informazioni pi\u00f9 precise sulla posizione corrente della flotta nemica.\nAlle 06:45 un ricognitore statunitense avvist\u00f2 il \"corpo principale\" di Nagumo, mentre pochi minuti pi\u00f9 tardi, alle 06:58, fu un velivolo giapponese a individuare la posizione del gruppo da battaglia della \"Hornet\". Entrambe le parti si diedero da fare per essere le prime ad attaccare: i giapponesi riuscirono a catapultare per primi alle 07:40 una forza d'attacco dalle portaerei di Nagumo, composta da 64 velivoli di cui 21 bombardieri in picchiata Aichi D3A \"Val\", 20 aerosiluranti Nakajima B5N \"Kate\", 21 caccia Mitsubishi A6M \"Zero\" e due B5N \"Kate\" da ricognizione; questa forza d'attacco era agli ordini del tenente comandante Shigeharu Murata, con i caccia di copertura guidati dai tenenti Ayao Shirane e Moriyasu Hidaka. Mentre i giapponesi facevano decollare i loro velivoli, tuttavia, due bombardieri in picchiata statunitensi Douglas SBD Dauntless arrivarono sulla scena rispondendo alla chiamata del primo ricognitore che aveva avvistato il nemico: svicolando tra i caccia della pattuglia aerea da combattimento nipponica, dispersisi nel tentativo di intercettare i ricognitori nemici, i due bombardieri picchiarono sulla \"Zuiho\" centrandola con due bombe. La portaerei sub\u00ec gravi danni, e gli squarci aperti sul suo ponte di volo impedivano ora il decollo e l'appontaggio di qualsiasi velivolo.\nNel mentre, Kondo ordin\u00f2 all'avanguardia di Abe di procedere a tutta forza nel tentativo di intercettare e ingaggiare le navi statunitensi in un combattimento di superficie; lo stesso Kondo ordin\u00f2 poi alla sua \"forza avanzata\" di procedere alla massima velocit\u00e0 possibile in modo che anche i velivoli della \"Junyo\" potessero unirsi all'attacco alle navi statunitensi. Alle 08:10 la \"Shokaku\" lanci\u00f2 una seconda ondata d'attacco forte di 19 bombardieri \"Val\" e cinque \"Zero\" di scorta, mentre alle 08:40 dalla \"Zuikaku\" decollarono 16 aerosiluranti \"Kate\" e quattro \"Zero\" di scorta; questa seconda forza d'attacco era agli ordini del tenente comandate Mamoru Seki, con i caccia di copertura guidati dal tenente Hideki Shingo. Per le 09:10 i giapponesi avevano 110 velivoli in rotta per attaccare le navi statunitensi.\nLe portaerei statunitensi stavano correndo circa 20 minuti indietro rispetto ai giapponesi. Puntando sul fatto che un attacco immediato fosse pi\u00f9 efficace di un attacco massiccio, e poich\u00e9 vi era poco carburante per assemblare una forza d'attacco prima di spedirla incontro al nemico, i velivoli statunitensi procedettero verso i loro obiettivi divisi in piccoli gruppi invece di unirsi in una formazione compatta come avevano fatto gli aerei giapponesi. Il primo gruppo, guidato dal tenente comandante William J. \"Gus\" Widhelm della \"Hornet\", consisteva in 15 bombardieri SBD Dauntless, sei aerosiluranti Grumman TBF Avenger e otto caccia Grumman F4F Wildcat, e prese il volo a partire dalle 08:00; un secondo gruppo agli ordini del comandante Richard K. Gaines, con tre SBD Dauntless, nove TBF Avenger e otto F4F Wildcat della \"Enterprise\", decoll\u00f2 alle 08:10, seguito da un terzo gruppo agli ordini del comandante Walter F. Rodee alle 08:20 composto da nove SBD Dauntless, dieci TBF Avenger e sette F4F Wildcat della \"Hornet\".\nGli attacchi alle navi giapponesi.\nAlle 08:40 le due opposte forze d'attacco si incrociarono mentre erano in volo verso i rispettivi obiettivi. I nove caccia \"Zero\" della \"Zuiho\" guidati dal tenente Hidaka si lanciarono all'attacco del gruppo decollato dalla \"Enterprise\", piombando sui velivoli statunitensi con il sole alle spalle: nella battaglia aerea che ne segu\u00ec quattro \"Zero\", tre caccia Wildcat e due aerosiluranti Avenger furono abbattuti, mentre altri due Avenger e un Wildcat dovettero tornare verso la \"Enterprise\" a causa dei danni patiti (solo il caccia riusc\u00ec ad appontare con successo). Esaurite le munizioni, i restanti cinque \"Zero\" di Hidaka si ritirarono dall'azione.\nAlle 08:50 i primi velivoli della \"Hornet\" avvistarono le navi dell'avanguardia di Abe, seguite poco dopo dalle portaerei del \"corpo principale\" di Nagumo che costituivano il loro principale obiettivo. Tre \"Zero\" della \"Zuiho\" attaccarono i Wildcat separandoli dai bombardieri che dovevano scortare, i quali si ritrovarono cos\u00ec a dover procedere con l'attacco senza alcuna protezione; dodici \"Zero\" della pattuglia da combattimento nipponica si lanciarono sui bombardieri Dauntless statunitensi, abbattendone due (tra cui il velivolo del comandante Widhelm, il quale tuttavia sopravvisse allo schianto in mare) e costringendone altri due ad abortire l'attacco. I restanti undici Dauntless si lanciarono sulla \"Shokaku\" alle 09:27, colpendola tra le tre e le sei volte causando gravi danni all'interno dello scafo e ampi squarci sul ponte di volo; l'ultimo bombardiere della formazione sganci\u00f2 invece il suo ordigno nelle vicinanze del cacciatorpediniere \"Teruzuki\", causandogli danni minori. I sei aerosiluranti Avenger della prima ondata, rimasti separati dal resto del gruppo, mancarono l'intercettamento con le portaerei nipponiche e invertirono la rotta per rientrare sulla \"Hornet\"; sulla via del rientro i velivoli avvistarono e attaccarono l'incrociatore pesante \"Tone\" della forza d'avanguardia di Abe, ma nessun siluro and\u00f2 a segno.\nAnche gli Avenger della \"Enterprise\", parte del secondo gruppo d'attacco statunitense, mancarono l'intercettamento con le portaerei di Nagumo e sferrarono invece un attacco all'incrociatore pesante \"Suzuya\" della squadra di Abe, senza tuttavia riuscire a colpirlo. Pi\u00f9 o meno nello stesso momento, i nove Dauntless della \"Hornet\", parte del terzo gruppo d'attacco, individuarono a loro volta le navi di Abe e si lanciarono sull'incrociatore pesante \"Chikuma\", colpendolo con due bombe che causarono pesanti danni; poco dopo, tre Dauntless della \"Enterprise\" giunsero sulla scena e attaccarono a loro volta il \"Chikuma\", causando ulteriori danni con un centro e due colpi caduti nelle vicinanze. Infine, anche i nove Avengers del terzo gruppo d'assalto si lanciarono sullo scafo fumante del \"Chikuma\", sebbene solo uno dei siluri lanciati colpisse l'incrociatore; scortato da due cacciatorpediniere, il \"Chikuma\" abbandon\u00f2 l'azione e ripieg\u00f2 alla volta di Truk.\nGli attacchi alle navi statunitensi.\nLe portaerei statunitensi furono avvisate dell'imminente attacco nemico alle 08:30, quando i loro stessi velivoli riferirono dell'incontro a mezza strada con la forza d'attacco giapponese; alle 08:52 i velivoli nipponici avvistarono il gruppo della \"Hornet\" (la \"Enterprise\" era invece nascosta agli occhi nemici da uno spesso fronte nuvoloso temporalesco), e si lanciarono all'attacco. Alle 08:55 i velivoli giapponesi comparvero sugli schermi radar delle portaerei statunitensi a una distanza di 35 miglia e 37 caccia Wildcat si lanciarono al loro intercettamento; problemi di comunicazione, errori dei controllori di volo e le ancora primitive procedure di guida via radar delle formazioni fecero per\u00f2 s\u00ec che solo una manciata di caccia riuscisse a raggiungere la forza nemica prima che i velivoli giapponesi potessero lanciarsi all'attacco della \"Hornet\". Sebbene i Wildcat riuscissero ad abbattere diversi bombardieri in picchiata, la maggior parte degli aerei giapponesi riusc\u00ec ad iniziare i suoi attacchi senza essere molestata dal nemico\nAlle 09:09 venti aerosiluranti \"Kate\" e sedici bombardieri \"Val\" attaccarono le navi statunitensi accolti da un violento fuoco dell'artiglieria antiaerea. Alle 09:12 un \"Val\" riusc\u00ec a piazzare una bomba proprio al centro del ponte di volo della \"Hornet\": l'ordigno penetr\u00f2 tre ponti prima di esplodere, uccidendo 60 uomini; pochi secondi dopo, una seconda bomba colp\u00ec il ponte di volo, detonando all'impatto e causando un buco largo 3,4 metri oltre ad altre 30 vittime tra l'equipaggio. Una terza bomba centr\u00f2 la \"Hornet\" pochi minuti dopo vicino al primo punto d'impatto, penetrando tre ponti prima di esplodere causando ulteriori gravi danni ma non vittime umane. Alle 09:14 il \"Val\" pilotato dal sergente Shigeyuki Sato, colpito e incendiato dall'antiaerea della \"Hornet\", \nsi schiant\u00f2 deliberatamente contro il fumaiolo della portaerei, uccidendo sette uomini e spargendo carburante in fiamme sul ponte dei segnali.\nMentre i \"Val\" si accanivano sulla \"Hornet\", gli aerosiluranti \"Kate\" mossero all'attacco arrivando da due direzioni diverse; sebbene l'antiaerea riuscisse ad abbattere diversi velivoli, tra cui quello del comandante Murata che rimase ucciso, due siluri colpirono la fiancata della \"Hornet\" tra le 09:13 e le 09:17, mettendo fuori uso le macchine della portaerei. Con la \"Hornet\" immobile, un \"Val\" danneggiato si schiant\u00f2 deliberatamente sul fianco della nave, dando il via a un incendio vicino al serbatoio principale del carburante avio. I velivoli giapponesi si allontanarono alle 09:20, lasciando la \"Hornet\" immobile nell'acqua e in preda a vasti incendi; venticinque aerei giapponesi e sei caccia statunitensi erano stati abbattuti nel corso della battaglia. Con l'assistenza dei cacciatorpediniere della scorta, gli incendi in corso sulla \"Hornet\" furono domati intorno alle 10:00; i feriti furono evacuati e l'incrociatore pesante tent\u00f2 di prendere a rimorchio la portaerei per trascinarla via dal luogo dello scontro.\nA partire dalle 09:30 la \"Enterprise\" inizi\u00f2 a prendere a bordo i caccia della pattuglia aerea da combattimento e i ricognitori di entrambe le portaerei statunitensi, danneggiati negli scontri con i giapponesi o a corto di carburante; tuttavia, con il suo ponte di volo ingombro di aerei e la seconda ondata giapponese localizzata sui radar, la \"Enterprise\" sospese le operazioni di appontaggio alle 10:00, costringendo i velivoli a corto di carburante ad ammarare nell'oceano mentre i cacciatorpediniere della scorta provvedevano a recuperarne gli equipaggi. Un Avenger della \"Enterprise\", danneggiato nello scontro con gli \"Zero\" della \"Zuiho\", ammar\u00f2 in acqua nelle vicinanze del cacciatorpediniere : mentre si avvicinava per soccorrere l'equipaggio il \"Porter\" fu colpito in pieno da un siluro, secondo alcune fonti lanciato dal sommergibile giapponese \"I-21\" che incrociava in zona oppure secondo altre partito accidentalmente dallo stesso velivolo danneggiato, che caus\u00f2 gravi danni e 15 morti tra l'equipaggio. Kinkaid ordin\u00f2 di abbandonare l'unit\u00e0, e il cacciatorpediniere si avvicin\u00f2 per evacuarne l'equipaggio e procedere quindi ad affondare il relitto del \"Porter\" con il fuoco dei suoi cannoni.\nSuccessivi attacchi.\nMentre i velivoli della prima ondata nipponica rientravano sulle portaerei dopo il riuscito attacco alla \"Hornet\", uno di essi avvist\u00f2 il gruppo da battaglia della \"Enterprise\" mentre emergeva fuori dal fronte temporalesco, riferendone la posizione al comando nipponico. La seconda ondata d'attacco fu quindi dirottata verso questo nuovo bersaglio, iniziando gli attacchi alle 10:08; ancora una volta i Wildcat della pattuglia di combattimento tardarono a intercettare i velivoli attaccanti, abbattendo solo due dei 19 bombardieri \"Val\" prima che potessero iniziare la picchiata d'attacco sulla portaerei. Avanzando attraverso l'intenso fuoco antiaereo delle navi statunitensi i \"Val\" colpirono la \"Enterprise\" con due bombe, mentre un terzo ordigno cadde nelle vicinanze dello scafo: le seguenti detonazioni uccisero 44 uomini e ne ferirono altri 75, causando anche gravi danni e bloccando nella posizione di sollevato l'elevatore di prua. Dieci bombardieri giapponesi furono abbattuti nell'attacco (tra cui quello del comandante Seki, rimasto ucciso), con altri due che si schiantarono in mare per i danni durante il volo di rientro.\nVenti minuti dopo, i 16 aerosiluranti \"Kate\" della \"Zuikaku\" arrivarono in vista della \"Enterprise\" e si divisero per attaccarla da pi\u00f9 direzioni. Due Wildcat si avventarono su uno dei gruppi abbattendo tre \"Kate\" e danneggiandone un quarto, ma quest'ultimo si schiant\u00f2 deliberatamente sul cacciatorpediniere uccidendo 57 uomini e appiccando un vasto incendio, che fu domato solo dopo che il comandante dello \"Smith\" ebbe virato per portare la nave contro le onde sollevate dalla vasta scia della nave da battaglia ; lo \"Smith\" pot\u00e9 quindi riprendere il suo posto nello schieramento e continuare il fuoco antiaereo contro i velivoli nemici. I \"Kate\" lanciarono i loro ordigni ai danni della \"Enterprise\", della \"South Dakota\" e dell'incrociatore pesante , ma tutti i siluri furono schivati senza danni per gli statunitensi; i velivoli giapponesi si ritirarono alle 10:53, dopo aver perso nove dei loro aerosiluranti. Dopo aver domato gli incendi a bordo, la \"Enterprise\" riapr\u00ec il suo ponte di volo alle 11:15 per permettere l'appontaggio dei velivoli delle ondate d'attacco statunitensi lanciate quella mattina; tuttavia, solo pochi aerei riuscirono ad appontare prima che un'altra ondata d'attacco giapponese arrivasse sulla scena, portando a una nuova chiusura delle operazioni di volo sulla \"Enterprise\".\nTra le 09:05 e le 09:14 la \"Junyo\" si era portata a una distanza di 280 miglia dalla flotta statunitense, lanciando quindi un'ondata di attacco forte di 17 bombardieri \"Val\" e 12 caccia \"Zero\" di scorta; nel mentre la \"forza avanzata\" di Kondo e il \"corpo centrale\" di Nagumo manovrarono per unirsi in un'unica formazione. Alle 11:21 i \"Val\" della \"Junyo\" avvistarono il gruppo della \"Enterprise\" e picchiarono per attaccarlo: i bombardieri piazzarono un colpo ravvicinato sulla portaerei, che accus\u00f2 comunque diversi danni, e un centro ciascuno sulla \"South Dakota\" e sull'incrociatore leggero , i quali invece riportarono solo danni leggeri; otto \"Val\" furono abbattuti nell'attacco e altri tre si schiantarono in mare durante il volo di rientro.\nAlle 11:35, con la \"Hornet\" fuori uso, la \"Enterprise\" danneggiata e la prospettiva di dover affrontare ancora una o due portaerei giapponesi intatte, Kinkaid decise di ritirare il gruppo della \"Enterprise\" dalla battaglia; il gruppo della \"Hornet\" fu lasciato indietro, con l'ordine di ritirarsi come meglio poteva. Tra le 11:39 e le 13:22 la \"Enterprise\" recuper\u00f2 57 dei 73 velivoli statunitensi ancora in volo, mentre uno dei velivoli della \"Hornet\" riusc\u00ec in qualche modo a raggiungere una base aerea a Espiritu Santo; i restanti velivoli si schiantarono in mare e i loro equipaggi furono soccorsi dai cacciatorpediniere. Nel mentre, tra le 11:40 e le 14:00 la \"Zuikaku\" e la \"Junyo\" recuperarono i velivoli delle ondate d'attacco giapponesi, preparandosi a lanciare ulteriori attacchi; le pesanti perdite riportate quella mattina erano divenute tuttavia evidenti, e impressionarono diversi alti ufficiali nipponici.\nLa fine della battaglia.\nAlle 13:00 la \"forza avanzata\" di Kondo e l'avanguardia di Abe mossero con decisione verso l'ultima posizione nota delle forze statunitensi, sperando di poterle ingaggiare in una battaglia di superficie; le danneggiate portaerei \"Zuiho\" e \"Shokaku\", quest'ultima con l'ammiraglio Nagumo ancora a bordo, si ritirarono dalla battaglia lasciando al retroammiraglio Kakuji Kakuta il comando delle forze aeree sulla \"Zuikaku\" e sulla \"Junyo\". Alle 13:06 la \"Junyo\" lanci\u00f2 una seconda ondata d'attacco con sette aerosiluranti \"Kate\" e otto \"Zero\" di scorta, mentre dalla \"Zuikaku\" decollarono sette aerosiluranti \"Kate\", due bombardieri \"Val\" e cinque \"Zero\"; alle 15:35 la \"Junyo\" lanci\u00f2 un'ulteriore piccola forza d'attacco, consistente in quattro bombardieri \"Val\" e sei \"Zero\".\nDopo aver risolto diversi problemi tecnici, l'incrociatore \"Northampton\" era riuscito finalmente a prendere a rimorchio l'immobile \"Hornet\" e a trascinarla fuori dall'area della battaglia a partire dalle 14:45, procedendo alla ridotta velocit\u00e0 di cinque nodi. L'equipaggio della \"Hornet\" era prossimo a rimettere in funzione le macchine della portaerei, ma alle 15:20 i primi aerei della \"Junyo\" arrivarono sulla scena e iniziarono i loro attacchi sul bersaglio quasi immobile; solo uno dei sette \"Kate\" attaccanti riusc\u00ec a colpire la nave, alle 15:23, causando per\u00f2 i danni fatali: l'impatto del siluro distrusse le riparazioni d'emergenza fatte al sistema propulsivo e caus\u00f2 un ingente allagamento che provoc\u00f2 uno sbandamento di 14\u00b0 dello scafo. Senza energia per pompare fuori l'acqua la \"Hornet\" fu data per spacciata, e l'equipaggio inizi\u00f2 ad abbandonare la nave; i velivoli della \"Zuikaku\" giunsero sulla scena proprio in questo momento, colpendo la portaerei con un'altra bomba. Tutto l'equipaggio della \"Hornet\" fu evacuato entro le 16:27, mentre l'ultima piccola ondata d'attacco della \"Junyo\" riusc\u00ec a piazzare una bomba su quello che era ormai un relitto immobile alle 17:20.\nInformato che le forze di superficie giapponesi si stavano avvicinando e che ulteriori tentativi di prendere a rimorchio la \"Hornet\" erano impossibili, dal suo quartier generale di Noum\u00e9a l'ammiraglio Halsey ordin\u00f2 alla task force di affondare il relitto della portaerei e di ritirarsi. Mentre il resto della unit\u00e0 statunitensi si ritirava verso sud-est per allontanarsi dai giapponesi, i cacciatorpediniere e colpirono il relitto della \"Hornet\" con diversi siluri e non meno di 400 colpi di cannone, ma la portaerei si rifiut\u00f2 di affondare; con i giapponesi a meno di 20 minuti di distanza, i due cacciatorpediniere abbandonarono la scena alle 20:40. Le navi di Kondo e Abe localizzarono il relitto della \"Hornet\" alle 22:20, e i cacciatorpediniere \"Makigumo\" e \"Akigumo\" lo colpirono con una salva di quattro siluri; alle 01:35 del 27 ottobre la \"Hornet\" finalmente affond\u00f2. Con la flotta statunitense ormai lontana e una sempre pi\u00f9 pressante carenza di carburante, le unit\u00e0 giapponesi rinunciarono a inseguire le navi di Kinkaid ormai lontane, in particolare dopo alcuni falliti attacchi alla \"Junyo\" nelle prime ore del 27 ottobre ad opera di idrovolanti Catalina muniti di radar; dopo essersi rifornite in mare a nord delle Salomone, le navi di Kondo rientrarono a Truk il 30 ottobre. Nel corso della ritirata statunitense alla volta della base di Espiritu Santo, la mattina del 27 ottobre la nave da battaglia \"South Dakota\" entr\u00f2 in collisione con il cacciatorpediniere mentre tentava una manovra evasiva a seguito dell'avvistamento di un sommergibile giapponese: il \"Mahan\" sub\u00ec gravi danni che lo posero fuori servizio fino al gennaio 1943.\nConseguenze.\nLe perdite.\nNei giorni seguenti, entrambe le parti rivendicarono la vittoria nella battaglia. Gli statunitensi posero l'accento sul fatto che due portaerei giapponesi erano state colpite e neutralizzate, mentre nel suo rapporto finale Kinkaid incluse nel computo dei danni inflitti al nemico presunti centri registrati su una nave da battaglia, tre incrociatori pesanti, un incrociatore leggero e forse un quarto incrociatore pesante. I giapponesi, dal canto loro, asserirono di aver affondato tre portaerei statunitensi oltre a una nave da battaglia, un incrociatore, un cacciatorpediniere e un'altra grossa unit\u00e0 da guerra non identificata.\nI danni inflitti al nemico erano stati largamente sovrastimati da parte di entrambi i contendenti. La flotta statunitense lament\u00f2 la perdita di una portaerei (la \"Hornet\") e di un cacciatorpediniere (il \"Porter\"), oltre a danni pi\u00f9 o meno gravi registrati dalla portaerei \"Enterprise\", dalla nave da battaglia \"South Dakota\", dall'incrociatore leggero \"San Juan\" e dai cacciatorpediniere \"Smith\" e \"Mahan\". La perdita pi\u00f9 grave era quella della \"Hornet\", cosa che lasciava la danneggiata \"Enterprise\" come unica portaerei alleata ancora operativa nel Pacifico meridionale; la situazione era talmente critica che la \"Enterprise\" ricevette riparazioni d'emergenza nella Nuova Caledonia e, non ancora pienamente operativa, dopo appena due settimane fu subito rispedita al fronte nelle acque delle Salomone, giusto in tempo per giocare un ruolo importante nella vasta e decisiva battaglia navale di Guadalcanal il 12-15 novembre 1942.\nSebbene in definitiva la battaglia delle isole Santa Cruz fosse stata una vittoria tattica per la flotta giapponese in termini di navi affondate e danneggiate, ci\u00f2 fu ottenuto a un prezzo alto per il Giappone. Dopo la battaglia la \"Junyo\" rimase l'unica portaerei pienamente operativa a disposizione dei giapponesi nelle acque di Guadalcanal, ritrovandosi a fronteggiare tanto la rediviva \"Enterprise\" quanto gli aerei a terra di base ad Henderson Field: la \"Zuikaku\", bench\u00e9 intatta, dovette lasciare Truk per rientrare in Giappone a svolgere mansioni di addestramento dei nuovi piloti e di trasporto di aerei, tornando nel Pacifico meridionale solo nel febbraio 1943 per coprire la ritirata finale dei reparti giapponesi da Guadalcanal. Entrambe le portaerei danneggiate dovettero rientrare in patria per svolgere estesi lavori di riparazione: la \"Zuiho\" non torn\u00f2 a Truk che nel tardo gennaio 1943, mentre la \"Shokaku\" rimase in cantiere fino al marzo 1943 e torn\u00f2 al fronte solo nel luglio seguente. Anche la terza grande unit\u00e0 giapponese rimasta danneggiata nella battaglia, l'incrociatore pesante \"Chikuma\", fu messa fuori uso per mesi, tornando operativa solo nel febbraio 1943; il cacciatorpediniere \"Teruzuki\", raggiunto da schegge di bomba, fu velocemente riparato a Truk e torn\u00f2 subito in azione.\nLa perdita pi\u00f9 significativa per la Marina giapponese fu tuttavia in fatto di equipaggi aerei. Gli statunitensi persero 81 dei 136 velivoli che disponevano all'inizio dello scontro, di cui 32 caccia Wildcat, 31 bombardieri Dauntless e 18 aerosiluranti Avenger; tuttavia, solo 22 membri di equipaggi di volo statunitensi persero la vita e altri quattro furono presi prigionieri dai giapponesi. Le vittime tra gli equipaggi delle navi comprendevano 118 morti sulla \"Hornet\", 57 sullo \"Smith\", 44 sulla \"Enterprise\", 15 sul \"Porter\", 3 sul \"San Juan\", 2 sulla \"South Dakota\" e uno sul \"Mahan\", portando a 266 le vittime statunitensi della battaglia. Di contro i giapponesi dovettero registrare perdite umane molto pi\u00f9 pesanti che si aggirarono su un totale di morti tra i 400 e i 500, di cui 190 dell'equipaggio del \"Chikuma\", 60 della \"Shokaku\" e sette del \"Teruzuki\" (non sono note le vittime registrate a bordo della \"Zuiho\"). Cosa anche pi\u00f9 grave, i giapponesi subirono l'abbattimento di 97 dei 199 velivoli disponibili a inizio battaglia (di cui 27 caccia \"Zero\", 40 bombardieri \"Val\", 29 aerosiluranti \"Kate\" e un ricognitore Yokosuka D4Y) con la morte di 148 membri degli equipaggi di volo, tra cui due comandanti di gruppo, tre comandanti di squadriglia e diciotto comandanti di sezione; il 49% dei membri d'equipaggio di aerosiluranti giapponesi coinvolti nello scontro rimase ucciso, unitamente al 39% degli equipaggi di bombardieri e al 20% dei piloti di caccia.\nI giapponesi persero alle Santa Cruz pi\u00f9 aviatori di quanti ne avevano persi nelle tre precedenti grandi battaglie di portaerei della guerra: la battaglia del Mar dei Coralli (90 aviatori morti), la battaglia delle Midway (110 morti) e la battaglia delle Salomone Orientali (61 morti); dopo la battaglia delle Santa Cruz, 409 dei 765 aviatori navali d'\u00e9lite che avevano preso parte all'attacco di Pearl Harbor all'inizio della guerra erano ormai caduti in azione. La perdita di cos\u00ec tanti veterani addestrati, unita al loro difficile rimpiazzo causato dalla capacit\u00e0 limitata istituzionalizzata dei programmi di addestramento e dall'assenza di una riserva gi\u00e0 addestrata di piloti, caus\u00f2 il ritiro dalle operazioni nel Pacifico meridionale della pur intatta portaerei \"Zuikaku\" e imped\u00ec alla superstite \"Junyo\" di giocare un significativo ruolo offensivo durante l'ultima parte della campagna delle Salomone.\nInterpretazioni.\nL'ammiraglio Nagumo, che dopo la battaglia lasci\u00f2 il comando della squadra portaerei della Marina nipponica per essere riassegnato a incarichi di comando a terra, riconobbe apertamente che lo scontro delle Santa Cruz non era stato un successo per i giapponesi: \u00ab[Questa] battaglia fu una vittoria tattica, ma un disastroso insuccesso strategico per il Giappone [...] Considerando la grande capacit\u00e0 industriale del nostro nemico, noi dovremmo vincere in maniera schiacciante ogni singola battaglia per poter vincere questa guerra. Quest'ultima battaglia, sebbene [sia] una vittoria, non \u00e8 stata una vittoria schiacciante\u00bb. In retrospettiva, sebbene sul campo fosse stata una vittoria per i giapponesi, la battaglia pose effettivamente fine a ogni speranza che la Marina imperiale avesse mai cullato circa la possibilit\u00e0 di ottenere la vittoria decisiva della guerra prima che l'apparato industriale statunitense ponesse tale obiettivo fuori dalla portata del Giappone. Secondo lo storico Eric Hammel \u00abSanta Cruz fu una vittoria giapponese, [ma] questa vittoria cost\u00f2 al Giappone la sua migliore opportunit\u00e0 di vincere la guerra\u00bb.\nLo storico militare John Prados offre invece una visione opposta, asserendo che Santa Cruz non fu una vittoria pirrica del Giappone, ma piuttosto un successo strategico per la Marina imperiale: \u00abCon qualsiasi metro di misura ragionevole la battaglia delle Santa Cruz rappresenta una vittoria giapponese, una vittoria strategica. Al suo termine, la Marina imperiale possedeva l'unica forza portaerei pienamente operativa in tutto il Pacifico. I giapponesi avevano affondato molte pi\u00f9 navi per molte pi\u00f9 tonnellate, disponevano di pi\u00f9 velivoli rimanenti ed erano fisicamente in possesso del campo di battaglia [...] Le argomentazioni basate sulle perdite degli aviatori o su chi fosse in possesso di Guadalcanal attengono a qualcos'altro - la campagna, non la battaglia\u00bb. Nella visione di Prados, il punto centrale delle conseguenze della battaglia delle Santa Cruz fu che la Marina imperiale giapponese fall\u00ec nel capitalizzare la vittoria che aveva duramente ottenuto: implacabili azioni notturne portate avanti da cacciatorpediniere e incrociatori leggeri nello stretto della Nuova Georgia, con l'appoggio di incrociatori pesanti e navi da battaglia nelle acque attorno a Guadalcanal e di concerto con continui attacchi di sommergibili erano le scelte tattiche pi\u00f9 ovvie per il Giappone per continuare a sfruttare il vantaggio acquisito a questo punto della campagna; eppure tutto ci\u00f2 non poteva fare altro che ritardare l'avvento della schiacciante superiorit\u00e0 delle forze statunitensi, causata da una base industriale molto pi\u00f9 ampia di quanto il Giappone potesse mai avere."}
{"id": "2466118", "revid": "767487", "url": "https://it.wikipedia.org/wiki?curid=2466118", "title": "Cyril Hare", "text": "Lo pseudonimo di Hare \u00e8 ottenuto combinando Hare Court, il luogo in cui lavorava come giudice, e Cyril Mansions, Battersea, dove viveva dopo il matrimonio con Mary Barbara Lawrence nel 1933.\nL'ispettore Mallett di Scotland Yard, un mastodontico ufficiale di polizia dall'appetito facile, fu introdotto nel suo primo romanzo poliziesco, \"Tenant for Death\" (1937). Questi comparve anche nei due successivi, \"Death Is No Sportsman\" (1938) e \"Suicide Excepted\" (1939). Il romanzo pi\u00f9 noto di Hare, \"Tragedy at Law\" (1942), \u00e8 invece incentrato su un secondo personaggio, l'avvocato Francis Pettigrew. Il romanzo \u00e8 considerato un classico del giallo giudiziario e il romanzo preferito dallo stesso scrittore."}
{"id": "2466121", "revid": "1305772", "url": "https://it.wikipedia.org/wiki?curid=2466121", "title": "Cucina foggiana", "text": "La Capitanata (e Foggia in particolare) \u00e8 la terra della buona cucina, fatta di ricette semplici e di prodotti tipici locali; molti dei quali sono i prodotti tipici della citt\u00e0. Inoltre la gastronomia foggiana annovera numerosi prodotti appartenenti alla tradizione agricola .\nFormaggi.\nI formaggi foggiani sono per lo pi\u00f9 di origine ovina, data la diffusione dell'allevamento delle pecore e delle capre. Nella stagione estiva si produce il caciocavallo.\nTipici della stagione invernale sono il formaggio pecorino e la ricotta. Ottima da aggiungere al rag\u00f9 o spalmare sulla bruschetta \u00e8 la ricotta forte (per via del sapore che \"pizzica\" il palato), che si presenta come una crema spalmabile e si ottiene dalla fermentazione della ricotta.\nTra i principali formaggi possiamo trovare:\nProdotti vegetali allo stato naturale o trasformati.\nLe verdure sono tra i protagonisti della cucina foggiana. Si troveranno verdure di ogni stagione, tra le coltivate troviamo: gli asparagi e i carciofini sott'olio, le melanzane, i peperoni e le zucchine (serviti secchi al sole o sott'olio). Importantissima anche la produzione di olive verdi (schiacciate o in salamoia), necessarie alla realizzazione dell'olio extravergine aromatizzato. Nella cucina foggiana sono un importante prodotto vegetale i pomodori verdi e maturi sia secchi al sole che sott'olio, necessari alla realizzazione della salsa di pomodoro e del concentrato secco di pomodoro.\nOltre alle verdure coltivate si raccolgono numerosi tipi di verdure selvatiche: i lampascioni detti anche \"pampasciuni o pampasciuli\" (che sono delle cipolline selvatiche), i capperi (preparati sott'aceto) e la salicornia (preparata sott'olio). Molti piatti anche con i funghi spontanei che sono serviti secchi al sole o sott'olio.\nTra le specialit\u00e0 preparate con la frutta si menziona la cotognata, il cotto di fico e i fichi secchi (preparati con un ripieno di mandorle), marmellata di arancio e limone, marmellata di fichi, la mostarda di uva e mele cotogne e il vincotto.\nPaste fresche e prodotti della panetteria, pasticceria, confetteria.\nLa pasta, come il pane, viene prodotta con farina poco raffinata e, quindi, assume un colorito scuro. Oggi si utilizzano anche farine di semola rimacinate mescolate in una certa percentuale con la farina tradizionale che, comunque, resta fondamentale. Tra i piatti tipici troviamo le lagane con legumi e, naturalmente, pasta al sugo: cavatelli, le celebri orecchiette, ravioli con la ricotta, i fusilli, i troccoli, la pasta di grano bruciato, il grano dei morti e la pizza di grano d'India. Di importante vi \u00e8 anche la semola battuta, una pastina per brodo.\nPer quanto riguarda il pane l'importante specialit\u00e0 \u00e8 quello di grano duro. Per la produzione del pane si utilizza il lievito naturale e la cottura avviene nel forno di pietra. Una tipologia tradizionale \u00e8 la puccia, una pagnotta con le olive realizzata con una farina di grano molto pi\u00f9 raffinata rispetto al pane semplice al quale vengono aggiunte olive nere di dimensioni piccole.\nFra i prodotti da forno importantissimi i taralli, i taralli neri con vincotto e gli scaldatelli, conservabili per lunghi periodi.\nTra i dolci foggiani il posto centrale \u00e8 occupato dalle cartellate, dei nastri di una sottile sfoglia di pasta, ottenuta con farina, olio e vino bianco, unita e avvolta su se stessa sino a formare una sorta di \"rosa\" coreografica con cavit\u00e0 e aperture, che poi verr\u00e0 fritta nell'olio. La ricetta tipica e con il vincotto tiepido o miele, e poi spolverate con cannella, zucchero a velo o confettini colorati. Un'altra specialit\u00e0 sono i dolci di pasta di mandorla, ottenuta dalla macinazione di mandorle sgusciate e zucchero. Di solito con marmellata, che tipicamente \u00e8 la cotognata (marmellata di mele cotogne), oppure la marmellata d'uva locale di variet\u00e0 negroamaro detta mostarda. Ci sono anche i mostaccioli, dolci tipici del Salento (Puglia meridionale) a base di farina, zucchero, mandorle, limone, cannella, miele ed altri aromi. Sono ricoperti da una leggera glassa a base di cioccolato. Importanti le pettole che sono pallottole di pasta lievitata molto morbida fritte nell'olio bollente, tipiche delle regioni Puglia e Basilicata. Inoltre sono importanti anche i calzoncelli e le mandorle \"atterrate\"."}
{"id": "2466124", "revid": "1451528", "url": "https://it.wikipedia.org/wiki?curid=2466124", "title": "Rotta della Malopera", "text": "La rotta della Malopera \u00e8 stata una disastrosa alluvione del fiume Adige che colp\u00ec il Polesine nell'autunno del 1438.\nViene spesso ricordata insieme alla precedente rotta del Castagnaro del 1432.\nOltre a colpire pesantemente le popolazioni e l'economia del territorio, il disastro provoc\u00f2 la devastazione delle opere di bonifica idraulica, la trasformazione delle Valli Grandi Veronesi e di altre zone del Polesine in paludi e acquitrini, il disalveamento del Tartaro e la riduzione della portata del ramo principale dell'Adige.\nAntefatto.\nLa Repubblica di Venezia era da tempo in guerra contro i Visconti di Milano per il controllo di Bergamo, Brescia e la Val Camonica.\nDurante l'offensiva del 1431-1433 .\nQuesto evento, conosciuto come la \"rotta di Castagnaro\" del 1432, port\u00f2 alla nascita del canale Castagnaro (oggi estinto), che sfociava nel Tartaro all'altezza di Canda.\nDal 1395 il Polesine era sotto l'amministrazione congiunta di Venezia e Ferrara, in quanto era stato dato in pegno dagli Estensi in cambio di un cospicuo prestito.\nDato che gli Estensi erano imparentati con i Gonzaga di Mantova, che si erano alleati con Milano, i Veneziani decisero, per ottenere la loro neutralit\u00e0, di estinguere il debito e restituire il Polesine, che torn\u00f2 cos\u00ec estense nel 1438.\nCronaca.\nSi narra che l'esercito dei Gonzaga, allo scopo di allagare le Valli Grandi Veronesi e permettere cos\u00ec a una loro flotta di transitare dal Po all'Adige e attaccare il dominio veneziano, provocarono la rotta dell'Adige tra Castagnaro e Badia; e le acque disalveate invasero le campagne.\n\u00c8 per\u00f2 possibile che gli storici successivi abbiano fatto confusione e che si sia trattato in realt\u00e0 di una rotta provocata da una piena dell'Adige.\nQualunque sia stata la causa, tutto il Polesine fu allagato, le popolazioni furono duramente colpite, l'economia fu distrutta e le opere di bonifica idraulica realizzate fino a quel momento furono devastate dall'alluvione.\nConseguenze.\nDalla rotta si origin\u00f2 e venne successivamente regolato il canale della Malopera; le sue acque si riversavano nel canale Castagnaro e da qui nel Tartaro, all'altezza di Canda.\nLa portata congiunta del Castagnaro e della Malopera furono tali da disalveare il Tartaro, al punto che fu necessario ricostruirne il corso con una canalizzazione; le acque portate dall'Adige erano molto pi\u00f9 chiare di quelle del Tartaro e le popolazioni cominciarono a chiamare \"canal Bianco\" il corso ricostituito del Tartaro.\nIl Tartaro-Canalbianco per\u00f2 non riusc\u00ec pi\u00f9 a scolmare le Valli Grandi Veronesi con rapidit\u00e0 sufficiente, per cui queste si impaludarono progressivamente.\nIl ramo dell'Adige che si staccava a Badia e passava per Lendinara, Villanova, Rovigo e Villadose perse di portata e di importanza a scapito del ramo pi\u00f9 settentrionale, che divenne cos\u00ec il ramo principale; il ramo quasi abbandonato venne in seguito a chiamarsi Adigetto.\nI canali di Castagnaro e della Malopera furono poi chiusi definitivamente solo nel 1838 dopo le osservazioni di Pietro Paleocapa, che dimostr\u00f2 come le Valli Grandi Veronesi potessero essere bonificate solamente chiudendo i diversivi dell'Adige nel Tartaro-Canalbianco.\nGli alvei di questi canali sono stati in seguito parzialmente utilizzati rispettivamente per costruire la Fossa Maestra e lo scolo Malopera."}
{"id": "2466127", "revid": "115233", "url": "https://it.wikipedia.org/wiki?curid=2466127", "title": "Rotta del Castagnaro", "text": ""}
{"id": "2466134", "revid": "214509", "url": "https://it.wikipedia.org/wiki?curid=2466134", "title": "Alfred Alexander Gordon Clark", "text": ""}
{"id": "2466138", "revid": "4175", "url": "https://it.wikipedia.org/wiki?curid=2466138", "title": "White City Stadium", "text": "Il White City Stadium (originariamente \"The Great Stadium\") fu uno stadio britannico. Costruito a Londra in occasione della IV edizione dei Giochi Olimpiadi e della concomitante Esposizione franco-britannica del 1908 in soli dieci mesi, era considerato uno degli edifici tecnologicamente pi\u00f9 avanzati dell'epoca. Sebbene fossero previsti 68.000 posti a sedere (di cui 20.000 coperti), si stimava che avrebbe potuto contenere fino a 130.000 persone in piedi.\nInaugurato il 27 aprile 1908 da Re Edoardo VII, ospit\u00f2 gran parte delle gare dei Giochi della IV Olimpiade (tiro con l'arco, hockey su prato, calcio, lacrosse, ciclismo, lotta, rugby, nuoto, tiro alla fune, ginnastica, pallanuoto, tuffi e atletica leggera). Fu anche utilizzato come circuito finale per la gara di maratona.\nSuccessivamente fu utilizzato per i II Giochi dell'Impero Britannico (1934) e, per alcuni anni, come stadio dai Queens Park Rangers e dai London Highfield.\nNel 1985, venne demolito per fare spazio ai nuovi studi della BBC."}
{"id": "2466140", "revid": "25350867", "url": "https://it.wikipedia.org/wiki?curid=2466140", "title": "Monte Martani", "text": ""}
{"id": "2466141", "revid": "729019", "url": "https://it.wikipedia.org/wiki?curid=2466141", "title": "Brasil Open 2007", "text": "Il Brasil Open 2007 \u00e8 stato un torneo di tennis giocato sulla terra rossa.\n\u00c8 stata la 7\u00aa edizione del Brasil Open,\nche fa parte della categoria International Series nell'ambito dell'ATP Tour 2007.\nSi \u00e8 giocato nel complesso Costa do Sauipe di Mata de S\u00e3o Jo\u00e3o, in Brasile, dall'12 al 19 febbraio 2007.\nGuillermo Ca\u00f1as ha vinto in suo primo titolo dall'ottobre del 2004.\nCampioni.\nSingolare.\n Guillermo Ca\u00f1as ha battuto in finale Juan Carlos Ferrero 7-6(4), 6-2\nDoppio.\n Luk\u00e1\u0161 Dlouh\u00fd / Pavel V\u00edzner hanno battuto in finale Albert Monta\u00f1\u00e9s / Rub\u00e9n Ram\u00edrez Hidalgo 6-2, 7-6(4)"}
{"id": "2466150", "revid": "115233", "url": "https://it.wikipedia.org/wiki?curid=2466150", "title": "Rotta di Castagnaro", "text": ""}
{"id": "2466152", "revid": "115233", "url": "https://it.wikipedia.org/wiki?curid=2466152", "title": "Rotta di Malopera", "text": ""}
{"id": "2466156", "revid": "1632387", "url": "https://it.wikipedia.org/wiki?curid=2466156", "title": "Muscisca", "text": "La muscisca \u00e8 una carne essiccata per circa 20 giorni di pecora, capra o vitella, prodotta nel foggiano, specialmente a Rignano Garganico.\nCaratteristiche principali.\nCome gi\u00e0 detto la carne deve essere di pecora, di capra o di vitella, e poi deve essere essiccata per 20 giorni circa. Di solito viene condita con peperoncino, aglio e semi di finocchietto."}
{"id": "2466158", "revid": "1543377", "url": "https://it.wikipedia.org/wiki?curid=2466158", "title": "Vincenzo Agnetti", "text": "Biografia.\nVincenzo Agnetti si diploma all'Accademia di Brera e segue la scuola del Piccolo Teatro di Milano. Esordisce alla fine degli anni Cinquanta in ambito della pittura informale e della poesia. Collabora con Enrico Castellani e Piero Manzoni alle attivit\u00e0 della Galleria Azimut, aperta a Milano fra il 1959 il 1960, e della rivista Azimuth, con la pubblicazione di \"Non commettere atti impuri\" nel primo dei due numeri che saranno stampati.\nNel 1962 si trasferisce in Argentina per lavorare nel campo dell'automazione elettronica. In quel periodo, chiamato dall'artista \"liquidazionismo\" o \"arte no\" (rifiuto di dipingere) spariscono le sue produzioni \u201cpre-artistiche\u201c.\nNel 1967 tiene la prima personale (\"Principia\") al Palazzo dei Diamanti a Ferrara. All'attivit\u00e0 artistica affianca una intensa attivit\u00e0 di saggista, scrittore e teorico. Vincenzo Agnetti muore improvvisamente per emorragia cerebrale nel 1981."}
{"id": "2466160", "revid": "124341449", "url": "https://it.wikipedia.org/wiki?curid=2466160", "title": "Luna di sangue", "text": "Luna di sangue, noto anche con il titolo Fuga dalla morte, \u00e8 un film televisivo del 1988 diretto da Enzo Milioni.\nTrama.\nAnn scopre in una scuderia il corpo del marito Larry: torna a casa sconvolta e vi trova il dott. Duvivier, il medico che l'ha in cura per disturbi nervosi, e subito l'informa del macabro ritrovamento. Il dottore inizia le ricerche, ma del cadavere non v'\u00e8 pi\u00f9 alcuna traccia. L'assenza di Larry sembra spiegarsi in una lettera scritta di suo pugno, trovata dalla sua segretaria Mary, dove afferma di volersi concedere un lungo periodo di riposo lontano da tutti e da tutto. Ann stenta a crederci, ma un anno dopo un apparente sconosciuto si presenta alla sua porta, sostenendo di essere proprio Larry, tornato dal suo periodo di assenza.\nProduzione.\nQuesto film televisivo fu prodotto in origine per la serie \"I maestri del brivido\" di Reteitalia. Come gli altri film del ciclo, non fu mai mandato in onda a causa della violenza considerata eccessiva. Fu trasmesso da reti locali nel 1991 e distribuito in videocassetta l'anno seguente, all'interno del ciclo \"Lucio Fulci presenta\"."}
{"id": "2466167", "revid": "1543377", "url": "https://it.wikipedia.org/wiki?curid=2466167", "title": "Battaglia di Capo Speranza", "text": "La battaglia di Capo Speranza (in inglese \"Battle of Cape Esperance\"), conosciuta anche come \"seconda battaglia dell'Isola di Savo\" o, secondo le fonti giapponesi, \"la battaglia navale dell'isola di Savo\" (\u30b5\u30dc\u5cf6\u6c96\u6d77\u6226), si svolse l'11 e il 12 ottobre 1942, combattuta tra la Marina imperiale giapponese e la United States Navy. La battaglia fu, cronologicamente, la terza delle cinque battaglie pi\u00f9 importanti della campagna di Guadalcanal e si svolse all'imbocco del canale dell'isola di Savo, nelle Isole Salomone. Il nome deriva da Capo Speranza, punto pi\u00f9 settentrionale di Guadalcanal, nei cui pressi si svolse parte della battaglia.\nLa notte dell'11 ottobre, il viceammiraglio Mikawa, comandante dell'8\u00aa Flotta, invi\u00f2 un convoglio di rinforzo, carico di rifornimenti, alla volta di Guadalcanal. Quest'ultimo era formato da due navi appoggio idrovolanti e sei cacciatorpediniere e il suo comandante era il contrammiraglio Takatsugu J\u014djima. Nel frattempo, in un'operazione distinta, tre incrociatori pesanti e due cacciatorpediniere comandati dal contrammiraglio Aritomo Got\u014d stavano per bombardare l'aeroporto di Guadalcanal in mano agli statunitensi, allo scopo di renderlo inservibile e far sbarcare in sicurezza i rinforzi.\nPoco dopo la mezzanotte dell'11 ottobre, quattro incrociatori e cinque cacciatorpediniere statunitensi comandati dal contrammiraglio Norman Scott, riuscirono ad intercettare la forza comandata da Got\u014d mentre si avvicinava all'Isola di Savo, sita nei pressi di Guadalcanal. Scott colse di sorpresa i giapponesi e affond\u00f2 con le sue navi da guerra un incrociatore; poco dopo, un cacciatorpediniere della sua flotta danneggi\u00f2 pesantemente un altro incrociatore, sul quale era Got\u014d, che venne ferito mortalmente. Scott costrinse quindi le forze giapponesi alla ritirata. Durante il combattimento che ne segu\u00ec, i giapponesi affondarono un cacciatorpediniere e danneggiarono gravemente un incrociatore e un altro cacciatorpediniere. Mentre la forza di Scott combatteva contro i giapponesi, il convoglio di approvvigionamenti di Jojima raggiunse Guadalcanal e scaric\u00f2 le sue preziose provviste; poi cominci\u00f2 il suo ritorno senza essere intercettato da Scott. La mattina seguente del 12 ottobre, quattro cacciatorpediniere della forza di Jojima tornarono indietro per assistere la ritirata della forza di Got\u014d, ma gli attacchi aerei della Cactus Air Force, la piccola forza aerea statunitense che stazionava sull'aeroporto, riuscirono ad affondarne due.\nNonostante la vittoria di Scott in quell'azione, la battaglia assunse un'importanza limitata: solo due notti dopo, due corazzate giapponesi attaccarono Guadalcanal arrecando gravi danni all'aeroporto e diverse altre missioni di rifornimento andarono a buon fine.\nQuadro strategico.\nIl 7 agosto 1942 le forze alleate, formate in gran parte da statunitensi, sbarcarono nelle Isole Salomone, precisamente a Guadalcanal, Tulagi e nelle Isole Florida. L'obiettivo della missione era impedire ai Giapponesi di assumere il controllo delle isole, perch\u00e9 una volta trasformate in basi avrebbero potuto rappresentare un pericolo per le rotte di rifornimento tra Australia e Stati Uniti. Altro obiettivo degli americani era fornire dei punti di partenza sicuri per le azioni di una campagna militare volta a isolare la pi\u00f9 grande base giapponese, a Rabaul; in questo modo si sarebbe potuto intervenire anche nella campagna della Nuova Guinea, dove erano impegnate altre forze Alleate. La campagna di Guadalcanal dur\u00f2 sei mesi.\nDurante la notte dell'8 agosto, gli Alleati, per la maggior parte marine americani occuparono a scopo preventivo l'isola di Tulagi, le piccole isole vicine e un aeroporto in costruzione a Guadalcanal, a Lunga Point, che sarebbe stato chiamato \"Henderson Field\". Gli aerei dell'aeroporto diedero vita alla \"Cactus Air Force\" (CAF), dal nome in codice usato dagli Alleati per Guadalcanal.\nIl Gran Quartier Generale imperiale (\"Daihon'ei\") assegn\u00f2 allora alla 17\u00aa Armata dell'esercito imperiale un reparto di grandi dimensioni sotto il comando del tenente-generale Harukichi Hyakutake con base a Rabaul, con l'obiettivo di riconquistare Guadalcanal. Nelle prime ore del 19 agosto 1942, i primi soldati della 17\u00aa armata sbarcarono sull'isola.\nIl pericolo rappresentato dalla CAF imped\u00ec ai giapponesi di usare navi grandi e lente per trasportare le truppe e i rifornimenti sull'isola; vennero perci\u00f2 usate delle navi da guerra, perlopi\u00f9 incrociatori leggeri o cacciatorpediniere, in grado di attraversare lo Stretto di Nuova Georgia, o come lo chiamavano gli Alleati, \"The Slot\" (\"la Scanalatura\"), in una sola notte, per poi ritornare indietro; ci\u00f2 riduceva il rischio di un attacco della CAF. Usando per\u00f2 queste navi per trasportare le truppe, i giapponesi non potevano caricare la maggior parte dell'equipaggiamento, cio\u00e8 l'artiglieria pesante, i mezzi e molte munizioni e una gran parte delle provviste. Inoltre vennero utilizzati dei cacciatorpediniere il cui compito primario era invece quello di proteggere le rotte commerciali, che ne avevano un disperato bisogno. Grazie alla loro velocit\u00e0, le navi furono chiamate dagli Alleati \"Tokyo Express\" e dai Giapponesi \"rat transportation\", ovvero \"trasporto per topi\", in riferimento ai cacciatorpediniere; per contro, un'altra strategia era il trasporto tramite motobarche da un'isola all'altra, detta \"trasporto per formiche\".\nI giapponesi controllarono costantemente i mari delle Isole Salomone durante la notte. Ogni nave giapponese che restava per\u00f2 all'interno del campo di azione della CAF (che garantiva una copertura di circa 320\u00a0km), durante le ore diurne, poteva rischiare di essere attaccata. Questa situazione dur\u00f2 parecchi mesi durante la campagna.\nIl primo tentativo dell'esercito giapponese di riconquistare l'isola di Guadalcanal avvenne il 21 agosto 1942 con la battaglia del Tenaru e, successivamente, con la battaglia di Edson's Ridge, tra il 12 e il 14 settembre; entrambi i tentativi fallirono.\nI giapponesi prepararono quindi un nuovo, importante piano per riconquistare l'isola il 20 ottobre: la maggior parte della seconda e dell'8\u00aa divisione di fanteria, forte di soldati, partirono dalle Indie orientali olandesi verso Rabaul. Giunti alla base, i soldati si prepararono a salire sulle navi che li avrebbero portati sull'isola di Guadalcanal. Tra il 14 settembre e il 9 ottobre, numerose missioni del \"Tokyo Express\", portarono delle truppe della 2\u00aa divisione di fanteria e il generale Hyakutake sull'isola. Inoltre, si aggiunse al \"Tokyo Express\", che comprendeva gi\u00e0 incrociatori e cacciatorpediniere, anche la nave appoggio idrovolanti , la quale trasportava verso l'isola l'equipaggiamento pesante, cio\u00e8 i mezzi e l'artiglieria pesante, che le altre navi non avevano potuto trasportare per mancanza di spazio. La flotta giapponese assicur\u00f2 la sua collaborazione nell'offensiva pianificata dell'esercito trasportando le truppe necessarie, l'equipaggiamento e i rifornimenti e migliorando gli attacchi aerei sull'Henderson Field e mandando delle navi da guerra per bombardare l'aeroporto.\nNel frattempo, il maggior generale Millard Harmon, comandante dell'esercito statunitense nel Pacifico del sud, convinse il viceammiraglio Robert Ghormley, comandante generale delle forze Alleate della zona, a mandare immediatamente rinforzi per i marines a Guadalcanal in modo da difendere l'isola dall'offensiva giapponese. Quindi, l'8 ottobre, 2837 uomini del 164\u00ba reggimento di fanteria si imbarcarono sulle navi per partire dalla Nuova Caledonia e arrivare a Guadalcanal, con l'obiettivo di raggiungerla il 13 ottobre.\nPer proteggere le navi durante il viaggio, Ghormley le fece scortare dalla Task Force 64, una squadra composta da quattro incrociatori (l', l', l' e l'), e da cinque cacciatorpediniere (l', l', l', l' e l'). La formazione era comandata dal viceammiraglio Norman Scott ed aveva il compito di intercettare ed attaccare le navi giapponesi nei pressi di Guadalcanal che potevano rappresentare un pericolo.\nScott fece delle esercitazioni durante la notte dell'8 ottobre, simulando una battaglia tra le sue navi, poi prese posizione nella base a sud dell'isola, vicino all'isola Rennell, il 9 ottobre, in attesa di essere informato degli spostamenti delle navi giapponesi verso le isole Salomone.\nMentre fervevano i preparativi per l'offensiva, l'equipaggio dell'8\u00aa Flotta con sede a Rabaul, comandata dal viceammiraglio Gun'ichi Mikawa, pens\u00f2 a una grande e importante missione da affidare al \"Tokyo Express\" volta a portare rifornimenti sull'isola l'11 ottobre. Sarebbero state scelte le due navi appoggio idrovolanti e per il trasporto verso l'isola di 728 soldati, quattro grandi obici, due cannoni da campo, una batteria contraerea e un grande assortimento di munizioni e altro equipaggiamento, caricato dalle basi navali giapponesi delle isole Shortland e di Buin: sei cacciatorpediniere (\"Asagumo\", \"Natsugumo\", \"Yamagumo\", \"Shirayuki\", \"Murakumo\", \"Akizuki\"), cinque dei quali con a bordo le truppe, avrebbero scortato la \"Nisshin\" e la \"Chitose\" e formarono con queste il \"gruppo di rifornimento\", sotto il comando del contrammiraglio Takatsugu J\u014djima. Nel frattempo, ma in un'operazione diversa, la 6\u00aa Divisione incrociatori ( nave ammiraglia, , \"Furutaka\"), comandati dal contrammiraglio Aritomo Got\u014d, stavano per bombardare l'Henderson Field con granate dall'esplosivo speciale cercando di distruggere la CAF e le strutture dell'aeroporto. Due cacciatorpediniere di schermo, il \"Fubuki\" e lo \"Hatsuyuki\", accompagnarono la divisione. Poich\u00e9 le navi da guerra statunitensi erano gi\u00e0 impegnate ad ostacolare la missione del \"Tokyo Express\", i giapponesi si aspettavano la base non protetta dal mare, senza quindi dover fronteggiare il possibile tentativo di opposizione di parte statunitense.\nBattaglia.\nPreludio.\nLa domenica dell'11 ottobre, alle 8 del mattino, il convoglio di rifornimenti comandato da Jojima salp\u00f2 dalle isole Shortland alla volta di Guadalcanal cominciando il tragitto di quattrocento km attraverso lo \"Slot\". Got\u014d sarebbe partito alle 14 dello stesso giorno sempre dalle Shortland Islands diretto verso l'isola.\nPer proteggere l'avvicinamento del convoglio di Jojima all'isola dagli attacchi della CAF, l'11\u00ba stormo aereo giapponese con base a Rabaul, Kavieng e Buin pianific\u00f2 due attacchi aerei sull'Henderson Field l'11 ottobre. A mezzogiorno arrivarono 17 aerei Mitsubishi A6M \"Zero\" che sorvolarono l'aeroporto statunitense ma fallirono l'obiettivo non riuscendo a colpire nessun aereo. Quarantacinque minuti dopo, arriv\u00f2 un altro stormo, stavolta di 45 bombardieri Type 1 Rikk\u014d e 30 Zero. Fece quindi seguito uno scontro con la CAF dove precipitarono un aereo giapponese, un Rikk\u014d, e due aerei statunitensi. Sebbene entrambi gli attacchi fallirono nel fare danni consistenti, essi riuscirono per\u00f2 a impedire agli americani di usare i pericolosi bombardieri per le ricerche e per l'attacco al convoglio di Jojima. Appena il convoglio di rifornimenti attravers\u00f2 lo Slot, diversi Zero dell'11\u00ba stormo cominciarono a scortare il convoglio partendo da Buin. Enfatizzando l'importanza di questo convoglio per i piani giapponesi, all'ultimo volo del giorno venne ordinato di stazionare sul convoglio fino al tramonto, poi ammarare ed aspettare di essere raccolti dal gruppo di cacciatorpediniere di rinforzo. Tutti e sei gli Zero ammararono; solo un pilota venne recuperato.\nDurante una ricognizione degli Alleati, un aereo avvist\u00f2 alle 14.45 il convoglio di Jojima formato da due incrociatori e sei cacciatorpediniere a 338\u00a0km da Guadalcanal, tra le isole di Kolombangara e Choiseul, mentre attraversava lo \"Slot\". La forza di Got\u014d, pur essendo sulla stessa rotta di Jojima, non venne avvistata; ricevuta la notizia Scott fece rotta verso Guadalcanal per intercettare il convoglio.\nFino a quel momento gli Alleati avevano perso ogni battaglia navale notturna con i giapponesi; tra le perdite vi furono otto incrociatori e tre cacciatorpediniere. Gli Alleati non riuscirono ad affondare neppure una nave giapponese. Sapendo che i giapponesi erano pi\u00f9 forti nelle battaglie che avevano luogo durante la notte, Scott elabor\u00f2 un semplice piano per la battaglia successiva. Degli incrociatori in colonna, in uno dei quali sarebbe dovuto salire lo stesso Scott, avrebbero navigato preceduti e scortati da una colonna di cacciatorpediniere. I cacciatorpediniere avrebbero dovuto quindi illuminare il bersaglio con dei riflettori e lanciare una salva di siluri mentre gli incrociatori avrebbero cominciato a fare fuoco senza neppure aspettare gli ordini. Intanto, un aereo, partito precedentemente dall'incrociatore, avrebbe cercato le navi da guerra giapponesi, illuminandole, una volta individuate, con razzi di segnalazione. Nonostante l'\"Helena\" e il \"Boise\" disponessero del nuovo radar \"SG\", collaudato con grande successo, la scelta di Scott riguardo alla nave ammiraglia cadde sul \"San Francisco\".\nAlle 22, quando le navi di Scott furono piuttosto vicine a Capo Hunter, a nord-ovest di Guadalcanal, degli idrovolanti decollarono dai tre incrociatori di Scott. Uno si schiant\u00f2 durante il decollo ma gli altri due riuscirono a perlustrare l'isola di Savo, Guadalcanal e lo \"Ironbottom Sound\" (letteralmente \"mare pavimentato di ferro\" dal numero delle navi affondate), il braccio di mare gi\u00e0 teatro di furiosi combattimenti. Al decollo degli idrovolanti, Jojima era vicino alle montagne di Guadalcanal, a nord est. Entrambe le forze in campo non riuscirono per\u00f2 ad avvistare le forze nemiche. Alle 22.20, Jojima inform\u00f2 Goto via radio dell'assenza di navi statunitensi nei paraggi. Successivamente Jojima non riusc\u00ec a riferire a Goto degli idrovolanti sentiti durante le operazioni di scaricamento sulla costa Nord dell'isola.\nAlle 22.33, poco dopo aver superato Capo Speranza, le navi di Scott si prepararono alla battaglia, ordinandosi in formazione secondo il piano: il \"Farenholt\", il \"Duncan\" e il \"Laffey\" si disposero in prima fila seguiti dal \"San Francisco\", dal \"Boise\" e dal \"Salt Lake City\". L'\"Helena\", il \"Buchanan\" e il \"McCalla\" si disposero invece in ultima fila: la distanza tra ogni nave era tra i 457 e i 640 metri. La visibilit\u00e0, inoltre, era scarsa poich\u00e9 la Luna era tramontata. Il posto quindi non era illuminato da luce naturale, il che impediva di vedere l'orizzonte.\nLa forza di Got\u014d pass\u00f2 attraverso alcuni temporali nel suo avvicinamento a Guadalcanal a 30\u00a0nodi\u00a0(56\u00a0km/h). L'ammiraglia di Got\u014d \"Aoba\" guidava gli incrociatori giapponesi in colonna, seguita dal \"Furutaka\" e dal \"Kinugasa\". Il \"Fubuki\" era a sinistra dell\"Aoba\" e l\"Hatsuyuki\" a destra. Alle 23:30, le navi di Got\u014d emersero dall'ultimo piovasco ed iniziarono ad apparire sul radar degli incrociatori \"Helena\" e \"Salt Lake City\". I giapponesi, le cui unit\u00e0 non erano equipaggiate col radar, rimanevano ignare della presenza di Scott.\nL'azione.\nAlle 22, l'aereo partito dal \"San Francisco\" individu\u00f2 la forza di Jojima nei pressi di Guadalcanal e comunic\u00f2 la notizia a Scott, che intuendo la presenza di altre navi nell'area, continu\u00f2 la rotta verso la costa est dell'\"Isola di Savo\". Alle 22.33, Scott ordin\u00f2 ai suoi incrociatori di dirigersi verso sud-est virando di 230 gradi. Tutti gli incrociatori cambiarono rotta, tranne il \"San Francisco\", dov'era Scott, che continu\u00f2 la rotta prestabilita. Quando i primi tre cacciatorpediniere cominciarono a cambiare rotta, il \"San Francisco\" li segu\u00ec. Il \"Boise\", che era subito dietro, segu\u00ec il \"San Francisco\", disorientando per\u00f2 i cacciatorpediniere.\nAlle 23.32, il radar dell'\"Helena\" mostr\u00f2 che le navi giapponesi erano a circa 25\u00a0km di distanza. Alle 23.35, anche il \"Boise\" e il \"Duncan\" individuarono Got\u014d. Tra le 23.42 e le 23.44, l'\"Helena\" e il \"Boise\" comunicarono a Scott la notizia, ma questi credette, sbagliando, che i suoi due incrociatori avessero scambiato i suoi tre cacciatorpediniere, che si stavano riposizionando, per le navi giapponesi. Scott contatt\u00f2 via radio il \"Farenholt\" per chiedere se avesse avuto difficolt\u00e0 a riposizionarsi nell'assumere il controllo della colonna e il capitano Tobin, del Farenholt, rispose: \"Affermativo, ci stiamo posizionando a tribordo della tua nave\", confermando, quindi, il sospetto di Scott secondo cui i radar avevano individuato i suoi cacciatorpediniere e non le navi giapponesi.\nAlle 23.45, il \"Farenholt\" e il \"Laffey\", ancora ignari dell'avvicinamento di Got\u014d, aumentarono la loro velocit\u00e0 per riposizionarsi al comando della colonna di cacciatorpediniere. L'equipaggio del \"Duncan\", pensando che il \"Farenholt\" e il \"Laffey\" stessero per attaccare le navi giapponesi, aument\u00f2 la velocit\u00e0 della nave per lanciarsi in un attacco solitario contro Got\u014d usando i siluri, senza avvisare Scott. Anche il radar del \"San Francisco\" individu\u00f2 le navi giapponesi, ma Scott continu\u00f2 a pensare che fossero i suoi cacciatorpediniere. Verso le 23.45, le navi di Got\u014d erano a soli 4 572 metri di distanza da Scott e si potevano persino vedere a occhio nudo dall'\"Helena\" e dal \"Salt Lake City\". La formazione statunitense stava quindi per effettuare un taglio del T della flotta giapponese, molto utile a Scott. Alle 23.46, tenendo conto del fatto che Scott non si era ancora accorto del rapido avvicinamento delle navi giapponesi, l'\"Helena\" contatt\u00f2 via radio il \"San Francisco\" per chiedere il permesso di fare fuoco usando la procedura formale richiesta, l'\"Interrogatory Roger\" (che significa, in pratica, \"Siamo pronti per cominciare?\"). Scott ricevette il messaggio ma rispose con un ambiguo \"Roger\", senza quindi aver dato esplicita autorzzazione. Non appena l'equipaggio dello \"Helena\" sent\u00ec quel \"Roger\", pensando di avere ricevuto il permesso, fece fuoco, seguita immediatamente dal \"Boise\", dal \"Salt Lake City\" e dallo stesso \"San Francisco\", con grande stupore di Scott.\nGot\u014d fu colto quasi del tutto alla sprovvista. Alle 23.43, le vedette dell'\"Aoba\" avvistarono la forza di Scott, ma Got\u014d pens\u00f2 che si trattasse delle navi di Jojima. Due minuti dopo, per\u00f2, le vedette riconobbero le navi come americane ma Got\u014d continu\u00f2 ad essere scettico, dando alle sue navi l'ordine di sparare i razzi di segnalazione. Appena l'equipaggio dell'\"Aoba\" esegu\u00ec l'ordine, la prima salva sparata dagli americani raggiunse l'\"Aoba\", danneggiandone le sovrastrutture. L'incrociatore giapponese fu colpito ripetutamente, subendo 40 colpi, sparati dall'\"Helena\", dal \"Salt Lake City\", dal \"San Francisco\", dal \"Farenholt\" e dal \"Laffey\". I colpi danneggiarono pesantemente il sistema di comunicazione dell'\"Aoba\", distrussero due delle torri principali (armate di cannoni da 203mm) e la loro centrale di tiro. Gran parte dei proiettili di grosso calibro, di tipo \"perforante super pesante\" (da 60\u00a0kg per i cannoni da 152\u00a0mm e da 150\u00a0kg per i 203\u00a0mm), rotolarono sul ponte senza esplodere ma bast\u00f2 il loro peso a uccidere diversi uomini; lo stesso Got\u014d rimase mortalmente ferito.\nScott continuava a non capire quale fosse il bersaglio delle sue navi e, avendo paura di colpire i suoi cacciatorpediniere, ordin\u00f2 di cessare il fuoco alle 23.47, ma non tutte le navi eseguirono l'ordine immediatamente. Scott ordin\u00f2 quindi al \"Farenholt\" di segnalare la sua posizione con dei razzi di segnalazione. Dopo essersi accertato che non si trattava dei suoi cacciatorpediniere, Scott, alle 23.51, ordin\u00f2 di ricominciare a sparare.\nL'\"Aoba\", intanto, continuava ad incassare colpi e cominci\u00f2 ad allontanarsi da Scott a tribordo. Mentre si allontanava, emise una scia di fumo, che indusse Scott a pensare che stesse affondando. Le navi americane, allora, cambiarono obiettivo, cominciando a colpire il \"Furutaka\", che era dietro l'\"Aoba\". Alle 23.49 il \"Furutaka\" fu colpito al uno dei tubi e inizi\u00f2 a prendere fuoco; quindi gli americani intensificarono l'attacco. Alle 23.58, un siluro sparato dal \"Buchanan\" colp\u00ec la sala macchine di prua del \"Furutaka\", causando gravi danni. Nel frattempo, il \"San Francisco\" e il \"Boise\" avvistarono il \"Fubuki\", che era lontano 1.280 metri, e lo colpirono, seguiti subito dalla maggior parte delle navi. Pesantemente danneggiato, il \"Fubuki\" cominci\u00f2 ad affondare. Il \"Kinugasa\" e l'\"Hatsuyuki\" avanzarono a babordo anzich\u00e9 a tribordo per evitare di essere avvistati.\nNello scontro che ne segu\u00ec, il \"Farenholt\" incass\u00f2 diversi colpi, non solo giapponesi, ma anche statunitensi, che provocarono diversi morti, oltre che pesanti danni. Il cacciatorpediniere riusc\u00ec a cambiare rotta passando davanti al \"San Francisco\" per raggiungere il lato opposto della colonna di Scott. Il \"Duncan\", che era ancora impegnato nel suo attacco solitario ai giapponesi, fu colpito da entrambi i lati senza poter replicare e cominci\u00f2 ad allontanarsi per abbandonare l'attacco.\nMentre le navi di Got\u014d stavano fuggendo, Scott ricompatt\u00f2 la formazione, per poi cominciare ad inseguire le navi giapponesi. Alle 00.06, il \"Kinugasa\" spar\u00f2 due siluri, che mancarono di poco il loro obiettivo, il \"Boise\". Quest'ultimo, insieme al \"Salt Lake City\", per facilitare l'individuazione del bersaglio alle navi alleate, spararono dei razzi di segnalazione, che furono invece di grande aiuto anche per i cannonieri del \"Kinugasa\", che individuarono le due navi. Alle 00.10, due granate esplose dal \"Kinugasa\" colpirono il deposito principale di munizioni del \"Boise\", tra la torre \"uno\" e \"due\". L'esplosione che ne segu\u00ec uccise non meno di 100 uomini e minacci\u00f2 anche le parti pi\u00f9 lontane della nave. Lo scafo si divise in due parti; il mare, pot\u00e9 quindi attraversarlo, aiutando a spegnere l'incendio prima che potesse raggiungere le riservette con l'esplosivo. Il \"Boise\" inizi\u00f2 ad affondare e si allontan\u00f2 dalla colonna per ritirarsi. Il \"Kinugasa\" e il \"Salt Lake City\" cominciarono a bersagliarsi; ognuna arrec\u00f2 parecchi danni all'altra; i colpi statunitensi causarono danni non molto gravi al \"Kinugasa\", che arrec\u00f2 invece gravi danni al \"Salt Lake City\", soprattutto alla sala caldaie; l'incrociatore americano dovette perci\u00f2 diminuire la propria velocit\u00e0.\nAlle 00.16 Scott ordin\u00f2 alle sue navi di cambiare rotta in direzione 330 gradi per inseguire le navi giapponesi. Le navi di Scott, tuttavia, persero di vista i giapponesi e il fuoco cess\u00f2 alle 00:20. La formazione americana stava cominciando a sparpagliarsi per cercare le navi. Scott ordin\u00f2 quindi di virare a 205 gradi, con l'intenzione di abbandonare l'inseguimento.\nRitirata.\nMentre infuriava la battaglia tra Got\u014d e Scott, Jojima complet\u00f2 le operazioni di scarico di uomini e rifornimenti a Guadalcanal e cominci\u00f2 il suo ritorno senza essere avvistato da Scott, navigando a sud delle Isole Russell e della Nuova Georgia. Nonostante i gravi danni subiti, l'\"Aoba\" riusc\u00ec a raggiungere il \"Kinugasa\" durante la ritirata attraversando lo \"Slot\" diretto verso nord. Il \"Furutaka\" alle 00.50 a causa dei danni cominci\u00f2 a perdere potenza, per poi affondare alle 2.28 a 35\u00a0km a nord ovest dall'Isola di Savo; il suo equipaggio riusc\u00ec per\u00f2 ad essere tratti in salvo sull'\"Hatsuyuki\".\nAlle 2.40 l'equipaggio del \"Boise\" spense completamente l'incendio e alle 3.05 ritorn\u00f2 nella formazione di Scott. L'equipaggio del \"Duncan\", ancora in fiamme, alle 2.00 dovette abbandonare la nave. Ancora ignaro di ci\u00f2 che avesse fatto il \"Duncan\", Scott ordin\u00f2 al \"McCalla\" di cominciare le ricerche del cacciatorpediniere facendo rotta verso Numea, dove attracc\u00f2 nel pomeriggio del 13 ottobre. Il \"McCalla\" individu\u00f2 l'incendio del \"Duncan\" e prov\u00f2 a mettere in salvo l'equipaggio della nave, che intanto cominci\u00f2 ad affondare. Tuttavia verso le 12, a causa della rottura delle paratie interne della nave, le operazioni di salvataggio cessarono a causa dell'affondamento della nave a 10\u00a0km a nord dell'isola di Savo. Dei soldati americani a bordo di alcune imbarcazioni partirono da Gualdalcanal per dirigersi sul luogo dell'affondamento e insieme al \"McCalla\" salvarono diversi uomini. In totale, sopravvissero 195 marinai; 48 invece, persero la vita. Appena completato il salvataggio, gli americani raggiunsero il \"Fubuki\" ormai affondato e scorsero nell'area pi\u00f9 di 100 uomini in mare. I giapponesi inizialmente rifiutarono l'aiuto degli americani, ma il giorno dopo dovettero desistere, accettando essi stessi di diventare prigionieri.\nJojima venne informato del fallimento di Got\u014d, e ordin\u00f2 al \"Shirayuki\" e al \"Murakumo\", due cacciatorpediniere, di assistere il \"Furutaka\" nella sua ritirata oppure di aiutare i suoi sopravvissuti, mentre l'\"Asagumo\" e il \"Natsugumo\" avrebbero incontrato il \"Kinugasa\", che stava aspettando le navi di Jojima a nord per assisterle. Alle 7 del mattino cinque bombardieri in picchiata Douglas SBD Dauntless, della CAF, effettuarono un attacco al \"Kinugasa\", senza riportare danni alla nave. Alle 8.20, oltre 11 aerei, sempre di tipo SBD, individuarono e attaccarono lo \"Shirayuki\" e il \"Murakumo\"; sebbene non riuscirono a colpire direttamente le navi, un colpo mancato caus\u00f2 la perdita d'olio del \"Murakumo\", che permise agli altri aerei della CAF di seguirne la scia. Poco tempo dopo pi\u00f9 di 7 aerei SBD e 6 TBF Avenger, accompagnati da 14 Wildcat, rintracciarono i due cacciatorpediniere giapponesi, a circa 270\u00a0km da Guadalcanal. Nell'attacco che ne segu\u00ec, Il \"Murakumo\" venne colpito da un siluro nell'apparato motore, causando la mancanza di potenza; nel frattempo, l'\"Aoba\" e l'\"Hatsuyuki\" riuscirono a raggiungere, alle 10, la base giapponese delle Isole Shortland.\nL'\"Asagumo\" e il \"Natsugumo\", mentre stavano navigando per raggiungere il \"Murakumo\", furono attaccati da uno stormo di 11 SBD e TFB della CAF, scortati da 12 caccia, alle 15.45. Un SBD riusc\u00ec a colpire quasi direttamente le chiglia del \"Natsugumo\" e due colpi mancati, pi\u00f9 vicini, provocarono parecchi danni alla nave. Il \"Natsugumo\" affond\u00f2 alle 16.27, dopo che ne furono tratti in salvo i sopravvissuti dall'\"Asagumo\". Il \"Murakumo\", che intanto era fermo per aspettare l'\"Asagumo\" e il \"Natsugumo\", incass\u00f2 parecchi colpi dagli aerei della CAF, senza poter replicare. L'equipaggio abbandon\u00f2 la nave per imbarcarsi sullo \"Shirayuki\"; quest'ultimo affond\u00f2 con un siluro la nave; poi si un\u00ec al resto della formazione, che fece rotta verso le Isole Shortland.\nConseguenze e importanza della battaglia.\nIl capitano Kikunori Kijima, che dopo la morte di Got\u014d era diventato capo del suo equipaggio e comandante delle sue navi, disse che la sua forza aveva affondato, nella ritirata, due incrociatori e un cacciatorpediniere. Il capitano del \"Furutaka\", dopo essere stato tratto in salvo dall'affondamento della nave, spieg\u00f2 che la perdita del suo incrociatore fu dovuta alla cattiva ricognizione effettuata in precedenza e al ruolo, non proprio da protagonista, dell'VIII Flotta, comandata da Mikawa. Sebbene la missione di Got\u014d fall\u00ec, il convoglio di Jojima riusc\u00ec a portare sull'isola gli uomini e l'equipaggiamento necessari. L'\"Aoba\" fece rotta verso Kure, in Giappone, per essere riparato; i lavori terminarono il 15 febbraio 1943. Il \"Kinugasa\" venne affondato un mese dopo nella battaglia navale di Guadalcanal.\nScott afferm\u00f2 che la sua forza aveva affondato tre incrociatori e quattro cacciatorpediniere. La notizia della vittoria fu largamente pubblicizzata dai media americani. Il \"Boise\", che sub\u00ec diversi danni, tanto da richiedere un viaggio verso il \"Philadelphia Naval Shipyard\" per essere riparata, fu soprannominata \"one-ship fleet\" (letteralmente \"la flotta da una nave\") dalla stampa per le sue imprese durante la battaglia. In realt\u00e0, si prefer\u00ec nominare solo il \"Boise\" perch\u00e9 divulgare i nomi delle altre navi sarebbe stato piuttosto pericoloso per ragioni di sicurezza. Le riparazioni cominciarono il 20 marzo 1943.\nNonostante la vittoria tattica statunitense, la battaglia assunse poca importanza dal punto di vista strategico sulla situazione di Guadalcanal. Solo due giorni dopo, nella notte del 13 ottobre, le navi giapponesi \"Kongo\" e \"Haruna\" bombardarono e quasi distrussero Henderson Field. Il giorno dopo l'attacco giapponese, un grande convoglio nipponico riusc\u00ec a portare sull'isola 4 500 soldati e altro equipaggiamento. Questi ultimi aiutarono i giapponesi a completare gli ultimi preparativi per la grande offensiva via terra, poi avvenuta nelle prime ore del 23 ottobre. Il 13 ottobre i soldati americani raggiunsero Guadalcanal con un convoglio, proprio come pianificato in precedenza, e assunsero un ruolo fondamentale durante la battaglia di Henderson Field, che si svolse tra il 23 ottobre e il 26 ottobre.\nLa vittoria di Capo Speranza aiut\u00f2 gli americani a tracciare un profilo delle abilit\u00e0 e delle tattiche giapponesi nei combattimenti navali notturni. Gli Stati Uniti erano, per\u00f2, ancora ignari del tipo e della potenza dei siluri usati dai giapponesi, i Type 93 da 610\u00a0mm (propulsi a ossigeno e capaci, alla velocit\u00e0 di 50 nodi, di colpire un bersaglio entro i 10 chilometri), non riconobbero la loro predisposizione a vedere meglio durante la notte; inoltre non sapevano che i comandanti avversari di cacciatorpediniere e incrociatori erano pi\u00f9 abili. Avendo vinto la battaglia, gli americani pensarono, sbagliando, che la vittoria fosse dovuta anche ai cannoni delle loro navi, pi\u00f9 efficaci dei siluri giapponesi; i comandanti americani provarono insistentemente a dimostrarlo durante i combattimenti navali notturni nei pressi delle Isole Salomone. Ma alla prova dei fatti, solo due mesi dopo la battaglia di Tassafaronga, questa opinione si dimostr\u00f2 totalmente sbagliata: i siluri giapponesi inflissero alla marina americana la sconfitta pi\u00f9 pesante di tutta la sua storia. Si potrebbe affermare, quindi, che Scott abbia avuto fortuna nella battaglia di Capo Speranza perch\u00e9, dopotutto, aveva individuato per puro caso le navi di Got\u014d. Un giovane ufficiale dell'\"Helena\" scrisse, tempo dopo:"}
{"id": "2466169", "revid": "381021", "url": "https://it.wikipedia.org/wiki?curid=2466169", "title": "Fuga dalla morte", "text": ""}
{"id": "2466170", "revid": "92723", "url": "https://it.wikipedia.org/wiki?curid=2466170", "title": "Cattedrale di Berna", "text": "La cattedrale di Berna (in tedesco \"Berner M\u00fcnster\"), gi\u00e0 dedicata a san Vincenzo di Saragozza, \u00e8 il pi\u00f9 importante edificio di culto evangelico riformato della citt\u00e0 di Berna, in Svizzera.\nStoria.\nLa costruzione fu progettata da Matth\u00e4us Ensinger e iniziata nel 1421. Sostituiva la costruzione precedente medievale (\"Leutkirche\") e veniva dedicata al santo Vincenzo di Saragozza, ma seguendo gli sviluppi storici del cantone di Berna, la chiesa fu pi\u00f9 tardi convertita al protestantesimo.\nNella prima met\u00e0 del Cinquecento, come spesso accadeva alle cattedrali gotiche in quel periodo, la costruzione dell'edificio venne sospesa, sicch\u00e9 la torre vistosamente incompleta del \"M\u00fcnster\" avrebbe caratterizzato il centro della citt\u00e0 per secoli.\nAi tempi dell'architettura neogotica, nella seconda met\u00e0 dell'Ottocento, fu rilanciato un piano di compimento che termin\u00f2 con la conclusione dei lavori per la torre campanaria (1893).\nDescrizione.\nArte e architettura.\nSi tratta di una basilica a tre navate la cui torre campanaria copre pi\u00f9 o meno l'intera larghezza dell'edificio. Un transetto vero e proprio manca. \nCon i suoi cento metri di altezza, il M\u00fcnster di Berna \u00e8 oggi la chiesa pi\u00f9 alta in Svizzera.\nUna delle parti pi\u00f9 suggestive \u00e8 il portale maggiore, che \u00e8 caratterizzato da una rappresentazione del \"Giudizio universale\" sotto forma di statue scolpite in pietra arenaria, la pi\u00f9 importante opera dello scultore Erhart K\u00fcng (1420-1507).\nLa situazione urbanistica della cattedrale \u00e8 caratterizzata dalla vicinanza del fiume Aare, un corso d'acqua dal percorso assai infossato che percorre il centro della capitale con il suo andamento sinuoso. Dal parco situato sulla piattaforma presso il coro della chiesa (\"M\u00fcnsterplattform\"), un ascensore permette ai visitatori di scendere in direzione del fiume.\nOrgani a canne.\nSulla cantoria in controfacciata si trova l'organo a canne della chiesa, costruito nel 1726 e restaurato pi\u00f9 volte. L'attuale (2012) conformazione a quattro tastiere di 61 note ciascuna e pedaliera concavo-radiale di 32 l'ha acquistata dopo i restauri del 1998-1999. Un secondo strumento, realizzato nel 1982 dalla ditta Metzler, si trova nel coro."}
{"id": "2466171", "revid": "729019", "url": "https://it.wikipedia.org/wiki?curid=2466171", "title": "Blind Spot Information System", "text": "Il BLIS, acronimo di \"Blind Spot Information System\", \u00e8 un sistema di protezione sviluppato dalla Volvo che mira a prevenire le collisioni tra i veicoli.\nConsiste in un sistema di monitoraggio tramite una telecamera installata nei retrovisori del veicolo. La telecamera sorveglia i veicoli che si avvicinano da dietro affiancandosi all'auto in marcia.\nIl dispositivo fu inserito per la prima volta nell'auto sperimentale Volvo Safety Concept Car (SCC) del 2001 ed \u00e8 stato poi reso disponibile per il modello Volvo S80. Attualmente \u00e8 anche impiegato sui gruppi di vetture di cui Volvo fa parte come Ford, Lincoln e Mercury.\nFunzionamento.\nQuando un altro veicolo entra nell'area monitorata, si accende una spia posta vicino allo specchio retrovisore centrale. Il guidatore viene quindi avvertito che un altro veicolo sta sopraggiungendo da dietro e pu\u00f2 quindi tenersi a debita distanza.\nIl sistema non rileva solo i veicoli provenienti da dietro ma anche quelli sorpassati dal proprio veicolo. Entrambi i lati dell'auto sono monitorati allo stesso modo.\nIl sistema \u00e8 programmato per rilevare automobili e motociclette, sia di giorno che di notte ed \u00e8 stato anche dimensionato per non reagire a vetture parcheggiate, guardrail, barriere fisse o lampioni.\nIl sistema \u00e8 attivo alle velocit\u00e0 superiori ai 10\u00a0km/h. \u00c8 stato programmato per avvertire la presenza di veicoli che si stanno muovendo fino 20\u00a0km/h in meno o 70\u00a0km/h in pi\u00f9 del proprio."}
{"id": "2466172", "revid": "1543377", "url": "https://it.wikipedia.org/wiki?curid=2466172", "title": "Gabriele Rossi", "text": "Carriera.\nHa cominciato la carriera arbitrale dapprima nell'ambito della FIGC iscrivendosi alla sezione AIA di Rimini nel 1982 e arrivando, nel 1996, ad essere promosso alla C.A.N. C, dove ha diretto in totale 21 partite in Serie C1 e circa un centinaio di Serie C2, prima di essere dismesso nel 2001 per anzianit\u00e0 nel ruolo. Nella sua carriera ha comunque diretto in Italia oltre 700 gare ufficiali.\nNel settembre 2001 viene chiamato a dirigere per l'Associazione Sammarinese Arbitri, dove sar\u00e0 nominato arbitro internazionale UEFA e FIFA nel febbraio 2004, dopo la valutazione tecnica ed atletica svoltasi a Las Rozas de Madrid nello stesso periodo.\nRiminese di nascita, ma sportivamente sammarinese a tutti gli effetti, Gabriele Rossi era uno dei due arbitri della Repubblica (l'altro era Stefano Podeschi) ad appartenere al rango degli internazionali, e fino al 2011 ha diretto regolarmente gare del massimo Campionato sammarinese di calcio.\nNel dicembre 2005 ha conseguito anche il patentino UEFA B per allenatori di calcio.\nHa arbitrato numerose gare internazionali oltre ad assistere, come quarto ufficiale di gara, il collega sammarinese Podeschi Stefano ed altri arbitri Uefa designati da altre nazionalit\u00e0 in differenti competizioni/tornei.\nTra le gare arbitrate va segnalata la gara disputata tra le nazionali maggiori Isole F\u00e6r \u00d8er-Francia del 13 ottobre 2007 giocata nella capitale faroese T\u00f3rshavn: la designazione per l'incontro arriva all'ultimo minuto, a causa dell'indisponibilit\u00e0 dell'arbitro turco Sel\u00e7uk Dereli, bloccato in aeroporto ad Oslo per via del maltempo (Rossi aveva, fra l'altro, diretto il giorno stesso, alle 11 di mattina, a T\u00f3rshavn un match di qualificazione tra Nazionali Under-21 (F\u00e6r \u00d8er-Azerbaigian). In questa gara Rossi ha preso un solo provvedimento disciplinare (ammonizione al giocatore di casa Olsen Suni).\n\u00c8 il primo arbitro dell'Associazione Sammarinese a compiere un salto di categoria in seno alla UEFA.\nCaratteristica singolare: in campo internazionale, Rossi non ha mai comminato nessun cartellino rosso.\nIl 16 luglio 2008 ha debuttato anche nei preliminari di UEFA Champions League, a Dublino, dirigendo la gara Drogheda United-Levadia Tallinn; con questa partita si \u00e8 aggiudicato il primato di primo arbitro sammarinese ad arbitrare una gara di UEFA Champions League.\nIl 31 dicembre 2011 pone fine alla sua carriera internazionale per raggiunti limiti di et\u00e0, continuando per\u00f2 ad allenare nelle categorie minori del calcio regionale italiano."}
{"id": "2466185", "revid": "287204", "url": "https://it.wikipedia.org/wiki?curid=2466185", "title": "Jennipher Rodriguez", "text": "Biografia.\nDurante gli studi universitari, che frequentava per diventare medico, intraprese la carriera di modella in Venezuela: nel 1997, all'et\u00e0 di 19 anni, partecipa al concorso di bellezza di \"Miss Venezuela\" arrivando alle fasi finali come \"Miss Monagas\". Dopo aver approfondito l'attivit\u00e0 di modella nel suo paese natale, le viene proposto un tour in Italia, paese in cui fu notata da Aldo Biscardi che la scelse per co-condurre con lui su LA7 il noto programma sportivo \"Il processo di Biscardi\" per la stagione 2004-2005. Dal 2004 al 2006, insieme a vari partner, fu co-conduttrice di \"Modeland\", programma sulla moda in onda su All Music, e di \"Space Girls\", il principale contenitore di Happy Channel in onda pi\u00f9 volte al giorno. \u00c8 stata anche protagonista del calendario sexy, in cui ha posato completamente senza veli insieme a Vera Atyushkina, ex-velina bionda di \"Striscia la notizia\", per pubblicizzare la stagione televisiva 2005-2006 del programma sportivo di Italia 1 \"Controcampo\", suscitando quindi molto interesse nel pubblico e nella critica: in seguito le due showgirl hanno partecipato (insieme ad altri partner) al cast del \"Saturday Night Live from Milano\", precisamente a partire dalla stagione 2006-2007 fino al 2011, in onda in seconda serata su Italia 1. Nella primavera 2006 partecipa alla terza edizione del reality show di Canale 5 \"La fattoria\", dove rimane in gioco per circa due mesi (periodo in cui balza agli onori della cronaca rosa per la relazione con Francesco Arca, altro protagonista del reality, ma il fidanzamento fin\u00ec circa sei mesi dopo la fine di quel reality).\nNel settembre 2006 sfila con Antonella Mosetti nella serata di moda \"Sulle ali del sogno\" e negli anni seguenti sfiler\u00e0 anche per \"Sfilata d'amore e moda\" su Rete 4. Nell'ottobre 2006 posa senza veli per la \"Cover\" di \"Playboy Venezuela\", cio\u00e8 per l'edizione di \"Playboy\" del suo paese natale; dopo questa esperienza, nel corso degli anni ha posato, sia in Italia che in Venezuela, per vari calendari sexy e ha lavorato pure per la televisione venezuelana, svizzera e spagnola, anche come conduttrice. Nel 2007 ha posato per \"Match Book\", libro fotografico della rivista Match Magazine, e incide la compilation \"96 compilation\", raccolta di musica latina: nel 2009 presenta \"Sexy DJ\", il suo primo EP prodotto da \"AFRE music\". Dal 2006 al 2009 ha co-condotto, insieme a vari partner, \"Tg Show\", telegiornale satirico di SKY Show, e \"Show television\", rubrica settimanale di Sky.\nTra il 2006 e il 2012 ha partecipato, come opinionista, ai vari talk show, sia della RAI che di Mediaset, dedicati ai reality show. Oltre a quanto detto, Jennipher Rodriguez \u00e8 anche attrice perch\u00e9 nel corso del tempo ha recitato, oltre che in vari b-movie e cortometraggi comici in Venezuela, in vari episodi di \"7 vite\" (sitcom in onda dal 2007 al 2009 su Rai 2) e di \"Cos\u00ec fan tutte\" (sitcom in onda dal 2009 al 2012 su Italia 1). Nel gennaio 2014 debutta nel cinema italiano: recita (insieme a Claudio Bisio, Margherita Buy e Diego Abatantuono) nel film \"La gente che sta bene\" diretto da Francesco Patierno.\nCarriera artistica.\nCalendari.\nDal 2005 al 2007 Jennipher Rodriguez ha posato per vari servizi fotografici scattati per \"Hegre-Art.com\" di Petter Hegre. Inoltre ha posato anche per i seguenti calendari:"}
{"id": "2466186", "revid": "34928", "url": "https://it.wikipedia.org/wiki?curid=2466186", "title": "Amazighismo", "text": ""}
{"id": "2466189", "revid": "6923", "url": "https://it.wikipedia.org/wiki?curid=2466189", "title": "Ken Block", "text": "Carriera.\nNel 1993 \u00e8 fondatore insieme a Damon Way dell'azienda DC Shoes. Ha praticato diverse discipline come lo skateboard, lo snowboard e il motocross.\nNel 2005 inizia, in ambito nazionale, la sua carriera sportiva nei rally, correndo con una Subaru Impreza WRC preparata dal team Vermont SportsCar nel campionato Rally America; si classifica al quarto posto assoluto e ottiene il titolo di rookie dell'anno. Nel 2006 entra, insieme a Travis Pastrana, nel Subaru Rally Team USA e termina secondo assoluto nel Rally America. Nello stesso anno partecipa per la prima volta alla competizione rallystica degli X Games, vincendo la medaglia di bronzo.\nNel 2007 termina terzo nella competizione nazionale rally e vince la medaglia d'argento agli X Games. Nello stesso anno debutta nel campionato mondiale rally in Messico correndo sempre con una Subaru. Nel 2008 ottiene il bronzo negli X Games, finisce al secondo posto il campionato Rally America e partecipa al Rally della Nuova Zelanda del mondiale.\nNel 2009 continua a prendere parte alle competizioni del campionato nazionale, nel quale termina al quarto posto generale. Nello stesso anno fa un'apparizione in una puntata del programma televisivo Top Gear nella quale viene intervistato da James May e si esibisce in un aeroporto dismesso. Intraprende anche un rapporto di collaborazione con la Codemasters nell'ambito dei videogiochi per DiRT 2, DiRT 3 e DiRT Showdown.\nNel 2010 con il supporto di M-Sport forma una propria squadra, il \"Monster World Rally Team\", per correre in parte degli eventi del mondiale rally con una Ford Focus RS WRC, finendo in zona punti in Spagna. In ambito nazionale termina al dodicesimo posto. Continua a partecipare al mondiale WRC anche nel 2011 e nel 2012 a bordo di una Ford Fiesta RS WRC, ottenendo alcuni piazzamenti a punti. Sempre nel 2012 ottiene un'altra medaglia d'argento agli X Games e vince due eventi del Rally America.\nNel 2011 il 23 marzo, Block e il suo co-pilota Alex Gelsomino sono stati portati in ospedale, dopo essersi ribaltati con la loro Ford Fiesta RS WRC durante uno shakedown del Rally del Portogallo 2011 a Faro, in Portogallo. Un rappresentante del team Monster World Rally in seguito dichiar\u00f2 che entrambi gli uomini stavano bene.\nNel 2013 nella prima gara della stagione, Block \u00e8 partito bene, entrando nella top-ten nel rally del Messico, ricevendo cos\u00ec i suoi primi sei punti per il campionato e fin\u00ec nella sua posizione complessiva migliore in assoluto 7.\nNel 2014 Castrol ritorn\u00f2 come sponsor di Block. Ha partecipato al WRC in Catalogna, Spagna. Era al 10 \u00b0 posto fino all'ultimo stage in cui sub\u00ec una foratura e perse una notevole quantit\u00e0 di tempo. Concluse 12\u00ba.\nNel 2015 Block continu\u00f2 a competere nel Global RallyCross Championship. Impieg\u00f2 pi\u00f9 tempo nella gestione della societ\u00e0 Hoonigan. Egli annunci\u00f2 anche che non avrebbe pi\u00f9 corso nel World Rally Championship, il primo dal 2009."}
{"id": "2466191", "revid": "339392", "url": "https://it.wikipedia.org/wiki?curid=2466191", "title": "Battaglia del capo Speranza", "text": ""}
{"id": "2466192", "revid": "767487", "url": "https://it.wikipedia.org/wiki?curid=2466192", "title": "Nan Quan Mama", "text": "I Nan Quan Mama (cinese tradizionale: \u5357\u62f3\u5abd\u5abd; cinese semplificato: \u5357\u62f3\u5988\u5988; pinyin: N\u00e1n Qu\u00e1n M\u0101m\u0101) sono un gruppo musicale taiwanese. Il nome si traduce letteralmente in inglese come \"south fist mother\" (\"madre del pugno del sud\"), frase che in cinese vuol dire avere una grande forza essendo contemporaneamente gentili come una mamma. Il gruppo ha stretti rapporti col popolare artista Jay Chou.\nI membri sono Lara Veronin (voce), Devon (batterista, DJ, rapper), Yuhao (pianista, rapper) e Chase (Zhang Jie) (chitarrista, cantante). Tutti i membri contribuiscono alla composizione delle canzoni, ed inoltre nella maggior parte delle canzone cantano insieme. Tuttavia, alcune delle loro canzoni possono essere composte e cantate da un solo membro del gruppo, come dimostrato da \"Crystal Dragonfly\" (\u6c34\u6676\u873b\u8713), composta e cantata interamente da Lara. Dal giugno del 2006, il gruppo \u00e8 portavoce ufficiale della Motorola a Taiwan."}
{"id": "2466195", "revid": "299827", "url": "https://it.wikipedia.org/wiki?curid=2466195", "title": "The Captain &amp; the Kid", "text": ""}
{"id": "2466196", "revid": "38120", "url": "https://it.wikipedia.org/wiki?curid=2466196", "title": "Yato", "text": ""}
{"id": "2466197", "revid": "4175", "url": "https://it.wikipedia.org/wiki?curid=2466197", "title": "Stadio Olimpico (Anversa)", "text": "Lo stadio olimpico d'Anversa (; ), anche noto come \"Kielstadion\" \u00e8 un impianto sportivo polifunzionale di Anversa, in Belgio.\nFu costruito nel 1920 per ospitare gli eventi dei Giochi della VII Olimpiade.\nInizialmente era dotato di 35.000 posti a sedere, poi ridotti a 13.000 circa dopo i Giochi. La pista di atletica fu opera di Charles Perry. Si suppone che Archibald Leitch ebbe un ruolo nella progettazione dello stadio.\n\u00c8 attualmente in uso al club calcistico belga Germinal Beerschot."}
{"id": "2466201", "revid": "767487", "url": "https://it.wikipedia.org/wiki?curid=2466201", "title": "Yuhao Zhan", "text": "Attualmente \u00e8 il pianista del gruppo musicale mandopop Nan Quan Mama.\nBiografia.\nZhan \u00e8 cresciuto in una famiglia con un solo genitore, ed ha iniziato a suonare il piano all'et\u00e0 di 3 anni. La sorella di Zhan \u00e8 morta ad un'et\u00e0 molto giovane. Come tributo per lei, egli ha scritto una canzone intitolata \"Disappear\". Ha studiato musica classica alla \"National Taiwan University of Art\", laurenandosi nel 2006.\nZhan ha recitato nel recente film di Jay Chou \"Secret\" nel ruolo di Howe, conosciuto dai suoi pari anche come \"Principe del Piano\" a causa della finezza con cui suona lo strumento.\nCollegamenti esterni.\nProfilo ufficiale dei Nan Quan Mama"}
{"id": "2466205", "revid": "287204", "url": "https://it.wikipedia.org/wiki?curid=2466205", "title": "Mis primeras grabaciones", "text": "Mis primeras grabaciones \u00e8 l'album di debutto del gruppo musicale Selena y los Dinos, pubblicato il 16 luglio 1984 negli Stati Uniti dall'etichetta discografica Freddie Records, e poi ripubblicato nel 1995 in Gran Bretagna, Germania, Canada, e Italia."}
{"id": "2466207", "revid": "767487", "url": "https://it.wikipedia.org/wiki?curid=2466207", "title": "Chase Chang", "text": "Attualmente \u00e8 membro del gruppo mandopop taiwanese Nan Quan Mama, nel quale canta e suona la chitarra.\nChase ha recitato un breve cameo nel Drama taiwanese \"It Started With a Kiss\", nel ruolo del fidanzato di una delle amiche di Xiangqin. Ha cantato l'assolo \"Eating the Fish You Cooked\" nella scena del ristorante. Ha anche recitato in un ruolo minore nel film di Jay Chou \"Secret\", come proprietario del negozio di musica.\nCollegamenti esterni.\nProfilo ufficiale dei Nan Quan Mama"}
{"id": "2466214", "revid": "767487", "url": "https://it.wikipedia.org/wiki?curid=2466214", "title": "Quaranta pistole", "text": "Quaranta pistole (\"Forty Guns\") \u00e8 un film western del 1957 diretto da Samuel Fuller.\nTrama.\nUna ricca proprietaria terriera domina con il terrore il territorio capeggiando una banda di ben quaranta uomini (le quaranta pistole). Uno di questi deve essere arrestato per una rapina all'ufficio postale. Un uomo, Griffin, e i suoi due fratelli, lavorano per il Procuratore di Giustizia, e devono affrontare l'intera banda. Griffin si innamora della donna, ma ad un certo punto \u00e8 costretto ad ucciderle il fratello. Alla fine, dopo numerose altre morti violente, tra cui quella di uno dei fratelli, la banda \u00e8 sgominata e la donna, anch'ella innamorata, segue Griffin che se ne va altrove.\nIl lieto fine \u00e8 posticcio in quanto nella versione originale di Fuller la donna veniva uccisa da Griffin.\nCritica.\nPaolo Mereghetti (1993): ***"}
{"id": "2466215", "revid": "17654", "url": "https://it.wikipedia.org/wiki?curid=2466215", "title": "Case di paglia", "text": ""}
{"id": "2466217", "revid": "903399", "url": "https://it.wikipedia.org/wiki?curid=2466217", "title": "Massimo Chessa", "text": "Carriera.\nClub.\nMassimo Chessa inizia la sua carriera cestistica nel Basket 90, squadra della sua citt\u00e0 natale, ma gi\u00e0 all'et\u00e0 di 17 anni firma un contratto con la , prima squadra della stessa citt\u00e0, che militava all'epoca in Legadue.Nella stagione 2008-09 riesce a raggiungere 6,5 punti media in partita riuscendo a farsi notare dalle alte sfere della . Cos\u00ec nel 2009 arriva il contratto triennale con la squadra piemontese che lo porter\u00e0 a giocare nella massima serie del basket italiano.Il 30 luglio 2012 si trasferisce alla dove si ferma solo un anno prima di tornare in Piemonte alla .Il 15 gennaio 2014 viene annunciato suo il ritorno alla , vincendo lo storico scudetto con la squadra sarda. Al termine della stagione 2014-15, in cui si \u00e8 aggiudicato Supercoppa, Coppa Italia e scudetto, si trasferisce a in Serie A2.Per la stagione 2016-2017 si trasferisce alla .\nIl 1\u00ba ottobre 2019 si trasferisce al Napoli Basket, dove, nella Regular Season di Serie A2 2019-2020, totalizza 24 presenze e 175 punti.\nIl 9 gennaio 2021 si aggrega nuovamente al roster della e il 14 gennaio viene ufficializzato il suo ingaggio per sostituire l\u2019infortunato Giacomo Devecchi.\nNazionale.\nDopo essere stato convocato nella nazionale sperimentale nel giugno 2012, \u00e8 approdato alla nazionale maggiore in vista della partecipazione ai Campionati Europei 2012."}
{"id": "2466220", "revid": "125464071", "url": "https://it.wikipedia.org/wiki?curid=2466220", "title": "Drumanargh", "text": "Drumanagh (detto anche \"Drumanargh\") \u00e8 un promontorio fortificato situato a circa 20\u00a0km a nord di Dublino, dove sono stati rinvenuti reperti archeologici di origine romana. Viene considerato un possibile forte romano che confermerebbe la presenza romana in Irlanda.\nCaratteristiche.\nDrumanagh \u00e8 un piccolo promontorio di circa 900 metri di penetrazione verso il mare ed oltre 190 metri di larghezza. Ha una superficie di circa 4 ettari, includendo le scogliere.\nSi trova circondato da scogliere e dirupi sul versante mare ed ha tracce di un piccolo fossato verso la terraferma, rinforzato con antiche murature in pietra.\nAl centro ha una torre costruita a fine Settecento con una piccola strada d'accesso.\nRilevamenti aerofotogrammetrici non hanno evidenziato strutture di forti od accampamenti romani, anche se si stima che l'erosione marina abbia ridotto notevolmente la dimensione del promontorio (distruggendo possibili evidenze di strutture fatte in epoca romana).\nStoria.\nLa radice \"ruman\" del nome D(ruman)argh lascia sottintendere un chiaro riferimento ai Romani, secondo lo scrittore Di Martino (anche se il nome potrebbe venire dall'antico celtico).\nIl possibile forte, secondo storici come Raftery e Cooney, potrebbe essere stato usato da Giulio Agricola per una spedizione esplorativa in Irlanda nel primo secolo d.C.\nInfatti sono stati trovati nell'area del promontorio artefatti e gioielleria di completa fattura romana, che ora sono conservati nel \"National Museum of Ireland\" assieme a monete romane con effigie degli imperatori Tito, Traiano ed Adriano. Questi ritrovamenti suggeriscono una presenza (o partecipazione) romana in Irlanda dal 79 al 138.\nDel resto, recenti scavi archeologici in Irlanda hanno portato alla luce numerosi manufatti romani e romano-britannici nella costa meridionale ed orientale dell'antica Hibernia (come veniva chiamata dai Romani l'attuale Irlanda). Il che conferma una continua interrelazione, quantomeno commerciale, nei primi secoli dopo Cristo tra Irlanda ed Impero Romano.\nAutori, come Vittorio De Martino,credono che vi fu una spedizione militare supportata da Giulio Agricola per creare un regno alleato in Hibernia. Infatti Tacito scrisse che un capo irlandese (probabilmente Tuathal) fu ospite di Agricola, il quale stimava -basandosi evidentemente su questa spedizione- che gli sarebbe bastata una legione romana per assoggettare l'Hibernia.\nDel resto sono stati trovati reperti archeologici romani in molti siti associati al capo irlandese Tuathal Techtmar, come Tara e Clogher.\nInoltre Warner e Hughes credono che vi fu un'altra campagna militare romana in Hibernia, guidata dal governatore della Britannia Maximus, nel 225. Questa invasione inizi\u00f2 con l'occupazione del Leinster (la regione irlandese dove si trova Drumanagh) e port\u00f2 alla creazione della Rocca di Cashel (Cashel viene dal latino \"castrum\"), attualmente un'importante citt\u00e0 del Tipperary."}
{"id": "2466225", "revid": "25358842", "url": "https://it.wikipedia.org/wiki?curid=2466225", "title": "Isole Komandorskie", "text": ""}
{"id": "2466226", "revid": "121605203", "url": "https://it.wikipedia.org/wiki?curid=2466226", "title": "Tokyo International Film Festival", "text": "Il Tokyo International Film Festival \u00e8 un festival cinematografico internazionale che si tiene a Tokyo, in Giappone, dal 1985.\n\u00c8 una delle maggiori manifestazioni cinematografiche asiatiche.\nStoria.\nLa prima edizione del festival si \u00e8 svolta dal 31 maggio al 9 giugno 1985, nel quartiere di Shibuya. Si \u00e8 aperta con la proiezione di \"Ran\" di Akira Kurosawa e chiusa con quella di \"Biruma no tategoto\" di Kon Ichikawa. Dalla seconda edizione il festival ha cominciato a tenersi in autunno. Per le prime quattro edizioni, fino al 1991, ha avuto cadenza biennale, mentre dall'anno successivo \u00e8 diventato annuale.\nSezioni.\nIl Tokyo International Film Festival \u00e8 composto da varie sezioni: concorso internazionale, proiezioni speciali, World Cinema (premi\u00e8re di film americani ed europei gi\u00e0 presentati con successo in festival internazionali), Winds of Asia (in precedenza Cinema Prism, sul cinema asiatico), Japanese Eyes (sul cinema giapponese contemporaneo, dal 2004), Nippon Cinema Classics (sulla storia del cinema giapponese, dal 1995), Cinema Vibration (sul rapporto tra cinema e musica), natural TIFF (film su tematiche ambientali, dal 2008), animecs TIFF (sul cinema d'animazione).\nPremi.\nIl festival assegna vari premi ai film in competizione, il principale dei quali \u00e8 il Grand Prix (la denominazione completa, dal 2005, \u00e8 Tokyo Sakura Grand Prix). Nel 2004 \u00e8 stato introdotto un premio intitolato ad Akira Kurosawa, assegnato ad autori cinematografico che abbiano dato un significativo contributo allo sviluppo del cinema mondiale."}
{"id": "2466227", "revid": "135491", "url": "https://it.wikipedia.org/wiki?curid=2466227", "title": "Tulpan", "text": ""}
{"id": "2466230", "revid": "729019", "url": "https://it.wikipedia.org/wiki?curid=2466230", "title": "Isola Karaginskij", "text": "L'isola Karaginskij () \u00e8 un'isola della Russia posta all'estremo oriente della federazione nel mare di Bering ad est della parte settentrionale della penisola della Kam\u010datka, nel golfo omonimo. Amministrativamente dipende dal territorio della Kam\u010datka.\nL'isola si estende su 193.597 ettari, \u00e8 lunga 111 km da capo Goleni\u0161\u010dev a nord fino a capo Kra\u0161eninnikov a sud e larga, nella sua estensione massima, 45 chilometri, con una elevazione massima di 912 metri (vetta del monte Vysokaja) s.l.m. L'isola \u00e8 abitata solo saltuariamente da allevatori di renne Coriachi, che la raggiungono nella brutta stagione, quando lo stretto di Litke, che la separa dalla terraferma, \u00e8 completamente ghiacciato. A nord di capo Goleni\u0161\u010dev, alla distanza di 39,2\u00a0km, si trova la piccola isola Verchoturova.\nLa vegetazione \u00e8 quella tipica della tundra artica con pini nani, betulle, cedri e sorbi. Molto fiorita in estate. Meta e sosta per molti uccelli migratori \u00e8 protetta dalla Convenzione di Ramsar"}
{"id": "2466237", "revid": "28592", "url": "https://it.wikipedia.org/wiki?curid=2466237", "title": "Mikhail Kalatozov", "text": ""}
{"id": "2466238", "revid": "74363592", "url": "https://it.wikipedia.org/wiki?curid=2466238", "title": "Regole d'ingaggio", "text": ""}
{"id": "2466242", "revid": "1305772", "url": "https://it.wikipedia.org/wiki?curid=2466242", "title": "Ignorance (Paramore)", "text": "Ignorance \u00e8 il primo singolo estratto dal terzo album in studio dei Paramore \"Brand New Eyes\", pubblicato il 7 luglio 2009.\nDel brano \u00e8 stata registrata anche una versione acustica, inclusa nella \"Deluxe Edition\" dell'album, disponibile in sole 15.000 copie, e nella versione in vinile del singolo.\nVideo musicale.\nIl video, pubblicato il 17 agosto 2009, mostra la band che suona in uno sgabuzzino buio, mentre Hayley canta afferrando saldamente, a volte come fosse un microfono, l'unica lampadina che illumina la stanza. La scena si alterna rapidamente con il gruppo che suona in un altro luogo anch'esso privo di illuminazioni, escludendo la medesima lampadina. Alcuni flash mostrano inoltre Hayley che si muove a ritmo di musica nella surreale e psichedelica atmosfera di una stanza piena di specchi, dominata da una luce blu. Il video si chiude con la ragazza che, nella seconda stanza, viene legata con il filo della lampada dai compagni della band, mentre nello sgabuzzino lascia andare la luce, finora tenuta ben stretta, facendo calare il buio completo sulla scena."}
{"id": "2466244", "revid": "1573940", "url": "https://it.wikipedia.org/wiki?curid=2466244", "title": "Siegfried Lerdon", "text": ""}
{"id": "2466245", "revid": "1573940", "url": "https://it.wikipedia.org/wiki?curid=2466245", "title": "August Heim", "text": ""}
{"id": "2466246", "revid": "1573940", "url": "https://it.wikipedia.org/wiki?curid=2466246", "title": "Julius Eisenecker", "text": ""}
{"id": "2466247", "revid": "599013", "url": "https://it.wikipedia.org/wiki?curid=2466247", "title": "Stefan Rosenbauer", "text": ""}
{"id": "2466248", "revid": "1573940", "url": "https://it.wikipedia.org/wiki?curid=2466248", "title": "Otto Adam", "text": ""}
{"id": "2466249", "revid": "767487", "url": "https://it.wikipedia.org/wiki?curid=2466249", "title": "Richard Wahl", "text": ""}
{"id": "2466250", "revid": "2110845", "url": "https://it.wikipedia.org/wiki?curid=2466250", "title": "Hans Esser", "text": ""}
{"id": "2466251", "revid": "599013", "url": "https://it.wikipedia.org/wiki?curid=2466251", "title": "Hans J\u00f6rger", "text": ""}
{"id": "2466252", "revid": "599013", "url": "https://it.wikipedia.org/wiki?curid=2466252", "title": "Hans Granfelt", "text": "Partecip\u00f2 alla gara di lancio del disco ai Giochi della VII Olimpiade."}
{"id": "2466254", "revid": "599013", "url": "https://it.wikipedia.org/wiki?curid=2466254", "title": "Sven Thofelt", "text": "Palmar\u00e8s.\nIn carriera ha conseguito i seguenti risultati:"}
{"id": "2466255", "revid": "1573940", "url": "https://it.wikipedia.org/wiki?curid=2466255", "title": "Gustav Almgren", "text": ""}
{"id": "2466256", "revid": "599013", "url": "https://it.wikipedia.org/wiki?curid=2466256", "title": "Gustaf Dyrssen", "text": "Palmar\u00e8s.\nIn carriera ha conseguito i seguenti risultati:"}
{"id": "2466258", "revid": "1543377", "url": "https://it.wikipedia.org/wiki?curid=2466258", "title": "Glicobiologia", "text": "La glicobiologia, nel senso pi\u00f9 ampio del termine, \u00e8 lo studio della struttura, della biosintesi e della biologia degli zuccheri e dei glicani, ampiamente diffusi in natura. \nGli zuccheri sono componenti essenziali di tutti gli organismi viventi, e i vari ruoli che rivestono in biologia sono oggetto di studio in diversi campi della medicina, della biochimica e delle biotecnologie. \nStoria.\nIl termine \"glicobiologia\" \u00e8 stato coniato nel 1988 per riconoscere la crescente integrazione tra la biochimica e la chimica dei carboidrati. Questa unificazione \u00e8 stato un risultato di una maggiore comprensione del ruolo dei glicani nella biologia molecolare e della cellula. Tuttavia, gi\u00e0 nel XIX secolo Emil Fisher fece sforzi pionieristici per stabilire la struttura molecolare di alcuni zuccheri fondamentali.\nGlicoconiugati.\nGli zuccheri possono essere collegati ad altri tipi di molecola biologica per formare glicoconiugati. Il processo enzimatico di glicosilazione crea zuccheri/saccaridi legati a se stessi e ad altre molecole dal legame glicosidico, producendo cos\u00ec glicani. Glicoproteine, proteoglicani e glicolipidi sono i glicoconiugati pi\u00f9 abbondanti nelle cellule dei mammiferi. Si trovano prevalentemente sulla parete cellulare esterna e nei fluidi secreti. I glicoconiugati hanno dimostrato di essere importanti nelle interazioni tra cellule per la presenza sulla superficie cellulare di vari glicani recettori di legame oltre ai glicoconiugati stessi. In aggiunta alla loro funzione nel ripiegamento delle proteine e legami cellulare, i glicani, legati grazie a un legame N-glicano, a una proteina sono grado di modulare la funzione della proteina, in alcuni casi agiscono come un interruttore.\nLe difficolt\u00e0 nello studio delle strutture di zucchero.\nParte della variabilit\u00e0 vista nelle strutture saccaridi \u00e8 perch\u00e9 le unit\u00e0 di monosaccaridi possono essere accoppiate tra loro in molti modi diversi, in contrasto con gli amminoacidi delle proteine o dei nucleotidi nel DNA, che sono sempre accoppiati insieme in modo standard. lo studio di strutture di glicani \u00e8 complicata ulteriormente dalla mancanza di un modello diretto per la loro biosintesi, contrariamente al caso della proteine in cui la sequenza aminoacidica \u00e8 determinata dal loro gene corrispondente.\nGlicani sono prodotti genici secondari e quindi vengono generati dall'azione coordinata di molti enzimi nei compartimenti subcellulari di una cellula. Poich\u00e9 la struttura di un glicano pu\u00f2 dipendere l'espressione genica, l'attivit\u00e0 e l'accessibilit\u00e0 dei vari enzimi biosintetici, non \u00e8 possibile utilizzare la tecnologia del DNA ricombinante per produrre grandi quantit\u00e0 di glicani per studi strutturali e funzionali come per le proteine.\nStrumenti e tecniche per la previsione della struttura di glicani.\nSe usati congiuntamente, macchine accurate e programmi software avanzati, possono svelare il mistero delle strutture dei glicani. Una di queste tecniche \u00e8 la spettrometria di massa, che utilizza tre unit\u00e0 principali: lo ionizzatore, analizzatore e rivelatore. Spettrometri di massa Fast Atom Bombardment (FAB) sono strumenti potenti per della qualificazione di carboidrati complessi."}
{"id": "2466259", "revid": "1573940", "url": "https://it.wikipedia.org/wiki?curid=2466259", "title": "Hans Drakenberg", "text": ""}
{"id": "2466260", "revid": "599013", "url": "https://it.wikipedia.org/wiki?curid=2466260", "title": "Birger Cederin", "text": ""}
{"id": "2466268", "revid": "729019", "url": "https://it.wikipedia.org/wiki?curid=2466268", "title": "Indian Pacific", "text": "La Indian Pacific \u00e8 una ferrovia transcontinentale australiana lunga 4.352 km, il che la rende la seconda ferrovia pi\u00f9 lunga del mondo dopo la Transiberiana. Per percorrere tutta la tratta di viaggio, il treno, impiega 65 ore, ovvero circa 3 giorni\nChiamata anche con il suo nome completo: Indian Pacific Railway.\nPercorso.\nIl percorso parte dalla stazione di East Perth e corre inizialmente su un tratto condiviso con la ferrovia suburbana Midland per poi proseguire lungo la Trans-Australian Railway verso Port Augusta.\nIl treno continua verso sud in direzione di Port Pirie e poi verso Adelaide. Dopo aver fatto tappa nella capitale dell'Australia Meridionale ripercorre a ritroso gli stessi binari verso Crystal Brook per poi svoltare ad est verso Broken Hill.\nDa Broken Hill il treno continua attraversando il Nuovo Galles del Sud verso Parkes, arrampicandosi sulle Blue Mountains, per poi terminare alla stazione di Sydney Centrale. Il tragitto impiega circa 65 ore."}
{"id": "2466277", "revid": "6923", "url": "https://it.wikipedia.org/wiki?curid=2466277", "title": "8 ore di Suzuka", "text": ""}
{"id": "2466280", "revid": "1573940", "url": "https://it.wikipedia.org/wiki?curid=2466280", "title": "Marco Antonio Mandruzzato", "text": ""}
{"id": "2466282", "revid": "1573940", "url": "https://it.wikipedia.org/wiki?curid=2466282", "title": "Fiorenzo Marini", "text": ""}
{"id": "2466283", "revid": "1573940", "url": "https://it.wikipedia.org/wiki?curid=2466283", "title": "Giuliano Nostini", "text": "Era il fratello di Renzo Nostini."}
{"id": "2466285", "revid": "1573940", "url": "https://it.wikipedia.org/wiki?curid=2466285", "title": "Giorgio Pellini", "text": ""}
{"id": "2466286", "revid": "767487", "url": "https://it.wikipedia.org/wiki?curid=2466286", "title": "Gastone Dar\u00e8", "text": "Nel biennio 1959-1960 ha fatto parte del comitato di gestione della Federazione Italiana Scherma nominato dal CONI insieme a Edoardo Mangiarotti e Renzo Nostini.\nContemporaneamente all'attivit\u00e0 sportiva partecip\u00f2 alla vita politica di Mantova dove fu consigliere comunale del PSI dal 1951 al 1964 e dal 1970 al 1974. Dal 1963 al 1974 fu Senatore della Repubblica nella IV e V legislatura."}
{"id": "2466287", "revid": "599013", "url": "https://it.wikipedia.org/wiki?curid=2466287", "title": "Carlo Turcato", "text": ""}
{"id": "2466289", "revid": "1573940", "url": "https://it.wikipedia.org/wiki?curid=2466289", "title": "Mauro Racca", "text": ""}
{"id": "2466291", "revid": "1573940", "url": "https://it.wikipedia.org/wiki?curid=2466291", "title": "Henri Gu\u00e9rin (schermidore)", "text": ""}
{"id": "2466292", "revid": "1652635", "url": "https://it.wikipedia.org/wiki?curid=2466292", "title": "Marcel Desprets", "text": ""}
{"id": "2466293", "revid": "1573940", "url": "https://it.wikipedia.org/wiki?curid=2466293", "title": "\u00c9douard Artigas", "text": ""}
{"id": "2466296", "revid": "1573940", "url": "https://it.wikipedia.org/wiki?curid=2466296", "title": "Maurice Huet", "text": ""}
{"id": "2466299", "revid": "1573940", "url": "https://it.wikipedia.org/wiki?curid=2466299", "title": "Andr\u00e9 Bonin", "text": ""}
{"id": "2466301", "revid": "599013", "url": "https://it.wikipedia.org/wiki?curid=2466301", "title": "Jacques Lataste", "text": ""}
{"id": "2466302", "revid": "1573940", "url": "https://it.wikipedia.org/wiki?curid=2466302", "title": "Adrien Rommel", "text": ""}
{"id": "2466303", "revid": "729019", "url": "https://it.wikipedia.org/wiki?curid=2466303", "title": "Rudolf K\u00e1rp\u00e1ti", "text": ""}
{"id": "2466304", "revid": "1573940", "url": "https://it.wikipedia.org/wiki?curid=2466304", "title": "Bertalan Papp", "text": ""}
{"id": "2466307", "revid": "203463", "url": "https://it.wikipedia.org/wiki?curid=2466307", "title": "Piero Guarino", "text": "Biografia.\nPiero Guarino nasce il 20 giugno 1919 ad Alessandria d'Egitto. Il suo interesse per la musica si manifesta in anni precoci in seno alla famiglia, fin da piccolo si dedica allo studio del pianoforte. Effettua studi classici presso Istituti di lingua francese.\nTra il 1936 e il 1939 studia al Conservatorio di Atene, pianoforte con Antonio Scocos e composizione con Giorgio Sclavos. Si diploma in pianoforte con medaglia d'oro, la prima dopo Gina Bachauer, il Presidente di Commissione \u00e8 Dimitri Mitropoulos.\nTra il 1940 e il 1943 studia all'Accademia di Santa Cecilia a Roma, dove frequenta il Corso di perfezionamento in pianoforte con Alfredo Casella, diplomandosi nel 1942, e il Corso di perfezionamento in musica d'insieme con Arturo Bonucci, diplomandosi nel 1943 (esame assieme a Elisa Pegreffi, con Vittorio Emanuele al violino e lo stesso Bonucci al violoncello).\nNel 1945 torna ad Alessandria dedicandosi per un quinquennio all'attivit\u00e0 solistica (introduce in Egitto la musica contemporanea), all'insegnamento e alla formazione di una orchestra da camera invitando come solisti musicisti come Riccardo Brengola, Enrico Mainardi, Guido Agosti, Amedeo Baldovino, con i quali collabora anche come pianista. Nel 1950 fonda, di propria iniziativa, con l'aiuto di un gruppo di mecenati, il Conservatoire de Musique d'Alexandrie, poi riconosciuto e sovvenzionato dal Governo Egiziano, e lo dirige fino al 1960. Negli anni 1954-55-56 sono presidenti di commissione d'esame: Francis Poulenc, Jacques Ibert, Jean-Yves Daniel-Lesur. Il Conservatorio svolge anche un'attivit\u00e0 concertistica con propria orchestra da camera e pubblica una rivista di lingua francese \u201cRythme\u201d della quale \u00e8 lui stesso redattore responsabile. \nNel 1960 Si trasferisce in Italia, a Roma. Suona in diverse formazioni come il \u201cTrio di Roma\u201d (1960-62) con Lilia d'Albore, violino e Antonio Saldarelli, violoncello; il \u201cTrio Guarino\u201d (1963-67) con Karl Kraber, flauto e Donna Magendanz, violoncello; il \u201cDuo Magendanz-Guarino\u201d (dal 1963) con Donna Magendanz; il \u201cDuo\u201d con il violoncellista Enrico Mainardi.\nNegli anni sessanta e settanta \u00e8 direttore stabile dell'Orchestra da Camera dell'Accademia Musicale Napoletana (1960-73); direttore stabile del Complesso strumentale \u201cL'Agostiniana\u201d, associazione concertistica fondata a Roma e della quale cura anche la direzione artistica collaborando con Valentino Bucchi, Luciano Chailly, Roman Vlad, Enrico Mainardi, Jean-Yves Daniel-Lesur, Giorgio Federico Ghedini, Fr\u00e9d\u00e9ric Gevers, Marielle Nordmann (1962-1964); direttore stabile dell'Orchestra da camera, complesso vocale e Teatro Musicale da camera della \u201dAssociazione Pergolesiana\u201d, fondata a Roma assieme a Valentino Bucchi, Luciano Chailly, Virgilio Mortari, Roman Vlad, Filippo Caffarelli, Tommaso Federici, Antonio Perez, Lucia Sardi. \u00c8 direttore artistico dell'Associazione, con la collaborazione per il teatro della regista Vera Bertinetti (1967-74).\nNelle varie forme della sua attivit\u00e0 concertistica (iniziata nel 1939 come solista e nel 1940 per la musica da camera) e di direttore d'orchestra (dal 1945) \u00e8 presente nella maggior parte dei paesi europei e negli Stati Uniti d'America, oltre al Medio Oriente, registrando anche per emittenti radiofoniche e televisive. L'attivit\u00e0 solistica ha sempre accompagnato gli altri impegni con momenti pi\u00f9 o meno intensi e programmi spesso di prima esecuzione e con largo spazio alla musica francese centrata naturalmente su Debussy e Ravel.\nAttivo anche come compositore, ha vinto nel 1944 un premio nazionale con un lavoro pianistico, nel 1983 un premio internazionale con una composizione corale (Tours, Francia) e nel 1990 una menzione speciale per un altro lavoro corale (Tours).\nTra il 1969 e il 1975 dirige il Conservatorio di Musica \u201cLuigi Canepa\u201d di Sassari, promuovendo dal 1970 una intensa attivit\u00e0 divulgativa culturale-musicale, gli \u201cIncontri Musicali\u201d del Conservatorio, sovvenzionati dalla Regione Autonoma della Sardegna, circa 130 manifestazioni (conferenze illustrate quasi esclusivamente dal vivo da solisti e complessi sino all'orchestra sinfonica e coro, con la collaborazione di docenti del Conservatorio, di concertisti internazionali, e la graduale immissione di allievi nei complessi orchestrali). Da ricordare tra gli altri: l'oratorio Christus di Liszt (Sassari, Nuoro, Porto Torres), L'Oca del Cairo di Mozart presentata da Fedele d'Amico, Una notte in Paradiso di Bucchi (regie di Vera Bertinetti), le Suite di Bach (Mainardi). Nel 1971 invita per il loro primo concerto il Coro Polifonico Turritano che qualche anno dopo lo nomina Presidente Onorario.\nNel 1975 \u00e8 nominato direttore del Conservatorio \u201cArrigo Boito\u201d di Parma dove nel 1976 organizza le celebrazioni per il 150\u00ba anniversario della fondazione del Conservatorio. Gli \u201cIncontri Musicali\u201d incontrano molto favore e si inseriscono nella vita culturale della citt\u00e0. Sempre nel 1976 fonda in seno al Conservatorio di Parma il primo Liceo sperimentale quinquennale, la cui struttura \u00e8 stata studiata sui presupposti di una riforma dei programmi musicali di studio.\nDal 1974 diventa membro della Societ\u00e0 Italiana di Musicologia. Nel 1977 \u00e8 eletto presidente della SIEM (Societ\u00e0 Italiana per l'Educazione Musicale) succedendo al fondatore della societ\u00e0 Carlo Delfrati. Nel 1978 organizza a Fermo assieme al Consiglio Direttivo della SIEM (Delfrati, Allorto, De Natale, Della Casa, Pasoli, Della Bella) il VI Convegno Nazionale della SIEM sul tema \u201cIl Conservatorio di musica centro di cultura e di formazione artistico-professionale \u2013 prospettive per la riforma\u201d i cui atti costituiscono importanti documenti di studio. Nel 1978 \u00e8 eletto presidente dell'Adicom, Associazione Direttori Conservatori di Musica.\nTra il 1977 e il 1983 \u00e8 particolarmente attivo riguardo alla didattica del pianoforte, della direzione d'orchestra e della scuola musicale in generale, pur mantenendo una certa attivit\u00e0 concertistica di pianista, di musica da camera e di direzione d'orchestra in Italia e all'estero.\nNel 1982, con Decreto 2 giugno il Presidente della Repubblica gli ha conferito l'onorificenza di Cavaliere dell'Ordine al Merito della Repubblica Italiana \u201cin considerazione di particolari benemerenze\u201d.\nAl 1984 risale l'ideazione della programmazione generale per l'Anno Europeo della Musica 1985 (22 manifestazioni con largo posto alla musica del Novecento).\nTra il 1981 e il 1989 \u00e8 membro di giurie internazionali di pianoforte (Premio Zanfi \u2013 Liszt) e di composizione (European Cultural Foundation, Amsterdam 1985)"}
{"id": "2466311", "revid": "214509", "url": "https://it.wikipedia.org/wiki?curid=2466311", "title": "Ronald A. Knox", "text": ""}
{"id": "2466314", "revid": "101175", "url": "https://it.wikipedia.org/wiki?curid=2466314", "title": "8 Ore di Suzuka 2007", "text": "La 8 Ore di Suzuka 2007 \u00e8 stata la terza prova del campionato mondiale Endurace del 2007. Svoltasi il 29 luglio, si tratta della 30\u00aa edizione nella storia di questa gara, e ha visto la vittoria del duo di piloti giapponesi Kagayama - Akiyoshi su Suzuki GSX-R1000 del team Yoshimura Suzuki with Jomo. Questa vittoria di una motocicletta di marca Suzuki, interrompe una sequenza di dieci vittorie consecutive (dal 1997 al 2006) di motociclette di marca Honda.\nIn seconda posizione si \u00e8 classificata la coppia Carlos Checa - Tadayuki Okada su Honda CBR1000RR del team HRC, che aveva conquistato la pole position, con al terzo posto Yusuke Teshima e Shin'ichi It\u014d anche loro su Honda CBR1000RR ma gestita dal team F.C.C TSR ZIP-FM Racing.\nRisultati.\n59 equipaggi al traguardo, 11 ritirati. Dove non indicata la nazionalit\u00e0 si intende pilota giapponese. Gli equipaggi iscritti come wild card non posso prendere punti per il campionato mondiale Endurance."}
{"id": "2466317", "revid": "402412", "url": "https://it.wikipedia.org/wiki?curid=2466317", "title": "Rivolte in Grecia del 2008", "text": ""}
{"id": "2466322", "revid": "114325", "url": "https://it.wikipedia.org/wiki?curid=2466322", "title": "The Great Hunt", "text": ""}
{"id": "2466323", "revid": "114325", "url": "https://it.wikipedia.org/wiki?curid=2466323", "title": "The Hunt Begins", "text": ""}
{"id": "2466324", "revid": "114325", "url": "https://it.wikipedia.org/wiki?curid=2466324", "title": "New Threads in the Pattern", "text": ""}
{"id": "2466334", "revid": "767487", "url": "https://it.wikipedia.org/wiki?curid=2466334", "title": "Helen McCloy", "text": "La McCloy fu corrispondente dall'Europa per numerosi quotidiani e riviste statunitensi. \u00c8 da molti considerata la pi\u00f9 grande scrittrice statunitense di gialli. Fu la prima donna a essere eletta presidente dei Mystery Writers of America e vinse un Premio Edgar per la sua attivit\u00e0 di critico nel 1990 e nel 1980 vinse il Premio Nero Wolfe con \"Burn This\". \nPubblic\u00f2 il suo primo giallo, \"Dance of Death\", nel 1938. \u00c8 del 1950, invece, quello che \u00e8 ritenuto il suo capolavoro, \"Through a Glass, Darkly\" (\"Come in uno specchio\", noto in Italia anche con il titolo \"Lo specchio del male\"), un rompicapo soprannaturale nella tradizione di John Dickson Carr. In esso, come in altri dodici romanzi e alcuni racconti, appare il personaggio del dottor Basil Willing. \nMcCloy fu a lungo sposata con lo scrittore di gialli Brett Halliday. Mor\u00ec all'et\u00e0 di novant'anni a Boston, dove aveva fondato nel 1971 una succursale dei Mystery Writers of America."}
{"id": "2466335", "revid": "214509", "url": "https://it.wikipedia.org/wiki?curid=2466335", "title": "Premio Edgar", "text": ""}
{"id": "2466336", "revid": "214509", "url": "https://it.wikipedia.org/wiki?curid=2466336", "title": "Helen Clarkson", "text": ""}
{"id": "2466339", "revid": "125708348", "url": "https://it.wikipedia.org/wiki?curid=2466339", "title": "Campo di concentramento di Vo' Vecchio", "text": "Il campo di concentramento di Vo' Vecchio (Padova) fu uno dei 31 campi di concentramento istituiti dalla Repubblica Sociale Italiana a livello provinciale per adunarvi gli ebrei in attesa di deportazione. Fu operante dal 3 dicembre 1943 al 17 luglio 1944.\nLa storia.\nLa seicentesca Villa Contarini-Venier a Vo' Vecchio, che serviva come casa estiva delle suore elisabettine, fu individuata nel dicembre 1943 come luogo di concentramento degli ebrei delle province di Padova e Rovigo. I quattro piani della villa garantivano ampi spazi per l'alloggiamento degli internati, con punte che raggiunsero anche le 60-70 unit\u00e0. La direzione del campo era affidata a personale di polizia italiano; le suore si occupavano della gestione della cucina.\nIl campo fu smantellato il 17 luglio 1944. Quel giorno un'unit\u00e0 tedesca prelev\u00f2 i 47 ebrei allora presenti nel campo e li condusse dapprima a Padova: gli uomini nel carcere di piazza Castello, le donne nel carcere dei Paolotti in via Belzoni. Il 19 luglio i prigionieri furono deportati alla risiera di San Sabba e di l\u00ec avviati il 31 luglio ad Auschwitz dove giunsero il 3 agosto. Solo tre donne sopravvissero allo sterminio: Bruna Namias, Ester Hammer Sabbadini e la figlia Sylvia Sabbadini.\nUna dettagliata memoria scritta sulle vicende del campo, dalla sua istituzione al suo smantellamento, fu redatta dall'allora parroco, don Giuseppe Raisa, ed \u00e8 conservata presso l'archivio parrocchiale di Vo' Vecchio.\nIl campo oggi.\nAgli inizi degli anni '50 la villa \u00e8 divenuta propriet\u00e0 del comune di Vo'. Il 17 luglio 2001 una lapide fu collocata nel retro dell'edificio a memoria dei deportati. Nel 2006 il comune ha avviato un progetto di recupero volto a dare all'edificio \"un uso pubblico di tipo culturale\" che tenga conto del fatto che: "}
{"id": "2466340", "revid": "214509", "url": "https://it.wikipedia.org/wiki?curid=2466340", "title": "Davis Dresser", "text": ""}
{"id": "2466341", "revid": "287204", "url": "https://it.wikipedia.org/wiki?curid=2466341", "title": "Obra (India)", "text": " \nObra \u00e8 una suddivisione dell'India, classificata come \"nagar panchayat\", di 52.398 abitanti, situata nel distretto di Sonbhadra, nello stato federato dell'Uttar Pradesh. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 24\u00b0 25' 0 N e 82\u00b0 58' 60 E e ha un'altitudine di 169 .\nSociet\u00e0.\nEvoluzione demografica.\nAl censimento del 2001 la popolazione di Obra assommava a 52.398 persone, delle quali 28.662 maschi e 23.736 femmine. I bambini di et\u00e0 inferiore o uguale ai sei anni assommavano a 5.783, dei quali 3.064 maschi e 2.719 femmine. Infine, coloro che erano in grado di saper almeno leggere e scrivere erano 39.237, dei quali 23.705 maschi e 15.532 femmine.\nCentrali elettriche.\nObra \u00e8 situata sulle rive del fiume Son, un affluente del Gange. Nei dintorni della citt\u00e0 si trovano le centrali elettriche di \"Thermal\" e \"Hydel Power Station\". Le centrali termoelettriche dispongono rispettivamente di una capacit\u00e0 totale di 1.550\u00a0MW e 99\u00a0MW."}
{"id": "2466349", "revid": "25361208", "url": "https://it.wikipedia.org/wiki?curid=2466349", "title": "Mosh\u00e8", "text": ""}
{"id": "2466355", "revid": "28592", "url": "https://it.wikipedia.org/wiki?curid=2466355", "title": "Lista degli arcivescovi di Reims", "text": ""}
{"id": "2466358", "revid": "149727", "url": "https://it.wikipedia.org/wiki?curid=2466358", "title": "Ihleburg", "text": ""}
{"id": "2466360", "revid": "149727", "url": "https://it.wikipedia.org/wiki?curid=2466360", "title": "Niegripp", "text": ""}
{"id": "2466362", "revid": "6923", "url": "https://it.wikipedia.org/wiki?curid=2466362", "title": "Obra (frazione)", "text": ""}
{"id": "2466365", "revid": "149727", "url": "https://it.wikipedia.org/wiki?curid=2466365", "title": "Parchau", "text": ""}
{"id": "2466367", "revid": "149727", "url": "https://it.wikipedia.org/wiki?curid=2466367", "title": "Schartau", "text": ""}
{"id": "2466375", "revid": "1573940", "url": "https://it.wikipedia.org/wiki?curid=2466375", "title": "Per Carleson", "text": ""}
{"id": "2466376", "revid": "767487", "url": "https://it.wikipedia.org/wiki?curid=2466376", "title": "Frank Cervell", "text": ""}
{"id": "2466377", "revid": "599013", "url": "https://it.wikipedia.org/wiki?curid=2466377", "title": "Carl Forssell", "text": ""}
{"id": "2466379", "revid": "1573940", "url": "https://it.wikipedia.org/wiki?curid=2466379", "title": "Bengt Ljungquist", "text": "Partecip\u00f2 alle gare di equitazione a "}
{"id": "2466380", "revid": "1573940", "url": "https://it.wikipedia.org/wiki?curid=2466380", "title": "Arne Tollbom", "text": ""}
{"id": "2466381", "revid": "1573940", "url": "https://it.wikipedia.org/wiki?curid=2466381", "title": "Georges de Bourguignon", "text": ""}
{"id": "2466382", "revid": "599013", "url": "https://it.wikipedia.org/wiki?curid=2466382", "title": "Henri Patern\u00f3ster", "text": ""}
{"id": "2466384", "revid": "1573940", "url": "https://it.wikipedia.org/wiki?curid=2466384", "title": "\u00c9douard Yves", "text": ""}
{"id": "2466385", "revid": "99594922", "url": "https://it.wikipedia.org/wiki?curid=2466385", "title": "Raymond Bru", "text": "Palmar\u00e8s.\nIn carriera ha ottenuto i seguenti risultati:"}
{"id": "2466386", "revid": "1573940", "url": "https://it.wikipedia.org/wiki?curid=2466386", "title": "Andr\u00e9 Van De Werve De Vorsselaer", "text": ""}
{"id": "2466388", "revid": "1573940", "url": "https://it.wikipedia.org/wiki?curid=2466388", "title": "Paul Valcke", "text": ""}
{"id": "2466391", "revid": "1573940", "url": "https://it.wikipedia.org/wiki?curid=2466391", "title": "Norman Cohn-Armitage", "text": ""}
{"id": "2466392", "revid": "729019", "url": "https://it.wikipedia.org/wiki?curid=2466392", "title": "Giardino botanico di New York", "text": "Il giardino botanico di New York (in inglese: \"The New York Botanical Garden\") \u00e8 uno dei primi giardini botanici degli Stati Uniti, situato nel quartiere del Bronx della citt\u00e0 di New York. Si estende per oltre 1\u00a0km\u00b2 e contiene al suo interno pi\u00f9 di 48 giardini e collezioni di piante. \u00c8 patrimonio nazionale degli USA dal 1967.\nBiblioteca LuEsther T. Mertz.\nQuando, nel 1881, fu predisposto il terreno dal Parlamento dello Stato di New York per la creazione di \u00ab\u2026un giardino botanico pubblico di elevato livello\u00bb per la citt\u00e0 di New York, la biblioteca e la serra furono le prime due strutture erette sul medesimo. Eminenti personalit\u00e0 civili e finanziarie, fra le quali Andrew Carnegie, Cornelius Vanderbilt, e J. Pierpont Morgan, collaborarono al finanziamento della costruzione ed al suo miglioramento con il comitato cittadino.\nFondata nel 1899, la biblioteca \"LuEsther T. Mertz\" \u00e8 considerate la biblioteca botanica pi\u00f9 grande e completa degli Stati Uniti d'America. Oltre a libri di botanica ed orticoltura, le collezioni della biblioteca vengono utilizzate per studi in campi diversi come storia, antropologia, progettazione di ambienti ed edifici, storia dell'architettura, etnobotanica, botanica economica, storia urbana e sociale e politica ambientale. Oltre agli attuali testi scolastici, la Mertz Library conserva molte edizioni rare e d'importanza storica che vanno dagli erbari medievali alle descrizioni dei principali giardini del XVII secolo in Europa agli scritti di Linneo e di Charles Darwin. La biblioteca, nei suoi oltre cento anni di vita, \u00e8 stata diretta da una serie di competenti persone:\nLa collezione crebbe sia tramite l'acquisto di libri che grazie a generose donazioni di significative raccolte librarie di botanica ed orticoltura da parte di famosi botanici, giardinieri, scienziati e collezionisti di libri Fra le personalit\u00e0 pi\u00f9 importanti che hanno donato le loro collezioni personali alla LuEsther T. Mertz Library, vi sono: "}
{"id": "2466395", "revid": "74801", "url": "https://it.wikipedia.org/wiki?curid=2466395", "title": "George Worth", "text": "Biografia.\nHa partecipato ai Giochi della XIV Olimpiade di Londra nel 1948, ai Giochi della XV Olimpiade di Helsinki nel 1952, ai Giochi della XVI Olimpiade di Melbourne nel 1956 ed ai Giochi della XVII Olimpiade di Roma nel 1960.\nPalmar\u00e8s.\nIn carriera ha conseguito i seguenti risultati:"}
{"id": "2466398", "revid": "99630811", "url": "https://it.wikipedia.org/wiki?curid=2466398", "title": "Tibor Nyilas", "text": "Biografia.\nHa partecipato ai Giochi della XIV Olimpiade di Londra nel 1948, ai Giochi della XV Olimpiade di Helsinki nel 1952, ai Giochi della XVI Olimpiade di Melbourne nel 1956 ed ai Giochi della XVII Olimpiade di Roma nel 1960.\nPalmar\u00e8s.\nIn carriera ha conseguito i seguenti risultati:"}
{"id": "2466399", "revid": "599013", "url": "https://it.wikipedia.org/wiki?curid=2466399", "title": "Dean Cetrulo", "text": ""}
{"id": "2466400", "revid": "216401", "url": "https://it.wikipedia.org/wiki?curid=2466400", "title": "Cerv\u00e9lo TestTeam (femminile)", "text": ""}
{"id": "2466403", "revid": "1573940", "url": "https://it.wikipedia.org/wiki?curid=2466403", "title": "James Flynn (schermidore)", "text": ""}
{"id": "2466405", "revid": "15756", "url": "https://it.wikipedia.org/wiki?curid=2466405", "title": "Cartiere Burgo", "text": "Le Cartiere Burgo, dal 2004 Burgo Group, \u00e8 un'azienda cartaria fondata nel 1905 da Luigi Burgo e quotata in Borsa a Milano dal 1929 al 2001. Dal 2004 \u00e8 controllata dal gruppo vicentino Marchi.\nStoria.\nGli inizi.\nQuando la fond\u00f2 Luigi Burgo, poi diventato Senatore del Regno, era un giovane ingegnere elettrotecnico che realizz\u00f2 a Verzuolo, in provincia di Cuneo, un impianto idroelettrico.\nLa cartiera, che all'inizio aveva 56 dipendenti, fu pensata per utilizzare l'abbondanza di acqua e di energia fornita dalla centrale. Nel 1906 assicurava, con il nome di \"Cartiera di Verzuolo Ing. L.Burgo % C.,\" 60 quintali al giorno di carta utilizzando una macchina di 35 metri chiamata \"continua uno\".\nGi\u00e0 nel 1918 la cartiera Burgo era una delle pi\u00f9 importanti d'Italia, nel 1924 produceva 400.000 quintali annui (all'epoca aveva gi\u00e0 cambiato il nome in \"Societ\u00e0 Anonima Cartiere Burgo\") e nel 1936 un milione di tonnellate di carta. La sede fu trasferita a Torino, la societ\u00e0 prese il nome di \"Cartiere Burgo SpA\" e in collaborazione con l'IRI costitu\u00ec anche la azienda Cellulosa d'Italia CELIDIT.\nLa famiglia Adler.\nNel secondo dopoguerra Luigi Burgo fu estromesso, solo negli anni cinquanta l'azienda torn\u00f2 ai livelli produttivi anteguerra e all'inizio degli anni sessanta pass\u00f2 sotto la guida della famiglia Adler: Lionello Adler, ingegnere chimico rifugiatosi in Svizzera per motivi razziali, quindi emigrato in Venezuela e Argentina, divent\u00f2 nel 1960 vicedirettore e nel 1962 amministratore delegato. La Burgo aveva sette stabilimenti di carta e quattro di produzione cellulosa. In collaborazione con il gruppo Scott Paper Co. (nel 1963 fu creata anche la Burgo Scott con Lionello Adler presidente) realizz\u00f2 una serie di stabilimenti per la produzione di carta per uso sanitario e domestico: Villanovetta, Maslianico, Maraino e a Romagnano Sesia.\nNegli anni settanta, dopo l'incursione di Giovanni Fabbri, definito dai giornali \"il re della carta\" prima del suo fallimento, l'azienda si trov\u00f2 in difficolt\u00e0 dal punto di vista proprietario costringendo Mediobanca ed Enrico Cuccia a promuovere nel 1981 un sindacato di controllo formato da nomi importanti dell'imprenditoria italiana: oltre a Mediobanca (azionista con una quota del 14%), ne fecero parte Pirelli con il 7,1%, Gemina (quindi gli Agnelli) con all'inizio il 2,99% per poi aumentare poco a poco, l'Italmobiliare di Giampiero Pesenti con l'1,7%, la Fineurop Gaic di Camillo De Benedetti con l'1,4% e le Generali. Di fatto la Burgo si trasform\u00f2 in una public company, la seconda in Italia dopo le Generali.\nNell seconda met\u00e0 degli anni ottanta, con Lionello Adler presidente (sar\u00e0 anche presidente della Comit privatizzata) e Giuseppe Lignana (classe 1937, esperienze alla Ceat, Union Cavi, Sirti) nel ruolo di amministratore delegato e direttore generale, Cuccia ebbe anche l'idea (ma il progetto rimase sulla carta e le trattative furono anche smentite) di dare vita ad una \"grande Burgo\" insieme al gruppo canadese Mac Millan Bhedel, il maggiore produttore di legname, cellulosa e carta del Nord America. Da l\u00ec a poco l'azienda entr\u00f2 in crisi con una sovracapacit\u00e0 produttiva che port\u00f2 ad avviare una guerra di sconti: nel 1992 il bilancio present\u00f2 una perdita record di 136 miliardi di lire.\nBurgo Group.\nLa pesante crisi industriale del settore comport\u00f2 importanti ristrutturazioni. Nel 2004 la Burgo (chiamata da allora \"Burgo Group\") fu integrata nel gruppo cartario Marchi, realizzando una concentrazione di 15 stabilimenti.\nIl 9 febbraio 2013 lo stabilimento di Mantova, la \"fabbrica sospesa\" realizzata da Pier Luigi Nervi, ha chiuso i battenti, motivando tale scelta per via delle perdite di 1 milione di euro al mese. Sar\u00e0 poi ceduto nel 2015 al gruppo trevigiano Pro Gest per essere riconvertito dalla produzione di carta per giornali in carta riciclata per imballaggi.\nNel gennaio 2014 \u00e8 stata fermata la produzione di carta nello stabilimento di Avezzano che ha ripreso nel 2018 per produrre cartone e cartoncino per imballaggi, nel dicembre 2016 analoga decisione di chiusura della \"linea due\" nello stabilimento di Duino (nell'estate 2017 emerge l'interesse della cartiera di Ferrara), alla fine del 2017 \u00e8 decisa la chiusura della \"linea ottava\" nello stabilimento di Verzuolo.\nSi \u00e8 tenuto gioved\u00ec 21 marzo 2019 alle 14,30 presso il municipio di Verzuolo, la firma del protocollo di intesa tra Regione Piemonte, Provincia, comune di Verzuolo e Burgo Group,per la riconversione dell linea produttiva 9 dello stabilimento di Verzuolo dalla produzione di carte patinate a cartoncino.\nGi\u00e0 a inizio 2020 la linea 9 ha incominciato a produrre cartoncino.\nIl 28 luglio 2021 \u00e8 stato siglato l'accordo per la cessione delle attivit\u00e0 produttive dello stabilimento Burgo di Verzuolo a Smurfit Kappa Group plc, quotata al London Stock Exchange.\nDati economici.\nNel 2017 i ricavi raggiungono i 2 miliardi di euro (erano 1,9 nel 2016), l'Ebitda \u00e8 a 132 milioni, l'utile netto di 8,7 milioni. L'indebitamento (900 milioni) \u00e8 sceso di circa 155 milioni in due anni. La composizione dei ricavi vede l'11% di carte speciali, il 41% di carte patinate meccaniche, il 48% di carte senza legno. Nel piano di riconversione delle cartiere \u00e8 previsto lo sviluppo delle carte speciali e da imballaggio.\nStabilimenti.\nLa sede legale del Burgo Group \u00e8 ad Altavilla Vicentina, sede secondaria era a San Mauro Torinese nello stabilimento progettato da Oscar Niemeyer.\nNote.\n9. https://www.targatocn.it/2019/03/18/leggi-notizia/argomenti/economia-7/articolo/burgo-giovedi-a-verzuolo-ce-la-firma-sulla-riconversione-con-regione-e-provincia.html\n10. https://www.lastampa.it/cuneo/2021/07/28/news/venduto-lo-stabilimento-burgo-di-verzuolo-1.40543970\n11. https://www.targatocn.it/2021/10/15/leggi-notizia/argomenti/attualita/articolo/unimmagine-che-parla-da-sola-via-linsegna-burgo-dalla-storica-cartiera-di-verzuolo.html"}
{"id": "2466408", "revid": "16972", "url": "https://it.wikipedia.org/wiki?curid=2466408", "title": "Dotto di Wolffian", "text": ""}
{"id": "2466410", "revid": "28592", "url": "https://it.wikipedia.org/wiki?curid=2466410", "title": "Compagnie di balletto", "text": ""}
{"id": "2466411", "revid": "320578", "url": "https://it.wikipedia.org/wiki?curid=2466411", "title": "Compagnia di ballo", "text": ""}
{"id": "2466413", "revid": "117918156", "url": "https://it.wikipedia.org/wiki?curid=2466413", "title": "River to River. Florence Indian Film Festival", "text": "River to River. Florence Indian Film Festival, che si tiene a Firenze con il Patrocinio dell'Ambasciata indiana in Italia, .\nIl Festival.\nIl cinema indiano \u00e8 sempre pi\u00f9 conosciuto in Europa, noto soprattutto come Bollywood, con film ad alto budget, ricchi di danze, canzoni e grandi star.\nIl Leone d'Oro vinto a Venezia nel 2001 da Mira Nair con \"Monsoon Wedding\" \u00e8 sicuramente stato un importante trampolino di lancio per il cinema indiano, nonostante questo sia sempre stato noto fuori dal proprio paese di origine.\nLo scopo del festival \u00e8 quello di promuovere il cinema indiano indipendente, proiettando ogni anno i pi\u00f9 recenti lungometraggi, corti e documentari alla presenza dei registi, attori e produttori che parlano dei propri lavori al pubblico del festival e alla stampa.\nEdizioni.\n2001.\nLa prima edizione del festival si \u00e8 tenuta dal 4 al 7 ottobre 2001 presso il Teatro del Rond\u00f2 di Bacco a Firenze.\nPer la prima volta in Italia vengono presentati volti e pellicole degli autori delle produzioni indipendenti indiane, opere realizzate con budget ridotti e forti slanci creativi, testimoni di un conflitto aspro e serrato con i meccanismi egemonizzanti del cinema commerciale di Bollywood.\n. Gli otto film presentati sono stati una prima presentazione delle piccole produzioni, segnalando i lavori di registi e registe quali Dev Benegal, Biju Viswanath e Preeti Chandrakant.\n2002.\nLa seconda edizione del festival si \u00e8 tenuta a Firenze dall'11 al 15 dicembre e ha proposto un'ampia selezione di film di produzioni indipendenti a basso budget, con particolare attenzione all'attualit\u00e0 delle storie e all'innovazione del linguaggio visivo di giovani registi e registe.\nL'edizione 2002 ha anche ospitato un omaggio al regista bengalese Ritwik Ghatak e i 17 documentari del TFSA (Travelling Film South Asia). Gli ospiti del Festival sono stati i registi Rahul Bose e Anand Patwardhan e la programmatrice di festival e critica cinematografica Uma da Cunha.\n2003.\nLa terza edizione del festival ha avuto luogo dal 10 al 14 dicembre, presentando i migliori film della produzione indiana: da \"Maqbool\" di Vishal Bhardwaj a \"Matrubhoomi-A Nation Without Women\" di Manish Jha, da \"Chokher Bali\" di Rituparno Ghosh al cortometraggio di Amit Kumar, \"The Bypass\".\nEvento speciale \u00e8 stata la proiezione de \"L'India vista da Rossellini\" di Roberto Rossellini, diario filmato compiuto dal regista in India alla fine degli anni '50. E ancora, la Om Puri Night, serata-tributo al grande attore indiano, e l'anteprima del TFSA (Travelling Film South Asia) 2004.\nIl River to River Digichannel Audience Award \u00e8 stato vinto da \"Matrubhoomi-A Nation Without Women\" di Manish Jha.\nOspiti del Festival sono stati: i registi Roysten Abel e Manish Jha, la giornalista e regista Meenakshi Shedde e la programmatrice di festival e critica cinematografica Uma da Cunha.\n2004.\nLa quarta edizione del festivalsi \u00e8 tenuta dall'8 al 12 dicembre e ha presentato il programma \"Occhi sull'India\", carrellata di documentari sull'India girati da registi occidentali e la proiezione della black comedy \"Shit Happens\" di Shashanka Ghosh, film vincitore del River to River Digichannel Audience Award.\nTra le opere prime, sono stati presentati i lungometraggi \"Let the Wind Blow\" di Partho Sen Gupta, \"White Noise\" di Vinta Nanda ed il corto \"Holly Bolly\" di Dishad Husain.\nTra gli ospiti del Festival, i registi Goutam Ghose, Herbert Krill, Dishad Husain, Vinta Nanda e Partho Sen Gupta, oltre all'attrice Koel Purie e al produttore Mohanjit Singh.\nAlcuni film del Festival sono stati proiettati il 14 e il 15 dicembre a Napoli e Roma, nell'ambito delle collaborazioni attivate con l'Istituto Orientale della citt\u00e0 partenopea e la Facolt\u00e0 di Studi Orientali dell'Universit\u00e0 di Roma.\n2005.\nLa quinta edizione del festival si \u00e8 tenuta dal 9 al 15 dicembre presso il cinema Spazio Uno di Firenze, si \u00e8 conclusa con la proiezione di \"Appunti per un film sull'India\" (1967-68) di Pier Paolo Pasolini, dove il regista filma la citt\u00e0 di Mumbai nelle sue estreme poverissime periferie, con la cinepresa in spalla; e \"Calcutta\" (1969) di Louis Malle, un ritratto filmato della citt\u00e0 indiana dove i protagonisti sono i devoti, i mendicanti e le strade che pullulano di persone.\nTra i lungometraggi, \"Sof Haolam Smola (Turn Left at the End of the World)\" di Avi Nesher, \"Hari Om\" di Bharatbala (che \u00e8 stato presente dopo la proiezione del film) e \"Amu\" di Shonali Bose; la sezione degli otto cortometraggi ha visto spiccare \"Viva Liberty!\" di Dishad Husain e \"6ft. in 7 min.\" di Rafael Del Toro; tra i documentari, \"Between the Lines\" di Thomas Wartmann, \"City of Photos\" di Nishtha Jain e \"I baffi dei Rajput\" di Gianluca Pipitone (che \u00e8 stato presente dopo la proiezione del film).\n\u00c8 stata programmata anche una retrospettiva dedicata al produttore e regista Ismail Merchant.\nTra gli ospiti di questa edizione, per i lungometraggi, la giovane regista di \"\" Ruchi Narain e Bharatbala, il regista di \"Hari Om\"; invece per i documentari sono stati presenti Dheeraj Akolkar (\"Jyotirgamaya\"), Krishna Das (\"Trascendental Feeling of Himalaya\"), Gianluca Pipitone (\"I Baffi dei Rajput\"), Pietro Silvestri (\"Bahurupia-l'arte del travestimento\") e il regista Thomas Wartmann (\"Between the Lines\").\nI vincitori del River to River Digichannel Audience Award nelle 3 sezioni sono: \"Sof Haolam Smola (Turn Left at the End of the World)\" di Avi Nesher nella sezione lungometraggi; \"6ft. in 7 min.\" di Rafael Del Toro per i corti; \"Between the Lines\" di Thomas Wartmann per i documentari.\n2006.\nLa sesta edizione del festival si \u00e8 tenuta dall'8 al 14 dicembre, ha proposto un programma ampio e variegato, cogliendo i numerosi aspetti e sfaccettature dell'animo umano, spaziando tra temi diversi all'interno delle singole sezioni.\nDurante la serata finale \u00e8 stato proiettato \"Notturno Indiano\" di Alain Corneau, tratto dal breve romanzo di Antonio Tabucchi, in cui un viaggiatore senza nome arriva a Mumbai alla ricerca di un amico, per poi proseguire il suo viaggio verso sud, oltre all'annuncio dei vincitori del River to River Digichannel Audience Award:\nOltre ai vincitori, sono stati presentati i lungometraggi \"Maine Gandhi Ko Nahin Mara (I did not kill Gandhi)\" dell'assamese Jahnu Barua, che affronta l'argomento universale della demenza senile, all'interno di un contesto profondamente indiano, la morte di Gandhi; la gangster story in salsa curry \"Dubai Return\" di Aditya Bhattacharya; il giorno di ordinaria follia di Madhav Apte, protagonista di \"Dombivli Fast\" di Nishikant Kamat. \nTra i cortometraggi sono stati presentati i surreali \"The Cherry on Top\" e \"Flower Girl\".\nTra i documentari: \"Kalasam\" di Anna Pitscheider, \"Cricket Cup\" di Massimiliano Pacifico e Diego Liguori, e il dolore delle \u201cmezze vedove\u201d in \"Waiting\u2026\" di Shabnam Ara e Atul Gupta.\nLa retrospettiva \u00e8 stata dedicata a Mira Nair (\"Salaam Bombay\" e \"Monsoon Wedding\") e sono stati organizzati incontri tra il pubblico e i registi presenti: per i lungometraggi, i registi Aditya Bhattacharya di \"Dubai Return\" e Jamil Dehlavi di \"Infinite Justice\"; i documentaristi Pietro Silvestri di \"Le nozze di Mongola\", Anna Pitscheider di \"Kalasam\", Nicole Maria Krieger di \"Ayurveda-The Wisdom of Life\", Filippo Papini di \"Varanasi Bang\" e Massimiliano Pacifico e Diego Liguori di \"Cricket Cup\".\n2007.\nLa settima edizione del festival si \u00e8 tenuta dal 7 al 13 dicembre presso il cinema Gambrinus.\nLa retrospettiva \u00e8 stata dedicata a Bimal Roy.\nTra gli ospiti del festival, oltre a Joy Roy, figlio di Bimal Roy, erano presenti i registi dei lungometraggi Bhavna Talwar (\"Dharm\"), Chitra Palekar (\"Maati Maay\") e Sarthak DasGupta (\"The Great Indian Butterly\").\nPer la sezione dei cortometraggi invece Ashish Avikunthak (\"Antaral-End Note\"), Ishaan Nair (\"Guroor\"), Nandita Jain (\"Myths about you\") e Kartik Singh (\"Saving Mum and Dad\").\nA presentare i propri documentari al Festival: Leonardo Ferri (\"Democracy Rocks\") e Francesca Lignola e Stefano Rebechi (\"Sotto il cielo di Ahmedabad\").\nDurante la serata finale sono stati annunciati i vincitori del River to River Digichannel Audience Award:\nDopo la premiazione, il direttore del Festival ha consegnato ad un rappresentante di Medici Senza Frontiere i fondi raccolti durante il Festival e derivanti da una parte dell'incasso dei biglietti a favore delle vittime del ciclone Sidr in Bangladesh, alla presenza del Presidente della Regione Toscana Claudio Martini.\n2008.\nL'ottava edizione del festival ha avuto luogo dal 5 all'11 dicembre nella sala Anni Venti del cinema Odeon.\nLa retrospettiva \u00e8 stata dedicata allo showman di Bollywood Raj Kapoor. Numerosi gli ospiti di questa edizione, tra registi indiani ed europei, l'Ambasciatore dell'India in Italia Arif Shahid Khan e il Presidente della Regione Toscana Claudio Martini.\nDurante la serata finale sono stati annunciati i vincitori del River to River Digichannel Audience Award:\nDigichannel ha inoltre deciso di dare una menzione speciale a Sarab S. Neelam per il lungometraggio \"Ocean of Pearls\" \u201cper il modo delicato e raffinato con il quale la difficile questione della discriminazione \u00e8 stata trattata e per il supporto dello lo sviluppo futuro di un mondo che non debba pi\u00f9 sottostare a nessuna differenza di razza o religione fra gli individui\u201d.\nDopo la premiazione, la serata \u00e8 proseguita con la proiezione dei tre vincitori del concorso Advantage India, e infine con l'ultimo film della retrospettiva dedicata a Raj Kapoor, \"Bobby\", in cui regnano divertissement e atmosfere Seventies.\n2009.\nLa nona edizione del festival ha avuto luogo dal 3 al 10 dicembre.\nLa retrospettiva \u00e8 stata dedicata a Guru Dutt, importante attore indiano degli anni cinquanta.\nLe collaborazioni con il Museo Marino Marini per la mostra su Raja Ravi Varma e con Palazzo Tornabuoni per il Gala Dinner hanno rappresentato importanti eventi collaterali della manifestazione, oltre alle tavole rotonde sulla musica nei film di Guru Dutt e sul gender in India condotte da studiosi e indologi.\nNumerosi gli ospiti di questa edizione: i registi Ketan Mehta, Raja Menon, Sooni Taraporevala, Sanjeev Sivan, Kartik Singh e Dev Khanna; le attrici Nandana Sen e Iyanah Bativala, e lo sceneggiatore Shakir Kadri. Sono stati presenti anche l'Ambasciatore dell'India in Italia Arif Shahid Khan e l'Assessore alla Cultura della Regione Toscana Paolo Cocchi.\nDurante la serata finale sono stati annunciati i vincitori del River to River Digichannel Audience Award:\nDopo la premiazione, la serata \u00e8 proseguita con la proiezione dei tre vincitori del concorso Advantage India, e con il Closing Film, il film di animazione \"Sita Sings the Blues\" di Nina Paley sulla tragicommedia del R\u0101m\u0101ya\u1e47a.\n2010.\nLa decima edizione di River to River. Florence Indian Film Festival, con il Patrocinio dell'Ambasciata dell'India, si \u00e8 conclusa gioved\u00ec 9 dicembre, con un successo di pubblico e di stampa, riconfermando l'ottima idea dei 50 giorni di cinema internazionale a Firenze e la bellissima sala storica dell'Odeon.\nAl cinema Odeon le selezione dei film in concorso, l'Opening ed il Closing Film - entrambi diretti da Aparna Sen -, le sezioni speciali e la retrospettiva dedicata a Satyajit Ray (in collaborazione con il Directorate of Film Festivals di Nuova Delhi, il National Film Archive of India di Pune e il National Film Development Corporation di Mumbai), oltre che le proiezioni al cinema Spazio Uno, hanno avuto un ottimo riscontro tra gli spettatori e gli addetti ai lavori.\nLe collaborazioni con il Museo Marino Marini per la mostra fotografica Satyajit Ray: un regista dalla passione creativa di Nemai Ghosh e con Palazzo Tornabuoni sono stati importanti per la manifestazione, oltre alle tavole rotonde mattutine tenutesi all'Odeon.\nNumerosi gli ospiti di questa edizione: \nI registi e gli attori dei lungometraggi: Aparna Sen (regista Iti Mrinalini, The Japanese Wife e Mr. and Mrs. Iyer), Rahul Bose (attore I Am, The Japanese Wife, Split Wide Open, Mr. and Mrs. Iyer e regista e attore Everybody Says I'm Fine!), Ajit Ahuja (aiuto regista di Ishqyia), Onir (regista di I Am) e Malaika Shenoy (attrice di Peepli Live). \nTra i registi dei cortometraggi e dei documentari: Prithi Gowda (Televisnu), Arati Kadav, Devendra Gandhi e Chetan Vora (Uss Paar), Franco La Cecla (Minimum Maharaja), Jan Michelini e Italo Spinelli (The Streets of Shantaram), Rupesh Paul (You Can't Step Twice in the Same River), Michael Anthony Rawlins (Kiss Me A'ready), Rizwan Siddiqui (Kharboozey) e Vijay Singh (India by Song).\nSono stati presenti anche l'Ambasciatore dell'India in Italia Debabrata Saha, la Vice Presidente della Regione Toscana Stella Targetti, oltre che l'Assessore alla Cultura della Regione Toscana Cristina Scaletti.\nDurante la serata finale sono stati annunciati i vincitori del River to River Digichannel Audience Award:\n- sezione lungometraggi: l'intenso e toccante I Am di Onir\n- sezione cortometraggi: il viaggio nella memoria di Grant St. Shaving Co di Payal Sethi\n- sezione documentari: India by Song di Vijay Singh, uno straordinario ritratto musicale dell'India\nDopo la premiazione, la serata \u00e8 proseguita con la proiezione dei tre vincitori del concorso Advantage India, e con il Closing Film, l'appassionante The Japanese Wife di Aparna Sen, tratto da romanzo di Kunal Basu.\n2011.\nL'undicesima edizione del Festival si \u00e8 tenuta dal 2 all'8 dicembre 2011 al cinema Odeon.\nHanno partecipato i registi e gli attori dei lungometraggi Rudronil Ghosh (attore di Chaplin), Zaib Rehman (attrice di Bol) e Q (regista di Gandu).\nTra i registi dei cortometraggi e dei documentari: Milind Dhaimade (regista di Prakata Het Yad), Valerie Berteau e Philippe Witjes (registi di Himself He Cooks), Filippo Carli (regista di Nataraja) e Anubhav Syal (direttore della fotografia di Gulcharrey).\nHanno invece reso possibili gli incontri mattutini: Sauro Albisani, Franca Bacchiega, Fabrizia Baldissera, Maria Grazia Beverini del Santo e Folco Terzani.\nCollegamenti esterni.\nRiver to River. Florence Indian Film Festival Sito web ufficiale"}
{"id": "2466417", "revid": "180559", "url": "https://it.wikipedia.org/wiki?curid=2466417", "title": "Plasticit\u00e0 tissutale", "text": "La plasticit\u00e0 tissutale \u00e8 una caratteristica fisica dei tessuti biologici grazie alla quale essi riescono ad adattarsi agli stimoli che provengono dall'ambiente circostante.\nCaratteristiche.\nI tessuti biologici sono dotati di propriet\u00e0 tali da reagire in vari modi ai fattori esterni. Tali propriet\u00e0 sono massime quando i tessuti sono in crescita (pur non cessando mai completamente): essi possono infatti mutare le loro caratteristiche morfologiche e funzionali a seconda degli stimoli ai quali vengono volutamente o no sottoposti. Un esempio nel regno animale pu\u00f2 essere rappresentato dal fenomeno dello spostamento di uno degli occhi delle sogliole allorch\u00e9 esse si adagiano sul fondo del mare ed in conseguenza del quale entrambi gli organi vengono a trovarsi sullo stesso lato dell'animale migliorandone le capacit\u00e0 visive. In questo caso si tratta di una plasticit\u00e0 \"programmata\" ovvero facente parte delle caratteristiche proprie dell'organismo. Nel regno vegetale \u00e8 ben conosciuto il fatto che molte piante si adattano agli oggetti che si trovano nelle loro vicinanze in modo \"non programmato\", modificando cio\u00e8 la forma ad esempio del tronco o dei rami. Se per\u00f2 niente ostacola la loro crescita non vi \u00e8 alcuna modificazione particolare della forma.\n\u00c8 grazie a questa propriet\u00e0 dei tessuti che si pu\u00f2 porre rimedio a taluni difetti congeniti specialmente se si procede durante l'et\u00e0 dello sviluppo (quando cio\u00e8 i tessuti sono ancora in crescita): per esempio difetti nell'allineamento dei denti possono essere facilmente e definitivamente corretti mediante l'uso di apposite protesi da applicare per periodi di tempo limitati.\nMisurazione.\nLa teoria sulla plasticita contempla necessariamente la misurazione quantitativa di tale caratteristica anche al fine di una valutazione qualitativa corretta delle variazioni funzionali nel tempo, di un organo, di un apparato, o di un organismo dovute all'intrinseca plasticit\u00e0. Ad esempio per il cervello umano si teorizza che tali variazioni, quantitativamente, si possano stimare in bit (si ricorda che l'originale architettura a \"diodi\" dei primi computer era basta sul modello neuronale umano). Al contrario si utilizzano i numeri naturali per le altre valutazioni somatometriche."}
{"id": "2466423", "revid": "767487", "url": "https://it.wikipedia.org/wiki?curid=2466423", "title": "Fernando Braga", "text": "Carriera scacchistica.\nNato a Buenos Aires da padre argentino e madre italiana, impar\u00f2 a giocare a scacchi all'et\u00e0 di dieci anni.\nOttenne il titolo di Maestro Internazionale nel 1983. Dopo aver vissuto per circa un anno in Germania, nel 1985 si trasfer\u00ec in Italia, ottenendone la cittadinanza.\nVinse i campionati italiani del 1986 a Cesenatico e del 1988 a Chianciano Terme.\nPartecip\u00f2 a sei edizioni delle olimpiadi scacchistiche, nel 1978 con l'Argentina e dal 1986 al 2004 con l'Italia.\nTra i successi della sua carriera, i primi posti ai tornei di Varadero e \"Radio Revelda\" nel 1984, di Opatija, Vr\u0161ac e Porz nel 1985.\nHa giocato per diversi anni nel campionato tedesco a squadre \"Bundesliga\", con la squadra di Colonia.\nHa raggiunto il proprio record di punti Elo nell'ottobre 1988 con 2610 punti ."}
{"id": "2466424", "revid": "149727", "url": "https://it.wikipedia.org/wiki?curid=2466424", "title": "Fienerode", "text": ""}
{"id": "2466428", "revid": "149727", "url": "https://it.wikipedia.org/wiki?curid=2466428", "title": "H\u00fctterm\u00fchle", "text": ""}
{"id": "2466429", "revid": "149727", "url": "https://it.wikipedia.org/wiki?curid=2466429", "title": "M\u00fctzel", "text": ""}
{"id": "2466431", "revid": "149727", "url": "https://it.wikipedia.org/wiki?curid=2466431", "title": "Parchen", "text": ""}
{"id": "2466433", "revid": "122737977", "url": "https://it.wikipedia.org/wiki?curid=2466433", "title": "Profondo Sud", "text": "Con profondo Sud () si indica l'insieme delle regioni meridionali della costa orientale degli Stati Uniti d'America caratterizzate da una forte identit\u00e0 culturale. Storicamente si differenzia dallo Upland South (letteralmente altopiano del Sud) poich\u00e9 questi Stati federati erano maggiormente dipendenti dalle piantagioni di cotone prima della guerra di secessione.\nAltri nomi con i quali ci si esprime per riferirsi alla regione sono \"Lower South\" (letteralmente Sud pi\u00f9 basso), \"Cotton States\" (letteralmente Stati del cotone),\"Dixieland\" o \"Dixie\".\nStati compresi.\nAl profondo Sud vengono compresi i seguenti Stati federati:"}
{"id": "2466434", "revid": "149727", "url": "https://it.wikipedia.org/wiki?curid=2466434", "title": "Wiechenberg", "text": ""}
{"id": "2466439", "revid": "767487", "url": "https://it.wikipedia.org/wiki?curid=2466439", "title": "Emicrania senz'aura", "text": " \nL'emicrania senz'aura \u00e8 un tipo di emicrania che non viene percepita con l'aura ed \u00e8 pi\u00f9 frequente rispetto alla variante con aura.\nSintomatologia.\nQuesta emicrania si presenta in modo improvviso e in molti casi acuto, con dolore localizzato solitamente in una parte specifica della testa ed \u00e8 associata solitamente a vomito e ipersensibilit\u00e0 alla luce. L'unica differenza da quella con aura \u00e8 solo la mancanza della \"premonizione\" dell'emicrania vera e propria che si pu\u00f2 manifestare con disturbi visivi. Il dolore alla testa \u00e8 solitamente associato ad una vasocostrizione che provoca un aumento di pressione ematica che preme sulle pareti dei vasi sanguigni.\nEziologia.\nL'eziologia della patologia non \u00e8 tuttora chiara e si possono solo fare supposizioni derivanti dalla pratica clinica e da esperienze empiriche (stress, eccessivo esercizio mentale ecc.).\nFonti.\nMedici Italia sull'emicrania"}
{"id": "2466441", "revid": "339392", "url": "https://it.wikipedia.org/wiki?curid=2466441", "title": "Damaja", "text": ""}
{"id": "2466444", "revid": "339392", "url": "https://it.wikipedia.org/wiki?curid=2466444", "title": "The Damaja", "text": ""}
{"id": "2466445", "revid": "1543377", "url": "https://it.wikipedia.org/wiki?curid=2466445", "title": "Han Wenhai", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Cina al FIFA Futsal World Championship 1992 ad Hong Kong dove la nazionale cinese \u00e8 uscita al primo turno nel girone comprendente , e "}
{"id": "2466447", "revid": "1543377", "url": "https://it.wikipedia.org/wiki?curid=2466447", "title": "Zhao Shigang", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Cina al FIFA Futsal World Championship 1992 ad Hong Kong dove la nazionale cinese \u00e8 uscita al primo turno nel girone comprendente , e "}
{"id": "2466449", "revid": "889336", "url": "https://it.wikipedia.org/wiki?curid=2466449", "title": "S\u00e1lvio Fagundes", "text": "Carriera.\n\u00c8 stato dapprima inserito nei 54 pre-selezionati per , non superando poi il taglio successivo che ha ridotto la lista dei candidati a sole 38 unit\u00e0.\nHa arbitrato durante il campionato mondiale di calcio Under-17 2007 in Corea del Sud e diverse partite di Copa Sudamericana e di Coppa Libertadores.\nNel giugno 2011 \u00e8 convocato come arbitro in occasione della fase finale di Copa Am\u00e9rica in programma in Argentina. In questa competizione, dopo aver diretto due partite, viene designato anche per la finale, tra Uruguay e Paraguay..\nNel novembre 2011 annuncia di voler porre fine alla carriera arbitrale."}
{"id": "2466451", "revid": "838137", "url": "https://it.wikipedia.org/wiki?curid=2466451", "title": "Zhao Lin", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Cina al FIFA Futsal World Championship 1992 ad Hong Kong dove la nazionale cinese \u00e8 uscita al primo turno nel girone comprendente , e "}
{"id": "2466454", "revid": "149727", "url": "https://it.wikipedia.org/wiki?curid=2466454", "title": "Kelbra", "text": ""}
{"id": "2466455", "revid": "889336", "url": "https://it.wikipedia.org/wiki?curid=2466455", "title": "Xu Hong", "text": "Carriera.\nUtilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Cina al FIFA Futsal World Championship 1992 ad Hong Kong dove la nazionale cinese \u00e8 uscita al primo turno nel girone comprendente , e "}
{"id": "2466457", "revid": "287204", "url": "https://it.wikipedia.org/wiki?curid=2466457", "title": "Salvio Fagundes", "text": ""}
{"id": "2466458", "revid": "1543377", "url": "https://it.wikipedia.org/wiki?curid=2466458", "title": "Ma Xiaohong", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Cina al FIFA Futsal World Championship 1992 ad Hong Kong dove la nazionale cinese \u00e8 uscita al primo turno nel girone comprendente , e "}
{"id": "2466459", "revid": "2191681", "url": "https://it.wikipedia.org/wiki?curid=2466459", "title": "Azionismo viennese", "text": "L'azionismo viennese (in tedesco \"Wiener Aktionismus\") \u00e8 una corrente artistica del Novecento. Tale corrente si sviluppa in Austria verso la prima met\u00e0 degli anni sessanta e si pu\u00f2 considerare affine alle contemporanee esperienze internazionali dello happening e della performance art.\nRispetto a questi ultimi, tuttavia, l'azionismo viennese \u00e8 molto meno noto, forse in quanto incapace di suscitare reazioni nel pubblico, che viene messo in imbarazzo e non si dimostra solidale n\u00e9 protettivo nemmeno quando gli azionisti mettono a repentaglio la propria vita.\nTematiche.\nRispetto ad \"happening\" e \"performance\", l'azionismo viennese si caratterizza per un uso insistente di immagini e tematiche di matrice psicologistica, sado-masochistica e autolesionistica, ispirate da un diffuso atteggiamento dissacrante, a tratti profanatorio, nei confronti dei simboli religiosi, delle funzioni del corpo e delle pratiche sessuali. Questi elementi hanno portato, soprattutto nei primi anni di attivit\u00e0 del gruppo, a diverse denunce e condanne legali nei confronti dei suoi componenti. Nel 1991 Otto M\u00fchl viene condannato a 7 anni di reclusione per \"manipolazione psichica\". Dopo aver scontato la pena, si trasferisce in un paesino in Portogallo, dov'\u00e8 vissuto fino alla sua morte, avvenuta nel 2013 all'et\u00e0 di 87 anni.\nIn sostanza, la pratica dell'azionismo significa l'esperienza di un progressivo passaggio, da parte di alcuni pittori austriaci della stessa generazione, dal medium pittorico tradizionale rappresentato dalla tela, dai pennelli e dai colori, all'uso del proprio corpo e delle proprie azioni come elementi espressivi. Il colore si trasferisce dalla superficie della tela a quella del corpo umano e viene in seguito ad essere sostituito dal sangue o da altri fluidi corporali, da cibi o da viscere di animali, in azioni che invadono lo spazio circostante, a volte scomposte e imprevedibili, a volte progettate nei dettagli. Tali azioni possono sconfinare, come nel caso di Hermann Nitsch, nella messa in scena di riti parareligiosi a scopo terapeutico e catartico (con riferimenti alla liturgia cristiana e alla tragedia greca classica) che durano giornate intere e a cui partecipano numerose persone, inglobando sensazioni sia erotiche che di disgusto senza soluzione di continuit\u00e0 (Nitsch definisce il suo operato \"Orgien-Mysterien Theater\", \"Teatro delle Orge e dei Misteri\").\nArtisti.\nL'azionismo viennese non si definisce in base a un \"manifesto\" specifico che ne descriva i presupposti stilistici, semmai tramite i molti testi e dichiarazioni individuali dei suoi componenti. Attraverso azioni individuali e collettive, foto, pitture, disegni, film, testi critici e poetici, i suoi principali rappresentanti - gli artisti G\u00fcnter Brus, Abino Byrolle, Otto M\u00fchl, Hermann Nitsch e Rudolf Schwarzkogler - hanno inteso reagire in modo drastico a un certo accademismo, arretratezza e chiusura mentale della cultura austriaca ufficiale del dopoguerra. Nella loro formazione artistica non \u00e8 comunque esente un influsso della tradizione pittorica e teatrale dell'espressionismo austriaco (Egon Schiele, Oskar Kokoschka, Richard Gerlst, Arnold Sch\u00f6nberg), della psicoanalisi (Sigmund Freud, Carl Gustav Jung) e in generale del simbolismo e del decadentismo mitteleuropeo (Gustav Klimt, Alfred Kubin). \nNel gruppo storico degli azionisti si pu\u00f2 collocare anche il pi\u00f9 appartato Arnulf Rainer, artista attivo dagli anni '50, il quale, attraverso autorappresentazioni fotografiche con interventi di pittura gestuale, ha sviluppato tra gli anni '60 e '70 un lavoro sul corpo non distante dal clima \"psichiatrico\" degli altri componenti del gruppo. Dal punto di vista teorico-critico, il lavoro degli azionisti viennesi \u00e8 stato seguito in modo particolare da alcuni critici d'arte come Arnulf Meifert e Peter Weiermaier.\nPer via del suo carattere estremo, alcuni artisti del gruppo non sono pi\u00f9 attivi nell'ambito dell'azionismo: Schwarzkogler \u00e8 morto suicida nel 1969; Brus, dopo la sua ultima azione \"Zerreissprobe\", dal 1970 prosegue con successo la sua attivit\u00e0 nel campo dei \"Bild-Dichtungen\" (poesie da lui scritte e illustrate). Tutti i componenti dell'azionismo viennese hanno avuto, nel corso degli anni e fino al giorno d'oggi, riconoscimenti ed esposizioni in diverse gallerie e musei di rilevanza internazionale."}
{"id": "2466461", "revid": "179980", "url": "https://it.wikipedia.org/wiki?curid=2466461", "title": "Salvio Fagundes Filho", "text": ""}
{"id": "2466464", "revid": "1543377", "url": "https://it.wikipedia.org/wiki?curid=2466464", "title": "Wang Jun (giocatore di calcio a 5)", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Cina al FIFA Futsal World Championship 1992 ad Hong Kong dove la nazionale cinese \u00e8 uscita al primo turno nel girone comprendente , e "}
{"id": "2466466", "revid": "1543377", "url": "https://it.wikipedia.org/wiki?curid=2466466", "title": "Zhu Xiaodong", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Cina al FIFA Futsal World Championship 1992 ad Hong Kong dove la nazionale cinese \u00e8 uscita al primo turno nel girone comprendente , e "}
{"id": "2466467", "revid": "1543377", "url": "https://it.wikipedia.org/wiki?curid=2466467", "title": "Wei Yimin", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Cina al FIFA Futsal World Championship 1992 ad Hong Kong dove la nazionale cinese \u00e8 uscita al primo turno nel girone comprendente , e "}
{"id": "2466468", "revid": "838137", "url": "https://it.wikipedia.org/wiki?curid=2466468", "title": "Li Ming (1971)", "text": "Carriera.\nCalcio a 5.\nUtilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Cina al FIFA Futsal World Championship 1992 ad Hong Kong dove la nazionale cinese \u00e8 uscita al primo turno nel girone comprendente , e "}
{"id": "2466471", "revid": "1543377", "url": "https://it.wikipedia.org/wiki?curid=2466471", "title": "Sun Minghui", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Cina al FIFA Futsal World Championship 1992 ad Hong Kong dove la nazionale cinese \u00e8 uscita al primo turno nel girone comprendente , e "}
{"id": "2466472", "revid": "984922", "url": "https://it.wikipedia.org/wiki?curid=2466472", "title": "Napoleone e Giuseppina", "text": "Napoleone e Giuseppina (\"Napoleon and Josephine: A Love Story\") \u00e8 una miniserie televisiva statunitense del 1987, diretta dal regista statunitense Richard T. Heffron. La vicenda narra l'ascesa e la caduta di Napoleone Bonaparte, interpretato da Armand Assante, e si concentra in particolar modo sulla sua relazione con la prima moglie Giuseppina di Beauharnais, interpretata da Jacqueline Bisset.\nTrasmessa in Italia per la prima volta l'8, il 15 e il 22 maggio 1988 in prima serata su Canale 5, ha ottenuto nello stesso anno due candidature agli Emmy Awards per le migliori musiche ed i migliori costumi.\nTrama.\nNapoleone Bonaparte, generale francese dal grande talento, cerca in ogni modo di sollevare il suo paese dal caos che lo invade e farne lo stato pi\u00f9 potente d'Europa. Al comando di un esercito impossibile da battere, ben presto riesce a tenere in pugno l'intera Francia e si proclama imperatore. Ma nemmeno un sovrano pu\u00f2 resistere al richiamo dell'amore, e Napoleone cade preda dell'attraente Giuseppina di Beauharnais, che sposa a Parigi nel 1796. Ma dopo i primi anni di felice convivenza, il rapporto tra i due inizia a vacillare, soprattutto a causa della mancanza di un erede."}
{"id": "2466474", "revid": "149727", "url": "https://it.wikipedia.org/wiki?curid=2466474", "title": "Sittendorf", "text": ""}
{"id": "2466477", "revid": "149727", "url": "https://it.wikipedia.org/wiki?curid=2466477", "title": "Th\u00fcrungen", "text": ""}
{"id": "2466478", "revid": "149727", "url": "https://it.wikipedia.org/wiki?curid=2466478", "title": "Tilleda", "text": ""}
{"id": "2466481", "revid": "92723", "url": "https://it.wikipedia.org/wiki?curid=2466481", "title": "Chiesa di San Giorgio (Prato Leventina)", "text": "La chiesa parrocchiale di San Giorgio \u00e8 il principale luogo di culto cattolico di Prato Leventina.\nStoria.\nLa struttura viene citata per la prima volta in documenti storici risalenti al 1210. Si sa che fin dal 1353 era dotata di un suo martirologio. Nei secoli successivi venne profondamente modificata.\nDescrizione.\nLa chiesa ha una pianta ad unica navata, suddivisa in tre campate e ricoperta da una volta a botte lunettata."}
{"id": "2466482", "revid": "889336", "url": "https://it.wikipedia.org/wiki?curid=2466482", "title": "Leonardo Gaciba", "text": "Carriera.\nNel 1993 arbitr\u00f2 il suo primo match tra Farroupilha e Guarany; nel 1998 inizi\u00f2 ad arbitrare anche a livello nazionale, e nel 2005 ricevette per la prima volta il premio di Miglior Arbitro del Brasile, oltre alla qualifica di internazionale FIFA. Ha arbitrato in varie edizioni di Copa Libertadores a partire da quella del 2006, e durante il campionato sudamericano di calcio Under-20 2007.\nNel 2007 era stato selezionato per il Campionato mondiale di calcio under-20 in Canada, ma l'inefficienza nei test atletici preliminari di uno degli assistenti brasiliani a cui era abbinato caus\u00f2 anche la sua esclusione.\nDal 1\u00ba gennaio 2010 non figura pi\u00f9 nella lista degli arbitri internazionali FIFA."}
{"id": "2466486", "revid": "339392", "url": "https://it.wikipedia.org/wiki?curid=2466486", "title": "Lower South", "text": ""}
{"id": "2466490", "revid": "767487", "url": "https://it.wikipedia.org/wiki?curid=2466490", "title": "Erhart K\u00fcng", "text": "Biografia.\nDopo l'apprendistato di scalpellino e una iniziale attivit\u00e0 come itinerante, attorno al 1455 si stabil\u00ec a Berna. Dal 1460 fu membro del Gran Consiglio bernese. Fu nominato responsabile delle costruzioni della citt\u00e0 e nel 1483 \"M\u00fcnsterwerkmeister\", capo della fabbrica della collegiata.\nIn questa chiesa \u00e8 presente la sua opera pi\u00f9 importante, il \"Giudizio Universale\" scolpito sul portale occidentale. Realizzato tra il 1460 e il 1483 con l'apporto di vari collaboratori. L'opera, sopravvissuta alla distruzione iconoclasta della Riforma protestante, consta di 47 statue principali, attualmente custodite nel Historisches Museum di Berna con copie nel portale e di 170 figure minori, ancora presenti in sito.\nGli sono attribuite diverse altri capolavori come l'\"Ecce Homo\" della certosa di Thorber a Krauchthal; gli \"altari lignei\" della cattedrale di Sion e della parrocchiale di Ernen in Vallese; il \"Crocifisso\" di Heinrich IV von Bubenberg e l'\"Arcangelo Michele\" di Niklaus von Scharnachtal."}
{"id": "2466496", "revid": "149727", "url": "https://it.wikipedia.org/wiki?curid=2466496", "title": "Hohlstedt", "text": ""}
{"id": "2466500", "revid": "149727", "url": "https://it.wikipedia.org/wiki?curid=2466500", "title": "Riethnordhausen (Turingia)", "text": ""}
{"id": "2466501", "revid": "125595376", "url": "https://it.wikipedia.org/wiki?curid=2466501", "title": "Such a Shame", "text": "Such a Shame \u00e8 un brano musicale dei Talk Talk, scritto e composto da Mark Hollis, inserito nel secondo album del gruppo \"It's My Life\" del .\nStoria.\nPubblicato dalla EMI nel 1984, \u00e8 stato il secondo singolo estratto dall'album, il primo \u00e8 l'omonimo \"It's My Life\". La celebre copertina, raffigurante uno scorpione su due dadi, \u00e8 di James Marsh.\nNel 1990, una ristampa della versione del 1984, denominata \"original version\", \u00e8 stata inserita dalla EMI nella compilation su CD \"\" e nei singoli da essa estratti, nonostante il parere di Hollis, contrario alle raccolte antologiche.\nIl testo \u00e8 ispirato al romanzo \"L'uomo dei dadi\" di Luke Rhinehart (pseudonimo di George Cockcroft), uno dei libri preferiti di Hollis.\nSuccesso e classifiche.\nLa versione originale del singolo \u00e8 stata un successo tra il 1984 e il 1985, raggiungendo la top ten di numerose classifiche europee e la prima posizione in qualche paese. Soltanto nel Regno Unito fu quasi ignorata, ma non negli USA e in altri stati oltreoceano.\n(*) Dal 15/9/1984 al 24/11 in classifica senza mai scendere sotto il decimo posto.\nVideo musicale.\nIl leader del gruppo, Mark Hollis, si esibisce, grazie alle sequenze di scene spezzate, cambiando rapidamente il colore dei vestiti e ballando battendosi la testa con le mani per mostrare \"vergogna\", come dice il titolo della canzone. Sullo sfondo sono inquadrati una cabina telefonica, una panchina con un ponte, una scuola e la band che suona con i propri strumenti. Nel momento in cui sullo sfondo, alle spalle del cantante, si vede lui stesso che cammina sul marciapiede, viene creato un notevole effetto, per esempio sulla carrozza trainata da cavalli, ottenuto non semplicemente accelerando il video o sue porzioni, bens\u00ec in un'unica ripresa Mark Hollis si muove in maniera estremamente lenta, cercando di mantenere una linearit\u00e0 nei movimenti. Successivamente il video viene accelerato portando i suoi movimenti ad una velocit\u00e0 \"naturale\" con il risultato che tutti gli altri elementi in movimento presenti nella scena risultano sproporzionatamente veloci.\nI ricorrenti temi del dado e della vergogna potrebbero essere collegati: come in una sorta di denuncia del gioco d'azzardo oppure come riferimento ad un destino di cui siamo e non siamo gli artefici. In alcuni passaggi, infatti, il testo parla proprio di dadi e destino, di destino e mani tremanti, e, alla fine, di vergogna.\nInoltre, mentre durante le prime due strofe Hollis sembra entusiasta e felice, a partire dal secondo ritornello diventa invece pi\u00f9 serio, per poi tornare allegro e scherzoso nella scena finale.\nIl dado da gioco, che compare nel video disegnato in computer grafica, \u00e8 concepito in modo errato; infatti la somma delle facce opposte di un dado dovrebbe essere sempre uguale a 7, mentre qui vengono mostrate le coppie 2 con 3, 4 con 5 e, unica esatta, 6 con 1.\nTracce.\n1984 - Singolo 7\" \nLato A\nLato B\n1984 - Maxi singolo 12\" \nLato A\nLato B\n1984 - Maxi singolo 12\" \nLato A\nLato B\n1984 - Maxi singolo promo 12\" US \nLato A\nLato B\n1990 - Singolo 7\" \nLato A\nLato B\n1990 - Maxi singolo 12\" \nLato A\nLato B\nFormazione.\nMusicisti ospiti\nColonne sonore.\nNegli anni ottanta il brano \u00e8 stato utilizzato in Italia per un noto spot pubblicitario dell'autovettura Peugeot 205."}
{"id": "2466508", "revid": "116819896", "url": "https://it.wikipedia.org/wiki?curid=2466508", "title": "Innocence &amp; Instinct", "text": "Innocence &amp; Instinct \u00e8 il secondo album della band alternative metal statunitense Red, pubblicato nel 2009 dalla Sony BMG. Dell'album esistono due edizioni, una \"standard\" ed una \"deluxe\", recante contenuti aggiuntivi."}
{"id": "2466509", "revid": "184509", "url": "https://it.wikipedia.org/wiki?curid=2466509", "title": "Innocence and Instinct", "text": ""}
{"id": "2466512", "revid": "547034", "url": "https://it.wikipedia.org/wiki?curid=2466512", "title": "Summerlin South", "text": "Summerlin South \u00e8 un census-designated place (CDP) degli Stati Uniti, situato nella Contea di Clark nello stato del Nevada. Nel censimento del 2000 la popolazione era di 3.735 abitanti. Appartiene all'area metropolitana di Las Vegas.\nGeografia fisica.\nSecondo i rilevamenti dell'United States Census Bureau, la localit\u00e0 di Summerlin South si estende su una superficie di 105,8 km\u00b2, tutti occupati da terre.\nPopolazione.\nSecondo il censimento del 2000, a Summerlin South vivevano 3.735 persone, ed erano presenti 1.101 gruppi familiari. La densit\u00e0 di popolazione era di 35,3 ab./km\u00b2. Nel territorio comunale si trovavano 1.755 unit\u00e0 edificate. Per quanto riguarda la composizione etnica degli abitanti, il 76,88% era bianco, il 4,15% era afroamericano, lo 0,59% era nativo, il 10,04% era asiatico e lo 0,43% proveniva dall'Oceano Pacifico. Il 2,84% della popolazione apparteneva ad altre razze e il 3,08% a pi\u00f9 di una. La popolazione di ogni razza ispanica corrispondeva al 9,84% degli abitanti.\nPer quanto riguarda la suddivisione della popolazione in fasce d'et\u00e0, il 20,0% era al di sotto dei 18, il 6,3% fra i 18 e i 24, il 39,2% fra i 25 e i 44, il 26,7% fra i 45 e i 64, mentre infine il 7,8% era al di sopra dei 65 anni di et\u00e0. L'et\u00e0 media della popolazione era di 36 anni. Per ogni 100 donne residenti vivevano 103,2 maschi.\nDowntown Summerlin.\nDowntown Summerlin \u00e8 un complesso di negozi e punti di ristorazione presente nel quartiere."}
{"id": "2466522", "revid": "123775734", "url": "https://it.wikipedia.org/wiki?curid=2466522", "title": "Lhasa de Sela", "text": "Biografia.\nNata dall'istruttore di lingua messicano Alejandro \"Alex\" Sela e dalla fotografa statunitense Alexandra Karam a Big Indian, presso Shandaken, nello Stato di New York.\nCome raccontato da Lhasa, i suoi genitori hippie non le dettero il nome fino a cinque mesi; sua madre poi lesse un libro sul Tibet e rimase molto colpita dalla parola \"Lhasa\" (il capoluogo del Tibet ndr) che \"si fiss\u00f2 in lei\" ed era quindi il nome giusto per la bambina.\nFino ai 10 anni Lhasa visse tra gli Stati Uniti e il Messico, in un autobus adattato a scuola con i genitori e tre sorelle. Inizi\u00f2 a cantare a tredici anni in una caffetteria greca di San Francisco. A 19 anni si trasfer\u00ec a Montr\u00e9al, in Canada, dove cantava nei bar della citt\u00e0 e sviluppava il materiale che sarebbe poi andato a far parte del suo album di debutto, \"La Llorona\", pubblicato nel 1997 in Canada dalla casa discografica indipendente Audiogram. L'album mescola canzoni tradizionali del Sud America con brani originali. \"La Llorona\" ricevette il F\u00e9lix Award per \"Artiste qu\u00e9b\u00e9cois - Musique du Monde\" nel 1997 e il Juno Award per il Miglior Artista globale, nel 1998.\nDopo un tour in Europa e Nord America, Lhasa si trasfer\u00ec in Francia nel 1999 per unirsi alle tre sorelle in un circo e compagnia teatrale chiamata Pocheros. Raggiunse poi Marsiglia, dove inizi\u00f2 a scrivere nuovamente canzoni e torn\u00f2 poi a Montreal per produrre il suo secondo album, \"The Living Road\", che usc\u00ec nel 2003. Mentre \"La Llorona\" era stato interamente cantato in spagnolo, \"The Living Road\" includeva canzoni in inglese, francese e spagnolo. Un tour di due anni segu\u00ec la pubblicazione del secondo album, portandola con il suo gruppo in diciassette paesi. Fu cantante ospite dei Tindersticks nel loro singolo \"Sometimes It Hurts\", estratto dall'album \"Waiting for the Moon\". Successivamente realizz\u00f2 un duetto con il cantante del gruppo, Stuart Staples, nel brano \"That Leaving Feeling\", incluso nell'album \"Leaving Songs\". Inoltre comparve come ospite in album dei cantanti francesi Arthur H e J\u00e9r\u00f4me Mini\u00e8re, e del gruppo musicale francese dei Bratsch.\nNel 2005 ottenne il BBC World Music Award come migliore artista delle Americhe.\nIl terzo album di Lhasa, intitolato \"Lhasa\", fu pubblicato nell'aprile del 2009 in Canada ed in Europa, ed il mese successivo usc\u00ec negli Stati Uniti. Sempre nell'aprile del 2009 Lhasa canta nella \"title track\" di \"Wooden Arms\", del cantante canadese Patrick Watson, pubblicato anch'esso nell'aprile 2009.\nDopo 21 mesi di battaglia contro un cancro al seno, mor\u00ec il 1\u00ba gennaio 2010 nella sua casa di Montr\u00e9al, all'et\u00e0 di 37 anni. Lhasa venne cremata secondo i suoi desideri. Il 9 gennaio si \u00e8 tenuto il funerale all'Ukrainian National Federation Hall a Montr\u00e9al. \u00c8 ricordata anche al \"Cimitero Notre-Dame-des-Neiges\" di Montr\u00e9al.\nIl 15 maggio 2014 il parco Clark nel quartiere Mile-End di Montr\u00e9al ha preso il suo nome."}
{"id": "2466523", "revid": "1916257", "url": "https://it.wikipedia.org/wiki?curid=2466523", "title": "Campo di concentramento di Tonezza del Cimone", "text": "Il campo di concentramento di Tonezza del Cimone, istituito presso la \"Colonia Alpina Umberto I\" a Tonezza del Cimone (provincia di Vicenza), fu uno dei campi di concentramento istituiti dalla Repubblica Sociale Italiana a livello provinciale per adunarvi gli ebrei in attesa di deportazione. Fu operante dal 20 dicembre 1943 al 2 febbraio 1944.\nStoria.\nLa Colonia Alpina \"Umberto I\" di Tonezza del Cimone, operante dal 1899 come luogo di vacanza e cura per bambini e adolescenti, fu requisita il 10 dicembre 1943 dal prefetto di Vicenza per concentrarvi gli ebrei della provincia. Il grande edificio, con una capienza di oltre 200 posti letto, garantiva ampi spazi per l'alloggiamento degli internati. Il campo divent\u00f2 ufficialmente operativo il 20 dicembre. La gestione era affidata a personale di polizia italiano sotto la responsabilit\u00e0 del Ministero dell'Interno della Repubblica Sociale Italiana. Direttore ne fu il funzionario di Pubblica Sicurezza, Maggiore Silvio Toniolo.\nPrima dell'8 settembre 1943 erano presenti in zona, oltre agli ebrei italiani, numerosi profughi ebrei in regime di confino coatto. Si spiega cos\u00ec la scelta di un luogo di detenzione cos\u00ec grande. La maggior parte dei ricercati tuttavia fu capace di sottrarsi all'arresto, spesso con l'aiuto attivo della popolazione locale. Il gruppo di 45 prigionieri, quasi tutti anziani e bambini, accompagnati da 5 carabinieri, che giunsero al campo il 23 dicembre 1943, fu il primo e l'unico a soggiornarvi. Di conseguenza il campo rimase sempre sottoutilizzato, cosa che non manc\u00f2 di suscitare ripetute rimostranze da parte del Ministero. Alla fine fu deciso il suo smantellamento nel gennaio 1944. Con l'eccezione di tre detenuti, che furono liberati in quanto appartenenti a famiglia mista, i suoi occupanti furono deportati con il trasporto che il 30 gennaio 1944 part\u00ec dal binario 21 della stazione centrale di Milano con destinazione Auschwitz. Non risultano sopravvissuti. Il campo fu ufficialmente chiuso il 2 febbraio 1944.\nOggi ospita la Scuola Alberghiera Engim Veneto."}
{"id": "2466525", "revid": "2061979", "url": "https://it.wikipedia.org/wiki?curid=2466525", "title": "Cold Springs (Nevada)", "text": "Cold Springs \u00e8 un census-designated place (CDP) degli Stati Uniti, situato nella Contea di Washoe nello stato del Nevada. Nel censimento del 2000 la popolazione era di 3.834 abitanti. Appartiene all'area metropolitana di Reno-Sparks.\nGeografia fisica.\nSecondo i rilevamenti dell'United States Census Bureau, la localit\u00e0 di Cold Springs si estende su una superficie di 48,5 km\u00b2, dei quali 44,3\u00a0km\u00b2 sono occupati da terre, mentre 4,2\u00a0km\u00b2 sono occupati dalle acque.\nPopolazione.\nSecondo il censimento del 2000, a Cold Springs vivevano 3.834 persone, ed erano presenti 1.038 gruppi familiari. La densit\u00e0 di popolazione era di 86,6 ab./km\u00b2. Nel territorio comunale si trovavano 1.382 unit\u00e0 edificate. Per quanto riguarda la composizione etnica degli abitanti, il 92,64% era bianco, l'1,17% era afroamericano, l'1,15% era nativo, l'1,12% era asiatico e lo 0,10% proveniva dall'Oceano Pacifico. Lo 0,83% della popolazione apparteneva ad altre razze e il 2,97% a pi\u00f9 di una. La popolazione di ogni razza ispanica corrispondeva al 4,36% degli abitanti.\nPer quanto riguarda la suddivisione della popolazione in fasce d'et\u00e0, il 31,3% era al di sotto dei 18, il 4,6% fra i 18 e i 24, il 34,3% fra i 25 e i 44, il 24,2% fra i 45 e i 64, mentre infine il 5,6% era al di sopra dei 65 anni di et\u00e0. L'et\u00e0 media della popolazione era di 35 anni. Per ogni 100 donne residenti vivevano 104,4 maschi."}
{"id": "2466528", "revid": "486946", "url": "https://it.wikipedia.org/wiki?curid=2466528", "title": "DSB Bank LTO", "text": ""}
{"id": "2466529", "revid": "1305772", "url": "https://it.wikipedia.org/wiki?curid=2466529", "title": "Tejanos", "text": "Tejanos (in spagnolo \"Texani\") \u00e8 un termine usato per indicare gli abitanti del Texas aventi origine ispanica o latino-americana.\nIn base al censimento del 2000, attualmente vivono in Texas 6.669.666 \"Tejanos\", il 32% della popolazione totale."}
{"id": "2466530", "revid": "339392", "url": "https://it.wikipedia.org/wiki?curid=2466530", "title": "Tejano", "text": ""}
{"id": "2466534", "revid": "287204", "url": "https://it.wikipedia.org/wiki?curid=2466534", "title": "Erxleben (disambigua)", "text": ""}
{"id": "2466546", "revid": "830939", "url": "https://it.wikipedia.org/wiki?curid=2466546", "title": "Mario Lanzani", "text": "Carriera scacchistica.\nVinse il 47\u00ba Campionato italiano di scacchi nel 1987 a Chianciano Terme. Sempre nel 1987 vinse il campionato italiano juniores di bridge in coppia con Antonio Re.\nNel 1982 vinse, con la \"Societ\u00e0 Scacchistica Milanese\", il 19\u00ba Campionato italiano di scacchi a squadre\nNel 1982 e 1983 vinse il torneo San Giorgio su Legnano scacchi e nel 1993 il XIV Memorial Edoardo Crespi."}
{"id": "2466547", "revid": "25363350", "url": "https://it.wikipedia.org/wiki?curid=2466547", "title": "Tetra del Congo", "text": ""}
{"id": "2466553", "revid": "287204", "url": "https://it.wikipedia.org/wiki?curid=2466553", "title": "SAP Open 2007", "text": "Il SAP Open 2007 \u00e8 stato un torneo di tennis giocato sul cemento indoor.\n\u00c8 stata la 118\u00aa edizione del SAP Open,\nche fa parte della categoria International Series nell'ambito dell'ATP Tour 2007.\nSi \u00e8 giocato nell'HP Pavilion di San Jose negli Stati Uniti,\ndal 12 al 19 febbraio 2007.\nCampioni.\nSingolare.\n Andy Murray ha battuto in finale Ivo Karlovi\u0107 6-7(3), 6-4, 7-6(2)\nDoppio.\n Eric Butorac / Jamie Murray hanno battuto in finale Chris Haggard / Rainer Sch\u00fcttler 7-5, 7-6(6)"}
{"id": "2466556", "revid": "287204", "url": "https://it.wikipedia.org/wiki?curid=2466556", "title": "Club Atletico Faenza 2008-2009", "text": "La stagione 2008-2009 del Club Atletico Faenza \u00e8 stata la decima consecutiva disputata in Serie A1 femminile.\nSenza uno sponsor principale, la societ\u00e0 ravennate si \u00e8 classificata al quarto posto nella massima serie e ha partecipato ai play-off. Nel primo turno ha eliminato la Lavezzini Parma e in semifinale ha perso la serie contro il Taranto Cras Basket, poi campione d'Italia.\nL'8 marzo nel palazzetto dello sport di casa, vince la seconda Coppa Italia della sua storia in finale sulla Lavezzini Parma."}
{"id": "2466559", "revid": "149727", "url": "https://it.wikipedia.org/wiki?curid=2466559", "title": "Rossau (Sassonia)", "text": ""}
{"id": "2466560", "revid": "767487", "url": "https://it.wikipedia.org/wiki?curid=2466560", "title": "The Rowdy Girls", "text": "The Rowdy Girls \u00e8 un film del 2000, diretto da Steven Nevius, scritto dalla playmate India Allen, prodotto dalla Troma. \u00c8 interpretato dalle playmate Shannon Tweed e Deanna Brooks e dalla \"Pet\" di \"Penthouse\" Julie Strain.\nTrama.\nNew Orleans, 1886: la prostituta Velvet raggira il suo amante, si appropria di una borsa piena di dollari e fugge da un bordello travestita da suora. Durante il viaggio in carovana, la donna incontra Sarah, una ragazza che ha rifiutato il matrimonio con un uomo che non amava e sogna di trasferirsi a San Francisco.\nLa carovana viene assalita da un gruppo di banditi, capeggiati da Billy e dalla sua amante Mick, abile con la frusta. Dopo aver ucciso lo sceriffo, accorso per un controllo, i banditi fuggono insieme a Velvet e a Sarah. Il vice sceriffo Joe, fratello dello sceriffo ucciso, segue a distanza il gruppo, e interviene quando Velvet sta per essere stuprata da un bandito. Joe salva la donna e si nasconde con lei, mentre Sarah viene salvata dallo stupro da Billy e si innamora di lui.\nJoe scopre che Velvet non \u00e8 una suora e ha un rapporto sessuale con lei. I due si trasferiscono quindi in un saloon, in cui arriva Billy in compagnia dei suoi uomini, di Sarah e di Mick, che viene legata e imbavagliata. La donna riesce a slegarsi e rapisce Sarah, che viene salvata da Billy. Tornati al saloon, i due vengono accolti da Velvet e da Joe. Ne scaturisce una sparatoria, al termine della quale Billy e Joe vengono feriti. Sarah punta la pistola contro Velvet, che riesce a convincerla a non premere il grilletto.\nVelvet e Joe si allontanano e vengono raggiunti da Sarah e da Billy. Alcune didascalie informano del futuro dei quattro: Billy e Sarah si sposeranno e avranno 14 figli, Billy diventer\u00e0 un dottore e Velvet diventer\u00e0 una produttrice di \"lingerie\" a San Francisco.\nColonna sonora.\nLa colonna sonora del film \u00e8 composta dai seguenti brani:"}
{"id": "2466561", "revid": "1487516", "url": "https://it.wikipedia.org/wiki?curid=2466561", "title": "Omicidio di Riccardo Rasman", "text": "L'omicidio di Riccardo Rasman, trentaquattrenne disabile psichico, venne commesso a Trieste il 27 ottobre 2006 dai tre agenti di polizia Mauro Miraz, Maurizio Mis e Giuseppe De Biasi. Il 14 dicembre 2011, dopo l'iter giudiziario, la Corte di cassazione ha confermato la condanna a 6 mesi di reclusione per omicidio colposo a carico degli agenti. Il ministero degli Interni e i tre agenti sono stati condannati anche al risarcimento di oltre un milione di euro nei confronti dei familiari della vittima. Il caso \u00e8 stato sovente paragonato a quello di Federico Aldrovandi, per modalit\u00e0 della morte e dinamica dell'accaduto.\nStoria.\nIl 27 ottobre 2006, passate da poco le ore 20, Riccardo Rasman si trovava nel suo appartamento di via Grego 38, un immobile di propriet\u00e0 dell'ATER di Trieste. Secondo la ricostruzione degli agenti e le contraddittorie testimonianze dei vicini, Rasman stava ascoltando musica ad alto volume e, dopo essere uscito nudo sul balcone, lanci\u00f2 due petardi nella corte interna dello stabile; uno di essi scoppi\u00f2 a poca distanza da una ragazza, senza causarle lesioni. Rasman, affetto da una sindrome schizofrenica paranoide dovuta a episodi di nonnismo subiti durante il servizio militare, era probabilmente in uno stato di felicit\u00e0 e di agitazione psicofisica dovuta al fatto che il giorno seguente avrebbe incominciato un lavoro come operatore ecologico.\nIn seguito a una segnalazione arrivata al 113, sul posto giunsero due volanti, per un totale di quattro agenti. La prima volante giunse alle 20:21 e alle 20:34 chiese una seconda volante di rinforzo e l'intervento dei vigili del fuoco per sfondare la porta dell'appartamento. Rasman, che nel frattempo si era rivestito e steso a letto con la luce spenta, rifiut\u00f2 di aprire, intimorito forse in seguito a un'altra colluttazione con le forze dell'ordine risalente al 1999, a cui era seguita una denuncia nei confronti di due agenti da parte di Rasman. Intervenuti i vigili del fuoco, gli agenti di polizia entrarono trovando Rasman seduto sul letto: ne sort\u00ec un'accesa colluttazione tra i quattro agenti e Rasman, che infine fu immobilizzato dal gruppo a terra, ammanettato dietro la schiena e legato alle caviglie con del filo di ferro.\nDopo l'immobilizzazione, nonostante fosse ammanettato, continuarono a tenerlo in posizione prona per diversi minuti. Rasman cominci\u00f2 a respirare affannosamente e a rantolare, fino a divenire cianotico e a subire un arresto respiratorio. All'arrivo di un mezzo di soccorso, ne fu constatato il decesso. La morte avvenne tra le 20:43 e le 21:04. All'arrivo dei sanitari Rasman fu trovato ammanettato con le mani dietro la schiena, le caviglie immobilizzate da filo di ferro, e mostrava gravi ferite e segni di imbavagliamento. Fu chiarito che nonostante l'uomo fosse immobilizzato, gli agenti esercitarono \u00absul tronco, sia salendogli insieme o alternativamente sulla schiena, sia premendo con le ginocchia, un'eccessiva pressione che ne riduceva gravemente le capacit\u00e0 respiratorie\u00bb, causando la morte per asfissia.\nLe ferite, gli schizzi di sangue sui muri e i segni di violenza furono correlati all'uso di oggetti contundenti, come un manico d'ascia trovato nell'appartamento e lo stesso piede di porco usato dai vigili del fuoco per forzare la porta d'ingresso. La sorella Giuliana dichiar\u00f2:\nLe indagini.\nVenne aperta un'inchiesta d'ufficio, affidata al pubblico ministero Pietro Montrone, il quale deleg\u00f2 alle indagini gli stessi poliziotti coinvolti nella colluttazione. L'inchiesta venne chiusa nell'ottobre 2007 con una richiesta di archiviazione da parte del magistrato, il quale ritenne che i quattro poliziotti avessero agito nell'adempimento di un dovere, pur avendo accertato che la morte di Rasman era stata causata da \"asfissia posturale\" seguita all'operato degli agenti. Il 28 febbraio 2008, tuttavia, nell'udienza che avrebbe dovuto chiudere l'inchiesta, il Gip non accolse la richiesta di archiviazione del pubblico ministero: quest'ultimo cambi\u00f2 l'orientamento iniziale alla luce delle indagini difensive presentate in occasione all'opposizione all'archiviazione proposta dai difensori dei Rasman, avvocati Giovanni Di Lullo e Fabio Anselmo, e di fronte alla prova che i quattro agenti fossero a conoscenza del fatto che Rasman era sotto cura al Centro di salute mentale di Domio.\nQuest'ultimo fatto avrebbe dovuto imporre ai quattro agenti (Francesca Gatti, Mauro Miraz, Maurizio Mis e Giuseppe De Biasi) una maggiore cautela e la richiesta d'invio di un operatore specializzato. Fu inoltre contestata la legittimit\u00e0 dello sfondamento della porta dell'abitazione privata, poich\u00e9 il comportamento di Rasman non destava pi\u00f9 pericolo, avendo l'uomo smesso di lanciare petardi e trovandosi calmo e nel proprio letto. Prima dell'arrivo delle forze dell'ordine Rasman avrebbe scritto in un biglietto, ritrovato poi in cucina, le seguenti parole: \u00abPer favore per cortesia vi prego non fatemi del male, non ho fatto niente di male\u00bb. I quattro poliziotti vennero quindi indagati e rinviati a giudizio per omicidio colposo.\nI processi.\nPrimo grado.\nIl 29 gennaio 2009 tre dei quattro agenti (Mauro Miraz, Maurizio Mis e Giuseppe De Biasi) vennero condannati, con rito abbreviato e pena sospesa, a sei mesi di carcere, con l'accusa di omicidio colposo, e al pagamento di una provvisionale di 60.000 euro. Venne invece assolta l'agente Francesca Gatti con \"formula dubitativa\": ha partecipato all'irruzione ma quando Riccardo Rasman era stato ridotto all'impotenza, ammanettato e tenuto fermo sul pavimento coi piedi legati dal filo di ferro, era rimasta estranea all'azione perch\u00e9 in contatto via radio con la sala operativa della Questura. Per la parte civile venne disposto un risarcimento di 20.000 euro per danni morali.\nSecondo grado.\nIl 30 giugno 2010 la Corte d'appello di Trieste ha confermato in secondo grado la condanna a sei mesi di reclusione ciascuno per tre dei poliziotti imputati per la morte di Rasman. Confermato anche il proscioglimento del quarto agente imputato. Sia i legali della famiglia Rasman sia i difensori dei poliziotti hanno annunciato ricorso in Cassazione.\nCorte di Cassazione.\nIl 14 dicembre 2011 anche la Corte di cassazione conferma la versione della sentenza emessa nei gradi precedenti e rende definitiva la condanna per omicidio colposo nei confronti dei tre agenti. Nelle motivazioni della sentenza della Cassazione si legge: \"[la morte di Rasman] era pacificamente evitabile qualora gli agenti avessero interrotto l'attivit\u00e0 di violenta contenzione a terra del Rasman, consentendogli di respirare\".\nTribunali civili.\nAd aprile 2015 il tribunale di Trieste condanna il Ministero dell'interno e i tre agenti gi\u00e0 riconosciuti responsabili a risarcire un milione e duecentomila euro ai famigliari di Rasman. Il legale della famiglia presenta ricorso ritenendo l'importo insufficiente.\nDecorso.\nIn occasione della sentenza della Corte di Cassazione, i legali della famiglia Rasman hanno formalmente richiesto le scuse del Ministero dell'interno e hanno annunciato un'azione civile nei confronti dei poliziotti e del ministero stesso. La famiglia ha richiesto inoltre una nuova perizia medico-legale a partire dalle foto che furono scattate al cadavere di Riccardo, dove appaiono dei segni che partono dagli angoli della bocca fino alle orecchie. Il dubbio, per i Rasman, \u00e8 che il ragazzo sia morto non soltanto perch\u00e9 asfissiato dal peso degli agenti, ma sia stato anche soffocato. Un particolare che durante il primo processo penale non \u00e8 emerso e che potrebbe essere decisivo nella causa civile di risarcimento.\nI legali della famiglia Rasman depositarono inoltre una richiesta di risarcimento di 2 milioni di euro nei confronti dei due Vigili del Fuoco che avevano aiutato i poliziotti a legare con il fil di ferro Rasman, al fine di immobilizzarlo. Agli inizi di aprile del 2013 la Procura di Trieste richiede l'archiviazione del caso."}
{"id": "2466563", "revid": "1226", "url": "https://it.wikipedia.org/wiki?curid=2466563", "title": "Terra! (romanzo)", "text": ""}
{"id": "2466571", "revid": "36426", "url": "https://it.wikipedia.org/wiki?curid=2466571", "title": "Vita (Benvenuto Cellini)", "text": "La Vita di Benvenuto di Maestro Giovanni Cellini fiorentino, scritta, per lui medesimo, in Firenze, o pi\u00f9 semplicemente Vita o La vita, \u00e8 l'autobiografia di Benvenuto Cellini. Scritta tra il 1558 e il novembre 1562 (nove anni prima la morte dell'autore), fu stampata nel 1728. Oltre che un prezioso documento sulla vita di uno dei maggiori artisti del XVI secolo e sulla storia dell'epoca, \u00e8 considerato un capolavoro di narrativa per la sua spontaneit\u00e0, la vivacit\u00e0, le invenzioni linguistiche e la ricchezza di episodi e aneddoti.\nStoria editoriale.\nAll'et\u00e0 di 58 anni Cellini, dopo aver lavorato per i papi e i grandi signori del suo tempo, era al soldo di Cosimo I de' Medici, con il quale aveva un rapporto controverso, fatto di grande stima reciproca ma anche di delusioni e lunghi periodi di inattivit\u00e0. Condannato nel luglio 1557 per un episodio di sodomia a quattro anni di carcere, la sua pena era stata convertita in un confinamento in casa. Proprio in quel periodo, per riguadagnare importanza agli occhi del duca di Firenze, inizi\u00f2 la stesura della \"Vita\", che venne in larga parte dettata, come dice l'autore stesso, mentre Cellini lavorava ad altre opere di scultura o oreficeria. Per aiutarlo aveva appositamente preso un assistente a cui dettare, il quattordicenne e malaticcio figlio di un certo Michele di Goro, originario del Valdarno.\nLa particolare forma di stesura \u00e8 all'origine del linguaggio schietto e colloquiale, privo di orpelli e di retorica. Nell'aprile o nel maggio del 1559 il manoscritto venne inviato all'amico Benedetto Varchi, per valutare se la forma colloquiale del libro fosse buona o andasse rivista. Con spirito lungimirante, lo storico e filosofo fiorentino rispose a Cellini che il \"discorso semplice\" in cui gli era stato dato a leggere il manoscritto non aveva bisogno di ritocchi e, a parte qualche suggerimento, ci\u00f2 permise di non snaturare la freschezza del testo (cosa che invece non avvenne con il \"Trattato di scultura\" e il \"Trattato di oreficeria\", dove un giovane allievo del Varchi, Gherardo Spini, oper\u00f2 invece tagli e inserti di citazioni classiche ed erudite).\nDopo la morte del Cellini il manoscritto della \"Vita\" pass\u00f2 ai suoi eredi, poi alla famiglia Cavalcanti a fine del XVII secolo. Nel 1691 appartenne a Francesco Redi, che fece fare varie copie integrali e parziali del manoscritto. Nel 1728 l'erudito Antonio Cocchi lo diede alle stampe (l'edizione riporta come citt\u00e0 di stampa Colonia, ma forse \u00e8 un'indicazione generica, per non incorrere in censure), nel 1771 venne tradotto in inglese da Thomas Nugent e nel 1796 in tedesco da Goethe. Nel 1805 il manoscritto originale ricomparve nella Biblioteca Medicea Laurenziana a Firenze.\nPer tutto il XIX secolo, sulla scia dei romanzi storici di Walter Scott, Wilkie Collins e Dumas, il libro godette di una salda e crescente popolarit\u00e0, tanto che la fama di Cellini come scrittore aveva sicuramente eclissato quella di artista, anche per la scarsa conoscenza all'epoca di opere sicuramente di sua mano. Molti, come Francesco de Sanctis, ritenevano i fatti e i primati narrati come pura megalomania dell'autore, mentre oggi si \u00e8 riusciti a stabilire che, a parte qualche omissione volontaria, qualche inevitabile errore e qualche svista, la \"Vita\" \u00e8 di gran lunga un'opera veritiera, puntualmente verificata dai controlli in archivio e sul catalogo delle opere dell'artista.\nUn'edizione critica molto accurata si ebbe a cura di Francesco Tassi nel 1829.\nContenuti.\nLa \"Vita\" \u00e8 un memoriale, ma la sua stesura venne fin dall'inizio pensata come un'apologia dell'autore, pi\u00f9 che un resoconto, e la lettura era pensata per un vasto pubblico. Vasari stesso, nel redigere la seconda edizione delle \"Vite de' pi\u00f9 eccellenti pittori, scultori e architettori\" (1568), descrisse la vita e le opere di Cellini solo sommariamente poich\u00e9, scrisse, \"egli stesso ha scritto la vita e l'opere sue\".\nIl tema centrale dell'opera \u00e8 quello della realizzazione delle proprie ambizioni da parte dell'artista e della sua genialit\u00e0, nonostante le avversit\u00e0, le frustrazioni e le delusioni. Cellini ebbe come obiettivo la descrizione delle sue opere artistiche e le difficolt\u00e0 incontrate per compierle, anche per dare maggior valore al suo operato presso il duca Cosimo, e quindi avere maggior profitto per la sua attivit\u00e0. Per questa ragione l'autore tralasci\u00f2 le cose meno importanti o i fatti di cui ha un ricordo vago nonch\u00e9, per convenienza, sono omessi la maggior parte degli accenni al reato di sodomia e i processi a ci\u00f2 legati.\nIl risultato \u00e8 un affresco dell'epoca che non ha eguali, in cui convivono splendori e miserie, personaggi raffinati e crudeli, capolavori e delitti. Sebbene il giudizio di Cellini non sia mai scevro da simpatie o rancori personali, nella \"Vita\" scorrono i ritratti di tutti i protagonisti dell'epoca in cui visse, testimoniandoci aspetti caratteriali e privati di papi, cardinali, signori, principi, artisti, cortigiani, genti d'arme e popolani. Tra gli episodi pi\u00f9 celebri: l'energica partecipazione alla difesa del papa durante il Sacco di Roma; la spericolata evasione dal carcere di Castel Sant'Angelo e la sua successiva reincarcerazione nelle terribili segrete, dove ebbe visioni e una crisi spirituale; il sabba tenuto da un negromante una notte nel Colosseo; gli scontri con Baccio Bandinelli alla corte di Cosimo I de' Medici; la rocambolesca fusione del \"Perseo\"."}
{"id": "2466573", "revid": "1226", "url": "https://it.wikipedia.org/wiki?curid=2466573", "title": "Vita (Cellini)", "text": ""}
{"id": "2466575", "revid": "131358", "url": "https://it.wikipedia.org/wiki?curid=2466575", "title": "Leix\u00f5es SC", "text": ""}
{"id": "2466576", "revid": "116297531", "url": "https://it.wikipedia.org/wiki?curid=2466576", "title": "Ely (Nevada)", "text": "Ely [pronuncia: i'li] \u00e8 una cittadina degli Stati Uniti, capoluogo della Contea di White Pine nello stato del Nevada. Nel censimento del 2000 la popolazione era di 4.041 abitanti.\nStoria.\nEly, come molti insediamenti del Nevada, \u00e8 nato per ragioni minerarie, in particolare per la presenza di oro e di carbone, e nel corso del tempo si \u00e8 sviluppato grazie al transito della ferrovia \"BHP Nevada Railroad\".\nGeografia fisica.\nSecondo i rilevamenti dell'United States Census Bureau, la localit\u00e0 di Ely si estende su una superficie di 18,5 km\u00b2, tutti occupati da terre.\nPopolazione.\nSecondo il censimento del 2000, a Ely vivevano 4.041 abitanti, ed erano presenti 1.065 gruppi familiari. La densit\u00e0 di popolazione era di 219 ab./km\u00b2. Nel territorio comunale si trovavano 2.205 unit\u00e0 edificate. \nStatistiche demografiche.\nComposizione etnica.\nSecondo il censimento del 2000 la popolazione \nSuddivisione della popolazione in fasce d'et\u00e0.\nSecondo il censimento del 2000 la popolazione\nL'et\u00e0 media della popolazione era di 41 anni. Per ogni 100 donne residenti vivevano 98,3 maschi."}
{"id": "2466579", "revid": "1598370", "url": "https://it.wikipedia.org/wiki?curid=2466579", "title": "Il mio paese inventato", "text": "Il mio paese inventato \u00e8 il primo dei libri autobiografici di Isabel Allende, seguito da \"La somma dei giorni\" (2008).\nTrama.\nNata in Per\u00f9 da famiglia cilena Isabel Allende ha sempre considerato il Cile la sua patria, anche se oltre met\u00e0 della sua vita \u00e8 trascorsa all'estero. \u00c8 per questo che oltre alla storia contemporanea del Sudamerica sono i ricordi nostalgici a comporre questo libro autobiografico.\nCostretta a fuggire dal Cile dopo il golpe di Pinochet, dove lo zio Salvador Allende mor\u00ec vittima del colpo di Stato, Isabel Allende con i due figli ed il marito si trasfer\u00ec in Venezuela. Con la fama letteraria poi, si trasferisce in California col marito e guarda indietro ai suoi anni cileni, alla sua amata patria con tutte le sue stranezze e fattezze.\nIl romanzo \u00e8 narrato in prima persona, con stile semplice, descrittivo e come sempre un po' ironico. Non usa un ordine cronologico, bens\u00ec si lascia andare ai ricordi di vita, svelando anche ci\u00f2 che di vero o alterato \u00e8 narrato nei suoi libri. Infatti molto della sua vita da adolescente emerge a tratti ne \"La casa degli spiriti\", come la figura imponente del nonno, o quella grondante della bisnonna, e anche il padre che spesso nei suoi romanzi \u00e8 vissuto come una triste assenza. Spiega le tradizioni cilene, ne fa confronti con il prima e il dopo, e ne racconta aneddoti personali.\nInsomma in questo romanzo l'autrice narra tutto ci\u00f2 che le ricorda la sua antica patria, compreso le fantasticherie che lei stessa ha creato ed ha finito per creder vere."}
{"id": "2466581", "revid": "767487", "url": "https://it.wikipedia.org/wiki?curid=2466581", "title": "To Lose My Life...", "text": "To Lose My Life... (conosciuto anche con il titolo esteso To Lose My Life or Lose My Love) \u00e8 l'album d'esordio della band indie rock inglese White Lies pubblicato il 19 gennaio 2009. \u00c8 stato distribuito anche in alcune edizioni limitate su vinile 12\" e 7\".\nDall'album sono stati estratti quattro singoli: \"Unfinished Business\", \"Death\" (ripubblicato in seguito), \"To Lose My Life\" e \"Farewell to the Fairground\"; i primi tre sono stati pubblicati prima dell'uscita del disco."}
{"id": "2466584", "revid": "1543377", "url": "https://it.wikipedia.org/wiki?curid=2466584", "title": "Robby Langers", "text": "Carriera.\nClub.\nComincia la sua carriera all'Union Luxembourg ma fu prestato al club tedesco Borussia M\u00f6nchengladbach all'et\u00e0 di 20 anni. Dopo due stagioni and\u00f2 in Francia, cambiando 7 squadre in 10 stagioni, sia in Ligue 1 che in Ligue 2. All'US Orl\u00e9ans divent\u00f2 capocannoniere della Ligue 2. Al Cannes gioc\u00f2 con un giovane Zin\u00e9dine Zidane.\nNel 1989 \u00e8 arrivato 23\u00ba nella classifica del Pallone d'Oro.\nNel 1992 Langers pass\u00f2 allo svizzero Yverdon-Sport and \u00c9toile Carouge Football Club, quindi gioc\u00f2 per l'Eintracht Trier in Germania prima di tornare in patria e giocare con il F91 Dudelange e finire la sua carriera in bellezza segnando 14 gol per l'Union Luxembourg.\nNazionale.\nLangers fece il suo debutto con il Lussemburgo nel settembre 1980 in un match contro la Yugoslavia e totalizz\u00f2 73 presenze con la nazionale in un periodo di 18 anni, segnando 8 gol. Ha giocato 35 match di qualificazioni ai mondiali.\nLa sua carriera internazionale coincise con quella dei due pi\u00f9 famosi giocatori lussemburghesi: Guy Hellers e Carlo Weis. Ha giocato l'ultima sua partita nel maggio 1998, contro il Camerun."}
{"id": "2466589", "revid": "1855146", "url": "https://it.wikipedia.org/wiki?curid=2466589", "title": "Peveragno Rodio", "text": "Peveragno Rodio () fu il nome dato ad un importante centro di colonizzazione realizzato nel 1931 nell'isola di Rodi. Qui la \"Societ\u00e0 Agricola Frutticoltura\" aveva acquistato da latifondisti turchi una vasta estensione (3500 ettari) di terreno incolto in localit\u00e0 Calamona e vi realizz\u00f2 un moderno comprensorio piantato ad olivi, viti, gelsi e piante da frutto. Il centro agricolo fu battezzato Peveragno Rodio in onore del Governatore delle Isole italiane dell'Egeo, Mario Lago.\nIl centro era dotato di tutti i servizi e delle officine per la lavorazione e trasformazione dei prodotti. Vi abitavano alcune centinaia di famiglie coloniche provenienti dall'Italia. Con la cessione di Rodi alla Grecia nel 1947, il villaggio e l'azienda vennero abbandonate dalla popolazione italiana.\nOggigiorno l'abitato dell'ex centro agricolo non \u00e8 visitabile, in quanto \u00e8 stato destinato a base militare dell'esercito greco. Le strutture italiane, come la chiesa e la abitazioni, sono tuttora visibili dalla strada, ma non fotografabili od accessibili. Le strutture degli ex frantoi e della produzione vinicola si trovano invece sulla strada che collega Psintos a Theologos e sono utilizzati come punto vendita di prodotti agricoli locali. \nIl paese prende nome dal paese cuneese di Peveragno, di cui il governatore del Dodecaneso italiano Mario Lago era originario."}
{"id": "2466593", "revid": "216401", "url": "https://it.wikipedia.org/wiki?curid=2466593", "title": "Cerv\u00e9lo Lifeforce Pro Cycling Team", "text": ""}
{"id": "2466594", "revid": "149727", "url": "https://it.wikipedia.org/wiki?curid=2466594", "title": "Dalchau", "text": ""}
{"id": "2466598", "revid": "110157", "url": "https://it.wikipedia.org/wiki?curid=2466598", "title": "GeoEye-1", "text": "GeoEye-1 \u00e8 un satellite per telerilevamento di tipo commerciale per l'osservazione della terra ad alta risoluzione di propriet\u00e0 della GeoEye, lanciato in orbita nel settembre 2008.\n\u00c8 gi\u00e0 in progetto il lancio di un secondo satellite, probabilmente nel 2013, chiamato GeoEye-2 con risoluzione ancora pi\u00f9 avanzate.\nStoria.\nIl 1\u00ba dicembre 2004 General Dynamics C4 Systems ha annunciato che si \u00e8 aggiudicata un contratto del valore approssimativo di 209 milioni di dollari per costruire il satellite OrbView-5. Il sensore \u00e8 stato disegnato dalla ITT Corporation.\nIl satellite, ora conosciuto come GeoEye-1, doveva essere inizialmente lanciato nell'aprile 2008 ma ha perso il suo slot temporale di 30 giorni a causa di un ritardo provocato dal governo degli Stati Uniti. Il lancio \u00e8 stato quindi spostato al 22 agosto 2008, dalla base aerea di Vandenberg a bordo di un razzo Delta II. Nuovamente spostato al 4 settembre, 2008, per la non disponibilit\u00e0 del Big Crow telemetry-relay aircraft ha subito un ulteriore ritardo al 6 settembre a causa dell'uragano Hanna che ha interferito con la rampa di lancio.\nAlla fine \u00e8 stato lanciato con successo il 6 settembre alle 11:50:57 PDT (1850:57 UTC). Il GeoEye-1 si \u00e8 in seguito separato dal Delta II alle 12:49 PDT (1949 UTC), 58 minuti e 56 secondi dopo il decollo.\nSpecifiche tecniche e il funzionamento.\nGeoEye-1 \u00e8 provvisto di una risoluzione pancromatica di 41 centimetri (16 pollici) e di una multispettrale di 1,65 metri. Viaggia in un'orbita eliosincrona ad un'altezza di 684\u00a0km (425 miglia) ed una inclinazione di 98 gradi, con un tempo di attraversamento all'equatore di 10:30. Il GeoEye-1 pu\u00f2 immagazzinare immagini fino a 60 gradi fuori dal nadir. Il suo centro operativo \u00e8 situato a Dulles, in Virginia.\nAl momento del lancio, il GeoEye-1 era il satellite artificiale commerciale per l'osservazione satellitare della Terra con la migliore risoluzione. \u00c8 stato costruito a Gilbert (Arizona), dalla General Dynamics e lanciato dalla Vandenberg Air Force Base in California. La prima immagine \u00e8 arrivata il 7 ottobre, e raffigurava l'Universit\u00e0 di Kutztown in Pennsylvania.\nGoogle, il cui logo era situato sul razzo, ha l'esclusiva sulla cartografia del satellite. Nonostante il GeoEye-1 sia in grado di fornire immagini con dettagli delle dimensioni di 41 centimetri (16 pollici), questa risoluzione \u00e8 disponibile solamente al governo statunitense, per ragioni di sicurezza. Google pu\u00f2 arrivare fino ad un dettaglio di 50 centimetri (20 pollici). La massima risoluzione commerciale \u00e8 infine di 60 centimetri (24 pollici).\nLa National Geospatial-Intelligence Agency e Google hanno pagato 502 milioni di dollari per il satellite e l'aggiornamento di quattro stazioni terrestri per il GeoEye."}
{"id": "2466602", "revid": "297745", "url": "https://it.wikipedia.org/wiki?curid=2466602", "title": "Monte dei Pegni", "text": ""}
{"id": "2466606", "revid": "339392", "url": "https://it.wikipedia.org/wiki?curid=2466606", "title": "St. George\u2019s Chapel", "text": ""}
{"id": "2466609", "revid": "2134764", "url": "https://it.wikipedia.org/wiki?curid=2466609", "title": "Jason Kreis", "text": "Carriera.\nAllenatore.\nDal 3 maggio 2007 all'11 dicembre 2013 \u00e8 stato allenatore dei Real Salt Lake.\nIl 2 novembre 2015, dopo la mancata qualificazione ai playoff, viene esonerato dai New York City."}
{"id": "2466611", "revid": "767487", "url": "https://it.wikipedia.org/wiki?curid=2466611", "title": "Giancarlo Sarti", "text": "Carriera da giocatore.\nTerminate le giovanili, ha calcato per vent'anni i parquet della serie A con le maglie di Pallacanestro Livorno, Fortitudo Bologna, Pallacanestro Cant\u00f9 e A.P.U. Udine, cui vanno aggiunte anche 12 presenze nella nazionale maggiore. Termin\u00f2 l'attivit\u00e0 agonistica a 35 anni, nel 1971.\nCarriera da dirigente.\nDopo il ritiro, avvenuto nel 1971, intraprese la carriera di general manager, divenendo ben presto uno dei pi\u00f9 famosi d'Italia. Cominci\u00f2 proprio con Udine, la sua ultima squadra da giocatore, ricoprendo l'incarico per ben 8 stagioni. Nel 1980 pass\u00f2 alla JuveCaserta, dove contribu\u00ec alla creazione del vivaio da cui uscirono Nando Gentile e Vincenzo Esposito. A Caserta conquist\u00f2 la promozione dall'A2 all'A1 nel 1983, una finale di Coppa Italia nel 1984, persa contro la Virtus Bologna a Bologna e la storica finale di Coppa Korac contro il Banco di Roma nel 1985-86 con Bogdan Tanjevi\u0107 in panchina; nello stesso anno raggiunse anche la finale scudetto. Fu dunque uno dei protagonisti della crescita casertana, ottava (con promozione dall'A-2) nel 1983, quarta nel 1984, semifinalista nel 1985 e, appunto, finalista nel 1986. \nNel 1986 pass\u00f2 alla Pallacanestro Trieste e dopo una sola stagione si trasfer\u00ec alla Fortitudo Bologna per tre stagioni, prima di tornare a Caserta nel 1990-91, l'anno dello storico scudetto conquistato con molti ragazzi che nella sua precedente esperienza erano nelle giovanili. \nNel 2005-06 conquist\u00f2 la promozione dalla Legadue alla serie A con Scafati. \nCon 607 vittorie (e 647 sconfitte), \u00e8 al quarto posto tra i GM italiani dopo Maurizio Gherardini, Toni Cappellari e Cesare Rubini.\nDivenuto collaboratore del procuratore Luciano Capicchioni con il ruolo di Director of Player's Skill Development della Interperformances, dal 2007 divenne il responsabile reclutamento e scouting per il settore giovanile del Basket Rimini Crabs."}
{"id": "2466613", "revid": "71433", "url": "https://it.wikipedia.org/wiki?curid=2466613", "title": "The Replacements (serie animata)", "text": ""}
{"id": "2466614", "revid": "149727", "url": "https://it.wikipedia.org/wiki?curid=2466614", "title": "B\u00fcttnershof", "text": ""}
{"id": "2466617", "revid": "149727", "url": "https://it.wikipedia.org/wiki?curid=2466617", "title": "Germerslage", "text": ""}
{"id": "2466618", "revid": "149727", "url": "https://it.wikipedia.org/wiki?curid=2466618", "title": "Kannenberg", "text": ""}
{"id": "2466623", "revid": "174925", "url": "https://it.wikipedia.org/wiki?curid=2466623", "title": "Roberto Oderisi", "text": ""}
{"id": "2466626", "revid": "1214201", "url": "https://it.wikipedia.org/wiki?curid=2466626", "title": "Busch", "text": ""}
{"id": "2466629", "revid": "767487", "url": "https://it.wikipedia.org/wiki?curid=2466629", "title": "Bert Patenaude", "text": "Carriera.\nAi Campionati mondiali del 1930 svoltisi in Uruguay, gli americani vinsero entrambe le partite del girone di qualificazione col risultato di 3-0, la prima col Belgio (il 13 luglio), la seconda col Paraguay (il 17 luglio). In occasione di quest'ultima partita Patenaude segn\u00f2 la prima tripletta nella storia dei Mondiali di calcio."}
{"id": "2466634", "revid": "119299788", "url": "https://it.wikipedia.org/wiki?curid=2466634", "title": "Namkhai Norbu", "text": "Nato nel 1938 a Derghe, nel Tibet orientale, Namkhai Norbu \u00e8 considerato uno dei principali maestri del Buddhismo tibetano. Docente dell'Universit\u00e0 Orientale di Napoli tra il 1962 e il 1992, ha vissuto e insegnato in Italia per molti anni. Viene chiamato con l'appellativo di \"Rinpoche\" che significa \"prezioso\" ed \u00e8 l'appellativo per i Lama reincarnati o tulku.\nBiografia.\nDa bambino viene riconosciuto come reincarnazione, o tulku, di Adzom Drugpa (1842-1924), maestro di Dzog-chen. Inizia a frequentare i pi\u00f9 illustri maestri dell'epoca e nel 1955 diventa allievo di Changchub Dorje (1826-1961), il cui stile di vita lo ispirer\u00e0 profondamente.\nNel 1960, trovatosi nel Sikkim senza poter ritornare in patria a causa dell'occupazione cinese, venne invitato in Italia dal professor Giuseppe Tucci, tibetologo, iniziando a lavorare all'Ismeo (Istituto per il Medio e l'Estremo Oriente) a Roma, fino a divenire docente di Lingua e Letteratura Tibetana e Mongola presso l'Istituto Universitario Orientale di Napoli.\nDurante gli anni settanta, Ch\u00f6gyal Namkhai Norbu incomincia a insegnare Dzogchen, riscontrando un notevole interesse sia in Italia sia in tutta Europa, fino al 1981, data della fondazione del Centro di Merigar West, prima sede della Comunit\u00e0 Dzog-chen, ai piedi del Monte Labbro, nei pressi di Arcidosso (GR). Sorgono successivamente centri in varie parti d'Europa, in Russia, nel Sud America, negli Stati Uniti e in Australia.\nVerso la fine degli anni ottanta, Ch\u00f6gyal Namkhai Norbu fonda ASIA (Associazione per la Solidariet\u00e0 Internazionale in Asia), un'organizzazione impegnata in progetti educativi e medico-sanitari rivolti alla popolazione tibetana, e l'Istituto Shang Shung con il compito di salvaguardare la cultura tibetana.\nCh\u00f6gyal Namkhai Norbu \u00e8 deceduto il 27 settembre 2018 alle ore 21, presso il centro Merigar West di Arcidosso."}
{"id": "2466637", "revid": "499020", "url": "https://it.wikipedia.org/wiki?curid=2466637", "title": "La Verza", "text": "La Verza \u00e8 un quartiere della citt\u00e0 di Piacenza, in Emilia-Romagna.\nGi\u00e0 frazione del comune, \u00e8 situata all'estremit\u00e0 meridionale del capoluogo dalla cui periferia \u00e8 stata inglobata.\nGeografia fisica.\nLa Verza \u00e8 attraversata dal Rio Comune, che scorre parallelo al percorso della statale 45 e attraversa anche il capoluogo e il vicino comune di Gossolengo.\nOrigini del nome.\nIn analogia ad altri toponimi simili, il nome la Verza potrebbe derivare dal latino, attraverso il composto \"aver\"+\"-sa\" significante l\"'acqua che scorre\", possibile riferimento al Rio Comune.\nStoria.\nNel 1218 Santa Franca da Vitalta fond\u00f2 un monastero cistercense (poi trasformato per uso agricolo e diventato Cascina S.Franca Cant\u00f9) tra La Verza e Pittolo, altra frazione del comune di Piacenza, dove la Santa trov\u00f2 poi la morte nell'aprile dello stesso anno.\nMonumenti e luoghi d'interesse.\nVi sorgono villa Emanuella del XIX secolo, d'aspetto neoclassico, che appartenne alla famiglia Fioruzzi, il palazzo rustico chiamato La Pescarola, successivamente adibito a ristorante completo di mulino e di abitazione padronale risalente al periodo compreso tra i secoli XIX e XX.\nInfrastrutture e trasporti.\nLa Verza \u00e8 attraversata per tutta la sua lunghezza dalla Statale 45 che collega Piacenza a Genova."}
{"id": "2466640", "revid": "76963", "url": "https://it.wikipedia.org/wiki?curid=2466640", "title": "Haruo Minami", "text": "Il suo nome di battesimo era . \u00c8 conosciuto per il popolare detto .\nCarriera.\nNel 1939, all'et\u00e0 di 16 anni, Haruo Minami debutt\u00f2 come artista del r\u014dkyoku, un tipo di narrazione cantata, sotto il nome .\nNel corso della sua carriera ha scritto diverse canzoni, tra cui alcune per serie animate come Super Zugan e Shin Chan.\nIl 14 aprile 2001, Minami more a causa di un cancro alla prostata all'et\u00e0 di 77 anni."}
{"id": "2466641", "revid": "298171", "url": "https://it.wikipedia.org/wiki?curid=2466641", "title": "Raggi laser", "text": ""}
{"id": "2466642", "revid": "729019", "url": "https://it.wikipedia.org/wiki?curid=2466642", "title": "Campo di Coreglia Ligure", "text": "Il campo di concentramento n.52 di Coreglia Ligure - spesso erroneamente definito campo di Calvari di Chiavari - nacque come campo di prigionia durante la seconda guerra mondiale. Dal dicembre 1943 al gennaio 1944 funzion\u00f2 come campo di concentramento provinciale istituito dalla Repubblica Sociale Italiana per raccogliervi gli ebrei in attesa di deportazione. Della struttura architettonica non vi \u00e8 pi\u00f9 traccia presso il terreno su cui sorgeva, nella localit\u00e0 di Pian di Coreglia (Coreglia Ligure).\nStoria.\nDurante la seconda guerra mondiale era stato costruito in un terreno presso la localit\u00e0 di Pian di Coreglia, nel comune di Coreglia Ligure, un campo prigionieri di guerra nel quale passarono pi\u00f9 di 15.000 soldati alleati catturati sul fronte africano. Il campo consisteva in una serie di baracche di legno; l'unico edificio in muratura era l'infermeria, ricavata in un casolare preesistente. Dopo il Proclama Badoglio dell'8 settembre 1943, la struttura fu occupata dall'esercito tedesco; i 3.195 prigionieri allora presenti furono trasferiti verso Chiavari e destinati ad altri campi.\nQuando alla fine del novembre 1943, il governo della Repubblica Sociale Italiana promosse l'istituzione di una rete di campi di concentramento provinciali destinati a raccogliere gli ebrei catturati nei rastrellamenti, fu decisa la riutilizzazione a questo scopo del vecchio campo di prigionia.\nIl campo nel suo nuovo uso divent\u00f2 ufficialmente operativo ai primi di dicembre 1943. La gestione era affidata a personale di polizia italiano sotto la responsabilit\u00e0 del Ministero degli Interni della Repubblica di Sal\u00f2.\nIn zona, oltre agli ebrei italiani rifugiatisi nella Riviera, erano presenti numerosi profughi ebrei che dalla Francia si erano trasferiti in Italia dopo l'8 settembre 1943 nella speranza di ricongiungersi alle truppe alleate. Si spiega cos\u00ec la scelta di un luogo di detenzione cos\u00ec grande. La maggior parte dei ricercati tuttavia fu capace di sottrarsi all'arresto, spesso con l'aiuto attivo della popolazione locale. Dal campo passarono 29 ebrei; furono tutti deportati dapprima a piccoli gruppi attraverso il carcere di Marassi e San Vittore. L'ultimo gruppo di 20 ebrei fu prelevato il 21 gennaio 1944 dal maresciallo delle SS Max Ablinger e inviato al campo di concentramento di Auschwitz con il trasporto che il 30 gennaio 1944 part\u00ec dal binario 21 della stazione centrale di Milano. Non risultano sopravvissuti. Il campo fu ufficialmente e definitivamente chiuso.\nIl campo oggi.\nNessuna traccia resta oggi in loco del campo di concentramento n. 52 di Coreglia Ligure. Nel 60\u00ba anniversario della deportazione, in coincidenza con il Giorno della Memoria 2004, una piazza di Coreglia Ligure fu intitolata a Nella Attias, una bambina ebrea genovese di sei anni che da Coreglia fu inviata a morire ad Auschwitz e che \u00e8 divenuta il simbolo del campo. A lei la Provincia di Genova aveva dedicato l'anno prima un CD musicale, realizzato a cura di Giorgio \"Getto\" Viarengo. Una lapide venne posta nel 2002 a ricordo delle vittime nell'area dove sorgeva il campo."}
{"id": "2466643", "revid": "117005478", "url": "https://it.wikipedia.org/wiki?curid=2466643", "title": "Moustapha Safouan", "text": "Visse soprattutto in Francia.\nNel 1949 incontr\u00f2 Jacques Lacan e inizi\u00f2 la sua formazione. Tradusse in arabo \"L'interpretazione dei sogni\" di Sigmund Freud e in arabo colloquiale egiziano l\"'Otello\" di Shakespeare.\nTra i pi\u00f9 eminenti teorici francesi, fu autore di \"Studi sull'Edipo. Introduzione a una teoria del soggetto\" (Garzanti 1977) e di \"La sexualit\u00e9 f\u00e9minine dans la doctrine freudienne\" (Seuil 1976); nel 1968 aveva gi\u00e0 pubblicato, con lo stesso editore, un lungo saggio apparso nel 1971 anche in traduzione italiana: \"Della struttura in psicanalisi. Contributo a una teoria della mancanza\", incluso nella raccolta \"Che cos'\u00e8 lo strutturalismo?\".\nNel suo saggio \"Perch\u00e9 il mondo arabo non \u00e8 libero. Politica della scrittura e terrorismo religioso\" (Spirali, 2008), il teorico franco-egiziano offr\u00ec una tesi particolare, coraggiosa, che ha suscitato numerose polemiche: nel mondo islamico rimangono, estremamente forti, dei meccanismi di manipolazione e di esclusione sociale di natura linguistica. La lingua, pi\u00f9 ancora che la religione, sarebbe pertanto un ostacolo alla democratizzazione del mondo arabo. Secondo Safouan, il dualismo, strumentalizzato dal potere, tra lingua letteraria e dialetti locali, tra lingua sacra e vernacolo di uso quotidiano, permette ancora oggi alle \u00e9lite di sfruttare le masse e di consolidare la struttura autoritaria del potere."}
{"id": "2466644", "revid": "1873017", "url": "https://it.wikipedia.org/wiki?curid=2466644", "title": "Barclay Tower", "text": "La Barclay Tower \u00e8 un grattacielo situato a Tribeca, un quartiere di New York, nella parte meridionale di Manhattan. L'edificio residenziale presenta un'altezza di 205 metri sul livello della strada e comprende 56 piani, sui quali sono collocati 441 appartamenti.\nLa costruzione della torre \u00e8 avvenuta tra il 2005 e il 2007. Il costo della locazione dei suoi appartamenti \u00e8 considerato il pi\u00f9 alto dell'area meridionale dei Manhattan."}
{"id": "2466647", "revid": "1543377", "url": "https://it.wikipedia.org/wiki?curid=2466647", "title": "Wilmar Rold\u00e1n", "text": "Carriera.\nApprodato all'occupazione di arbitro a 14 anni, ha arbitrato il suo primo match nel F\u00fatbol Profesional Colombiano il 23 febbraio 2003, dirigendo Millonarios-Once Caldas. Nel gennaio 2008 ha ottenuto la qualifica di internazionale. \u00c8 il pi\u00f9 giovane arbitro ad essere affiliato alla CONMEBOL, ed \u00e8 stato tra i pi\u00f9 giovani ad aver arbitrato durante la fase finale della Copa Libertadores, dirigendo Boca Juniors-Atlas in occasione dei quarti di finale della Coppa Libertadores 2008.\nNell'estate 2011 \u00e8 designato in semifinale di Copa Libertadores, e successivamente \u00e8 convocato in vista della fase finale di Copa Am\u00e9rica.\nNell'agosto 2011 viene poi prescelto per la finale di andata della Recopa Sudamericana tra Independiente e Internacional de Porto Alegre.\nNell'aprile del 2012 la FIFA lo inserisce in una prima lista di preselezionati per i mondiali del 2014, convocandolo per il Torneo maschile di calcio delle Olimpiadi di Londra 2012. Nell'occasione dirige una partita della fase a gironi e un quarto di finale.\nNel giugno del 2013 \u00e8 selezionato dalla FIFA per prendere parte ai Mondiali Under 20 in Turchia. Qui dirige due partite della fase a gironi.\nIl 15 gennaio 2014 viene selezionato ufficialmente per i Mondiali 2014 in Brasile. Dirige due partite della fase a gironi: Messico-Camerun e Corea del Sud-Algeria.\nIl 7 luglio 2014 termina la sua esperienza in Brasile, essendo tra gli arbitri mandati a casa a seguito del taglio effettuato dopo i quarti di finale e prima delle ultime quattro gare.\nNell'agosto 2014 viene designato per la finale di andata della Coppa Libertadores 2014, tra i paraguaiani del Nacional e gli argentini del San Lorenzo.\nNel 2015 viene convocato per la Copa America 2015 in Cile. Qui dirige dapprima Argentina-Paraguay (2:2) della fase a gironi poi il quarto di finale Bolivia-Per\u00f9 (1:3) ed infine la finalissima tra i padroni di casa del Cile e i rivali dell'Argentina..\nNel novembre del 2015 viene selezionato per il Mondiale per club 2015, dove dirige il quarto di finale tra e .\nNel 2016 viene designato come arbitro della Copa Am\u00e9rica Centenario, dirigendo un incontro dell fase a gironi, pi\u00f9 il quarto di finale tra Stati Uniti ed Ecuador.\nNel maggio 2017 viene resa nota dalla FIFA la sua convocazione alla Confederations Cup 2017, in programma a giugno 2017 in Russia. Nell'occasione dirige due gare della fase a gironi.\nIl 29 marzo 2018 viene selezionato ufficialmente dalla FIFA per i mondiali di Russia 2018. In Russia dirige due gare della fase a gironi."}
{"id": "2466650", "revid": "767487", "url": "https://it.wikipedia.org/wiki?curid=2466650", "title": "There She Goes", "text": "There She Goes \u00e8 una canzone scritta dal cantante e chitarrista Lee Mavers, originario di Liverpool, e registrata per la prima volta dalla sua band, The La's. La canzone, lanciata dai La's dapprima nel 1988, poi il 2 gennaio 1989, divenne una \"hit\" di grande successo.\nRemixata da Steve Lilywhite nel 1990 perch\u00e9 figurasse nell'album di debutto \"The La's\", fu pubblicata come singolo il 22 ottobre 1990 e giunse alla posizione numero 13 della Official Singles Chart (in seguito alla posizione 49 negli USA). Rimane il maggiore successo dei La's e la canzone per la quale la band \u00e8 ricordata.\nNel testo di \"There She Goes\" si troverebbero riferimenti all'eroina. Sembra che si parli di una donna, ma ad un'interpretazione pi\u00f9 attenta (\"There she goes again... racing through my brain... pulsing through my vein... no one else can heal my pain\") la metafora della droga pare evidente, come peraltro riportato da molta parte della stampa britannica. Nel 1995 il bassista John Power ad una precisa domanda in proposito rispose:\nNel libro del 2003 \"\" di MW Macefield, per\u00f2, l'ex chitarrista dei La's Paul Hemmings neg\u00f2 il riferimento.\nIl gruppo statunitense Sixpence None the Richer ne ha fatto una cover nel 1997."}
{"id": "2466656", "revid": "1305772", "url": "https://it.wikipedia.org/wiki?curid=2466656", "title": "Postcards from Richard Nixon", "text": "Postcards from Richard Nixon \u00e8 un brano composto e interpretato dall'artista britannico Elton John; il testo \u00e8 di Bernie Taupin.\nIl brano.\nCostituisce la traccia d'apertura del concept album del 2006 \"The Captain and the Kid\"; pezzo dalle chiare sonorit\u00e0 acustiche, riprende la storia di Elton e Bernie (in \"Captain Fantastic and the Brown Dirt Cowboy\" conclusasi con lo sbarco in America) a partire dal loro approdo nel nuovo continente. Il loro arrivo coincide con il mandato di Richard Nixon alla Casa Bianca; i due sono quindi testimoni delle difficolt\u00e0 del Presidente, della Guerra del Vietnam, dello scandalo Watergate. Egli, alla fine, esce di scena, dicendo loro \"\"Io vado, ma voi potete restare\"\". Nella melodia \u00e8 preminente il pianoforte di Elton; la rockstar \u00e8 accompagnata dalla sua Elton John Band, formata da Davey Johnstone, Nigel Olsson, Bob Birch, Guy Babylon e John Mahon. Il testo di Bernie significa letteralmente \"Cartoline Da Richard Nixon\".\n\"Postcards from Richard Nixon\" ha ricevuto molti apprezzamenti da parte della critica."}
{"id": "2466657", "revid": "228587", "url": "https://it.wikipedia.org/wiki?curid=2466657", "title": "Sogni proibiti", "text": ""}
{"id": "2466659", "revid": "913245", "url": "https://it.wikipedia.org/wiki?curid=2466659", "title": "Nuoto alla XXV Universiade", "text": "Le competizioni di nuoto della XXV Universiade si sono svolte presso il \"Ta\u0161majdan Sports Centre\" a Belgrado, Serbia dall'11 al 15 luglio 2009."}
{"id": "2466666", "revid": "174925", "url": "https://it.wikipedia.org/wiki?curid=2466666", "title": "Eric IX di Svezia", "text": ""}
{"id": "2466667", "revid": "1543377", "url": "https://it.wikipedia.org/wiki?curid=2466667", "title": "Jos\u00e9 Buitrago", "text": "Carriera.\nHa arbitrato durante il campionato mondiale di calcio Under-17 2007 in Corea del Sud (chiamato all'ultimo momento per sostituire uno degli arbitri sudamericani esclusi per non aver superato i test atletici) e durante il campionato mondiale di calcio Under-20 2007 in Canada, e le edizioni 2006 e 2008 della Copa Sudamericana e 2007 e 2008 della Copa Libertadores.\nNell'estate del 2011 \u00e8 chiamato a dirigere in occasione del Campionato mondiale di calcio Under-20 in programma in Colombia."}
{"id": "2466668", "revid": "149727", "url": "https://it.wikipedia.org/wiki?curid=2466668", "title": "P\u00fclzig", "text": ""}
{"id": "2466669", "revid": "179980", "url": "https://it.wikipedia.org/wiki?curid=2466669", "title": "Hernando Buitrago", "text": ""}
{"id": "2466673", "revid": "767487", "url": "https://it.wikipedia.org/wiki?curid=2466673", "title": "ABN AMRO World Tennis Tournament 2007", "text": "L'ABN AMRO World Tennis Tournament 2007 \u00e8 stato un torneo di tennis giocato sul cemento indoor. \n\u00c8 stata la 35\u00aa edizione del ABN AMRO World Tennis Tournament, \nche fa parte della categoria International Series Gold nell'ambito dell'ATP Tour 2007.\nSi \u00e8 giocato all'Ahoy Rotterdam indoor sporting arena di Rotterdam in Olanda Meridionale, \ndal 19 al 25 febbraio, 2007.\nCampioni.\nSingolare.\n Michail Ju\u017enyj ha battuto in finale Ivan Ljubi\u010di\u0107, 6\u20132, 6\u20134\nDoppio.\n Martin Damm / Leander Paes hanno battuto in finale Andrei Pavel / Alexander Waske, 6\u20133, 6\u20137(5), 10\u20137"}
{"id": "2466676", "revid": "179980", "url": "https://it.wikipedia.org/wiki?curid=2466676", "title": "Federazione calcistica colombiana", "text": ""}
{"id": "2466681", "revid": "149727", "url": "https://it.wikipedia.org/wiki?curid=2466681", "title": "Grochewitz", "text": ""}
{"id": "2466682", "revid": "1543377", "url": "https://it.wikipedia.org/wiki?curid=2466682", "title": "Alfred Harth", "text": ""}
{"id": "2466683", "revid": "767487", "url": "https://it.wikipedia.org/wiki?curid=2466683", "title": "Jack Pe\u00f1ate", "text": "Inizi.\nJack Pe\u00f1ate nasce a Londra, dove frequenta la Alleyn's School fino a 18 anni. Suo nonno era lo scrittore Mervyn Peake.\nPe\u00f1ate inizia a farsi conoscere nella scena dei club londinesi, prima di firmare un contratto con l'etichetta musicale indipendente XL Recordings. Pubblica il suo primo singolo promozionale nell'Ottobre 2006, \"Second Minute or Hour\", insieme al B-side \"Got My Favourite\". Il singolo fu pubblicato in un'edizione limitata di 1000 copie, ognuna contenente una diversa Polaroid scattata da Pe\u00f1ate.\nIl 10 agosto 2007 ha annunciato che il suo album sarebbe uscito il 1\u00ba ottobre e che il titolo sarebbe stato Matin\u00e9e. Per\u00f2 il 7 settembre la data \u00e8 stata posticipata all'8 ottobre perch\u00e9 era necessario pi\u00f9 tempo per finire la copertina.\nNonostante molta pubblicit\u00e0 prima della sua uscita, l'album \u00e8 stato oggetto di recensioni contrastanti, anche se alla sua uscita era settimo nelle classifiche di vendita inglesi.\nIl 3 gennaio 2009, la stazione radio inglese XFM ha trasmesso una nuova canzone di Pe\u00f1ate, \"Tonight's Today\", che ha finito per essere il primo singolo tratto dal suo secondo album, \"Everything Is New\", uscito il 22 giugno 2009. Questo secondo album ha ricevuto molte pi\u00f9 critiche positive rispetto al precedente.\nCuriosit\u00e0.\nAi concerti di Pe\u00f1ate di solito il pubblico sale sul palco mentre il cantante sta suonando la canzone \"Torn On The Platform\"."}
{"id": "2466684", "revid": "76963", "url": "https://it.wikipedia.org/wiki?curid=2466684", "title": "Shannon Tweed", "text": "Biografia.\nTerza di sette tra fratelli e sorelle (tra le quali figura Tracy Tweed, anch'ella attrice), Shannon Tweed fu eletta playmate del mese nel novembre 1981 e debutt\u00f2 come attrice l'anno seguente, interpretando un ruolo nel film per la televisione \"Drop-Out Father\". L'anno successivo fu eletta playmate dell'anno, mentre tra il 1982 e il 1983 apparve in 21 episodi della serie televisiva \"Falcon Crest\", nel ruolo di Diana Hunter, e interpret\u00f2 il suo primo film cinematografico, l'horror \"Di origine sconosciuta\", diretto da George Pan Cosmatos.\nSuccessivamente apparve in serie televisive quali \"Hazzard\", \"21 Jump Street\", \"Frasier\", \"Baywatch\" e \"Strepitose Parkers\", e partecip\u00f2 a molti \"B-movie\" horror-erotici. Nel 2000 interpret\u00f2 il ruolo della protagonista Velvet nel western erotico \"The Rowdy Girls\", prodotto dalla Troma e co-prodotto dall'attrice.\nDal 1983 \u00e8 legata al cantante e bassista dei Kiss Gene Simmons, dal quale ha avuto due figli: Nick, nato nel 1989, e Sophie, nata nel 1992.\nI due si sono sposati al Beverly Hills Hotel di Los Angeles il 1\u00ba ottobre 2011.\nDoppiatrici italiane.\nNelle versioni in italiano delle opere in cui ha recitato, Shannon Tweed \u00e8 stata doppiata da:"}
{"id": "2466687", "revid": "256896", "url": "https://it.wikipedia.org/wiki?curid=2466687", "title": "Cemetery Sangro River", "text": ""}
{"id": "2466692", "revid": "1776051", "url": "https://it.wikipedia.org/wiki?curid=2466692", "title": "Jump on It", "text": "Jump On It \u00e8 il quarto album dei Montrose, uscito nel 1976 per l'Etichetta discografica Warner Bros. Records."}
{"id": "2466699", "revid": "297059", "url": "https://it.wikipedia.org/wiki?curid=2466699", "title": "Tradizione Apostolica", "text": "La Tradizione Apostolica \u00e8 un breve scritto cristiano antico in cui si fa riferimento a un compendio di princ\u00ecpi, regolamenti e istruzioni in materia di ordinamento ecclesiastico, prassi liturgica e vita comunitaria, che rappresentano la struttura e la forma con cui la Chiesa antica ha tradotto normativamente la \"consegna\" (\"traditio\") degli apostoli, per il bene e l'edificazione di tutti i credenti. Viene considerato d'incomparabile importanza dagli storici, in quanto \u00e8 una preziosa fonte di informazioni riguardo alla vita comunitaria e alla liturgia cristiane del III secolo.\nTradizionalmente datato verso il 215 ed attribuito a Ippolito di Roma (170?-235?), \u00e8 ormai considerato dagli studiosi \nInfatti, il testo originale greco \u00e8 noto solo per scarsi frammenti sicch\u00e9 il \"textus receptus\" \u00e8 il risultato di una collazione di testimoni parziali tra cui una versione latina, databile tra il 375 e il 400, costituita da un palinsesto del \"Codex veronensis\" LV (53) della Biblioteca capitolare di Verona, che raccoglie una copia dell'VIII secolo del libro terzo delle \"Sententiae\" di Isidoro di Siviglia. Tuttavia, nel 1999, \u00e8 stata rinvenuta una nuova versione etiopica tratta da un manoscritto del XIV secolo, traduzione dal greco di una raccolta canonico-liturgica egiziana facente capo al Patriarcato di Alessandria, detta collezione aksumita e risalente alla fine del V secolo. Questo nuovo codice tramanda una versione molto vicina a quella latina ed accredita l'ipotesi di un archetipo greco. Senza sovvertire la tesi dell'aggregazione, il nuovo testimone etiopico tende ad avvalorare l'esistenza di un autentico codice canonico-liturgico.\nContenuto.\nLa \"Tradizione Apostolica\" pu\u00f2 essere suddivisa in un prologo (capitolo 1) e in tre sezioni principali:\nPrima sezione: rituali e organizzazione ecclesiastica\nSeconda sezione: i catecumeni\nTerza sezione: vita comunitaria\nFortuna e diffusione.\nIl testo della \"Tradizione Apostolica\" faceva parte di due collezioni antiche, il \"Sinodos Alessandrino\" e il \"Palinsesto di Verona\". Incluso nel \"Sinodos\", venne ritenuto un testo autorevole in Asia Minore, Egitto, Siria ed Etiopia, dove venne ricopiato e redatto.\nLa \"Tradizione Apostolica\" fece anche da base per la stesura delle \"Costituzioni apostoliche\", un trattato cristiano molto diffuso nell'antichit\u00e0; anche gli antichi \"Canoni di Ippolito\", il \"Testamentum Domini\" e l'epitome dell'ottavo libro delle \"Costituzioni apostoliche\" derivano dalla \"Tradizione Apostolica\".\nIl testo, che viene ritenuto un'opera autentica per la comprensione e descrizione della liturgia del rito romano risalente al III secolo, ha avuto una grande influenza e riconsiderazione nel XX secolo, costituendo uno dei pilastri del movimento liturgico. L'anafora contenuta nel capitolo 4 venne estensivamente utilizzata per scrivere il \"Libro delle preghiere comuni\" della Chiesa Anglicana e anche le liturgie e gl'inni della United Methodist Church. Questa particolare anafora ispir\u00f2 anche la seconda preghiera eucaristica della Messa di Paolo VI.\nL'odierna preghiera cattolica utilizzata durante l'ordinazione dei vescovi, riformulata dopo il Concilio Vaticano II, \u00e8 stata riscritta sul modello dell'anafora contenuta nel capitolo 4 della \"Tradizione Apostolica\"."}
{"id": "2466703", "revid": "287204", "url": "https://it.wikipedia.org/wiki?curid=2466703", "title": "The Garden of Love", "text": "The Garden of Love (in italiano \"Il giardino dell'amore\") \u00e8 una poesia del poeta romantico William Blake. \u00c8 stata pubblicata nel 1794 come parte di \"Songs of Innocence and of Experience\", raccolta formata da due libri, \"Songs of Innocence\" e \"Songs of Experience\"; di quest'ultimo fa parte \"The Garden of Love\".\nTemi.\nScrivendo \"The Garden of Love\" Blake affronta il tema dello stato dell'esperienza, cio\u00e8 la maturit\u00e0, come un momento in cui i naturali istinti sessuali e le gioie sono censurate da comandamenti sociali e religiosi, a differenza dell'infanzia, stato ingenuo e felice.\nL'infanzia, la cui innocenza e libert\u00e0 \u00e8 simboleggiata dal \"Giardino dell'amore del passato\", \u00e8 presentata attraverso dolci ricordi di gioco nel Giardino; i fiori caratteristici di quel tempo, ora sono sostituiti da una cappella coi cancelli chiusi, un cimitero e irti cespugli di rovi che intrappolano \"le sue gioie ed i suoi desideri\" (\"my joys and desires\").\nI riferimenti alla cappella ed ai preti in tunica nera sono mirati a colpire la Chiesa come Istituzione, la cui moralit\u00e0 forzata e la fede opprimente era sentita in modo negativo da Blake. L'attacco alle autorit\u00e0 ecclesiastiche \u00e8 ripreso anche dall'immagine affiancata alla poesia dal poeta stesso, che era anche un pittore ed incisore: mostra tre personaggi, un prete e due bambini, che pregano in un giardino pieno di piante di vite, davanti ad una lapide; oltretutto, le linee che si insinuano tra i versi della poesia non sono mera decorazione ma una ripresa del tema delle piante che si aggrovigliano e imprigionano gioie e desideri.\nMa non \u00e8 la figura divina quella contro cui Blake si ribella: \u00e8 la sola istituzione ecclesiastica; il verso:\nsottolinea come la cappella, luogo di incontro con Dio, abbia i cancelli chiusi e non sia pertanto aperta a tutti. L'incontro con Dio, sostiene Blake, dovrebbe essere invece aperto a tutti mentre ora \u00e8 chiuso come il poeta \"\"non ha mai visto prima\" (\"I never had seen\"). Il verso sette \"And \u2018Thou shalt not\u2019 writ over the door;\"\" riprende il tema delle proibizioni. \"Thou shalt not\" \u00e8 l'inizio dei Dieci comandamenti.\nTesto.\n&lt;poem&gt;\nI went to the Garden of Love,\nAnd saw what I never had seen;\nA Chapel was built in the midst,\nWhere I used to play on the green.\nAnd the gates of this Chapel were shut,\nAnd \u2018Thou shalt not\u2019 writ over the door;\nSo I turned to the Garden of Love\nThat so many sweet flowers bore.\nAnd I saw it was filled with graves,\nAnd tombstones where flowers should be;\nAnd priests in black gowns were walking their rounds,\nAnd binding with briars my joys and desires.\n&lt;/poem&gt;\n (it)\n&lt;poem&gt;\nSono andato nel giardino dell'amore\nE ho visto ci\u00f2 che non avevo mai visto\nUna cappella era costruita nel mezzo\nNel giardino dove di solito giocavo\nE i cancelli della cappella erano Chiusi\nE \"Tu non devi\" era scritto sulla porta\nCos\u00ec mi voltai dal giardino dell'amore \nChe produceva molti fiori colorati\nE io ho visto che era pieno di tombe,\nE lapidi dove invece ci sarebbero dovuti essere i fiori;\nE preti in abiti neri vi camminavano intorno,\nIncatenando con rovi i miei sogni e desideri\n&lt;/poem&gt;"}
{"id": "2466704", "revid": "1305772", "url": "https://it.wikipedia.org/wiki?curid=2466704", "title": "Mean", "text": ""}
{"id": "2466708", "revid": "149727", "url": "https://it.wikipedia.org/wiki?curid=2466708", "title": "Zschipkau", "text": ""}
