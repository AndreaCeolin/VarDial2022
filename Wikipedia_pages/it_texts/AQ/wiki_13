{"id": "2436481", "revid": "1305772", "url": "https://it.wikipedia.org/wiki?curid=2436481", "title": "Dante's Inferno (videogioco 2010)", "text": "Dante's Inferno \u00e8 un videogioco di genere horror, pubblicato per PlayStation 3 e Xbox 360 il 5 febbraio 2010 e per PlayStation Portable il 26 febbraio 2010. \n\u00c8 stato sviluppato da Visceral Games (per PlayStation 3 e Xbox 360) e da Behaviour Interactive (per PlayStation Portable) ed \u00e8 liberamente basato sull\"Inferno\" della \"Divina Commedia\" di Dante Alighieri. Nel corso del 2010, usc\u00ec una versione di \"Dante's Inferno\" anche su Facebook.\n\"Dante's Inferno\" \u00e8 ispirato molto liberamente alla prima cantica della \"Divina Commedia\". Il protagonista \u00e8 Dante, un veterano della Terza Crociata, il quale cerca disperatamente di salvare l'anima della sua amata Beatrice, da Lucifero. Nel suo viaggio, attraverso i terribili gironi infernali, Dante affronta: i propri peccati capitali, attraverso il passato della sua famiglia e i suoi crimini di guerra in Terra santa.\nTrama.\nDante si sta cucendo una croce nel suo stesso petto, mentre si trova in una selva oscura, e grida dal dolore quando l'ultimo ricamo \u00e8 finito. La seta, immediatamente, inizia a mostrare dei flashback sulla sua vita.\nNel primo flashback, Dante e i suoi compagni crociati ricevono l'ordine di Riccardo I d'Inghilterra, di custodire tremila prigionieri arabi, catturati nella citt\u00e0 di Acri (da utilizzare come merce di scambio, per la restituzione della Vera Croce, posseduta da Saladino). Dante non accetta l'ordine e massacra i prigionieri. Successivamente, viene pugnalato alle spalle da un arabo e muore. Subito dopo, appare la Morte. Dante, per\u00f2, rifiuta la dannazione eterna e, in un atto di coraggio, combatte e sconfigge la Morte stessa, impadronendosi della sua Falce.\nTornato a Firenze, scopre che sia Beatrice che suo padre sono morti. In quel momento, appare l'anima della donna, che dopo aver rivelato a Dante di essere stata dannata per causa sua, viene rapita da Lucifero. Disperato, Dante chiede aiuto alla croce (che gli fu donata proprio da Beatrice); in quel momento, inizia un altro flashback, in cui l'uomo giura eterna fedelt\u00e0 alla donna che, per riconoscenza, gli dona la propria croce. \nTerminato il flashback, Dante trasforma la croce in un'arma mistica e, contemporaneamente, la chiesa crolla su s\u00e9 stessa, facendo apparire l'Inferno. Entrato nell'Inferno, Dante incontra lo spirito di Virgilio che gli dona la sua prima magia (il \"Cammino di Virt\u00f9\"). Dante per mezzo della magia riesce ad aprire il gigantesco portone e si getta nelle profondit\u00e0 della Citt\u00e0 Dolente.\nDante inizia la sua discesa sulle rive dell'Inferno dove incontra gli ignavi e le anime appena dannate costrette a salire a bordo del grande traghetto di Caronte. Dante costringe Caronte a fargli attraversare il fiume Acheronte. Dopo questo, Caronte viene distrutto quando Dante gli strappa la testa. Dopo essere arrivato al Limbo, Dante affronta il serpentino Giudice dei Dannati, il re Minosse. Dopo che Minosse nega a Dante il passaggio all'Inferno, Dante lo combatte e lo uccide. Dante entra quindi nel secondo cerchio, dei lussuriosi, dove entra nella Torre Carnale per trovare Beatrice, la cui anima viene lentamente corrotta in un succube da Lucifero, che le rivela anche che Dante ha rotto i suoi voti a Beatrice, andando a letto con una donna prigioniera ad Acri, poich\u00e9 la donna si \u00e8 offerta di fare sesso con lui in cambio di risparmiare la vita del suo \"fratello\". Raggiungendo la cima della torre, Dante affronta e uccide la gigantesca regina Cleopatra e il suo amante Marco Antonio. Nel terzo cerchio dei golosi, Dante uccide il suo guardiano, il \"Grande Verme\" Cerbero. \u00c8 qui che Lucifero mostra a Dante come Beatrice e suo padre Alighiero incontrarono la loro fine, venendo entrambi uccisi dall'assassino di Acri, rivelatosi essere il marito, non il fratello come lei sosteneva, della prigioniera con cui Dante and\u00f2 a letto.\nNel quarto cerchio, degli avidi, Dante incontra l'anima fortemente deformata di suo padre Alighiero. Dopo aver superato gli enigmi di Pluto, il caduto dio della ricchezza, Dante sconfigge Alighiero e lo assolve. Nel quinto cerchio, Ira, Dante inizia a galleggiare attraverso il vile fiume Stige su quella che sembra essere una piattaforma galleggiante. Raggiunta l'altra sponda, per\u00f2, la piattaforma \u00e8 in realt\u00e0 la cima della testa del gigantesco demone di fuoco Flegias che attacca Dante. Superatolo, Lucifero appare davanti a Dante con Beatrice che, col cuore spezzato dai tradimenti di Dante, si concede volentieri a Lucifero mangiando il frutto proibito. Dante cavalca in cima a Flegias e lo comanda per abbattere le mura della citt\u00e0 di Dite e arriva al sesto cerchio, l'Eresia. Oltre si trova il settimo cerchio, la Violenza, che comprende il Flegetonte e il Bosco dei Suicidi. All'interno del bosco Dante incontra sua madre Bella. Egli si rattrista profondamente e si infuria, essendogli stato detto da bambino che lei \u00e8 morta di malattia ma in realt\u00e0 si \u00e8 impiccata a causa della crudelt\u00e0 del padre. Assolvendola dal suo peccato, prosegue oltre il bosco verso le Abominevoli Sabbie per i violenti contro Dio, dove Dante incontra anche il suo ex compagno Crociato e futuro cognato Francesco, che ora \u00e8 una versione orribilmente sfigurata del suo vecchio s\u00e9 e desidera vendicarsi contro Dante per il suo stato d'essere. Dopo aver sconfitto Francesco, Dante lo assolve e scende nell'ottavo cerchio, quello dei fraudolenti.\nPrima che Dante possa raggiungere Lucifero, Beatrice lo sottopone alle sfide dei dieci stadi delle Malebolge, ognuno dei quali raffigura i truffatori nel corso della storia, dai semplici ladri ai falsi papi. All'ingresso del nono e ultimo cerchio, Tradimento, Dante insiste con Beatrice che ha affrontato tutti i suoi peccati. Beatrice gli ricorda che ha massacrato i prigionieri saraceni per rabbia e che Francesco \u00e8 morto prendendosi la colpa. Rendendosi conto di aver peccato oltre la redenzione, Dante ammette che il suo posto \u00e8 all'Inferno e chiede a Beatrice di perdonarlo. Questo atto di supremo sacrificio annulla la trasformazione di Beatrice e la restituisce al suo antico io. Mentre Dante guarda, l'Arcangelo Gabriele scende dal cielo e porta via l'anima di Beatrice, promettendo a Dante che rivedr\u00e0 Beatrice e che la sua redenzione \u00e8 vicina.\nDopo essersi avventurato nel gelido regno del Tradimento ed essere arrivato al lago Cocito, Dante affronta finalmente Lucifero stesso, un enorme demone a tre facce incatenato all'interno del lago ghiacciato. Dopo aver sconfitto il demone gigante, Lucifero rivela che diverse enormi catene che Dante aveva distrutto per procedere erano le Catene della Giudecca, che lo tenevano imprigionato nel lago Cocito e nel corpo del gigantesco demone a tre teste. Lucifero rivela di aver semplicemente usato Beatrice come esca per indurre Dante a rompere le catene e liberarlo. Lucifero emerge dal mostro gigante nella sua vera forma, un mostro cornuto e satiro, e combatte Dante. Dopo una lunga lotta, Dante riesce a sconfiggere Lucifero e lo impala sulla Falce della Morte. Prima che Dante possa attaccare di nuovo, Lucifero evoca la visione dell'assassino che pugnala Dante ad Acri; ci\u00f2 lo fa crollare a terra. Dante \u00e8 inorridito nel rendersi conto che \u00e8 stato effettivamente ucciso e quindi non pu\u00f2 lasciare l'Inferno, che \u00e8 vietato da Dio. Lucifero rivela allegramente che, ora libero, risorger\u00e0 dall'Inferno, rovescer\u00e0 Dio e si impadronir\u00e0 del Paradiso, eliminando per sempre tutto ci\u00f2 che \u00e8 buono dall'universo. Ma Dante, con l'aiuto delle anime che ha guadagnato attraverso le sue prove, si assolve e imprigiona ancora una volta Lucifero nelle profondit\u00e0 del ghiaccio.\nDante viene quindi portato nel Purgatorio, dove vede s\u00e9 stesso vicino al monte Purgatorio con l'anima di Beatrice che lo aspetta in Paradiso. Si strappa quindi la croce cucita dal petto e se ne va con l'anima di Beatrice. Mentre il tessuto strappato si trasforma in un serpente che striscia via, l'ossessionante risata di Lucifero riecheggia per l'ultima volta, implicando che il serpente \u00e8 la sua manifestazione e che Lucifero attende la sua vendetta o che sar\u00e0 distrutto solo fino al Giudizio universale.\nPersonaggi principali.\nDante Alighieri.\nNato a Firenze, da Alighiero e Bella Alighieri, crebbe tra l'amore della madre e la crudelt\u00e0 del padre, ma il suo passato \u00e8 sconosciuto. Si innamor\u00f2 di Beatrice Portinari e inizi\u00f2 una serena relazione con lei. Come la sua amata, anche Dante ha una forte fede cristiana e, infatti, partecip\u00f2 come Crociato, alla Terza Crociata.\nPrima di partire per la guerra, Dante promise a Beatrice sia di esserle sempre fedele (non andando mai con nessun'altra donna, oltre a lei) che di proteggere il fratello della donna, Francesco (migliore amico di Dante e suo compagno nella Crociata). Dopo aver, tuttavia, ricevuto una falsa assoluzione (per ogni futuro crimine che avrebbe compiuto in Terra Santa), dal vescovo di Firenze, Dante si convinse di essere benedetto da Dio e, pertanto (dopo essere giunto in Terra Santa), non si fece alcun problema a spargere sangue, sia dei soldati che dei civili nemici. A causa degli orrori della guerra, l'anima di Dante si corruppe: oltre a compiere diverse carneficine, giacque anche con una schiava araba (infrangendo la promessa di fedelt\u00e0, fatta a Beatrice) e lasci\u00f2 che Francesco si prendesse la colpa dei suoi crimini, venendo, di conseguenza, giustiziato (infrangendo anche, la promessa di proteggerlo). \nIl prezzo dei peccati compiuti da Dante, arriv\u00f2 presto: durante l'ennesima carneficina, venne pugnalato a morte, alle spalle, da un soldato arabo, ritrovandosi davanti alla Morte. Davanti alla rivelazione che \u00e8 giunta per condurlo all'Inferno, Dante obietta che il vescovo aveva garantito la piena assoluzione per tutti i peccati ma la Morte, gli risponde che il vescovo non possiede un simile potere. Sconvolto dalla rivelazione, e rifiutando la Dannazione Eterna, Dante affronta e sconfigge la Morte (impadronendosi della sua Falce, che user\u00e0 come arma principale) per poi tornare a Firenze, dalla sua amata Beatrice ma, tornato a casa, scopre che \u00e8 morta. Davanti al suo cadavere appaiono, per\u00f2, l'anima della donna (insieme all'ombra di Lucifero), che rivela al Crociato, di essersi concessa al signore dell'Inferno. Infatti (all'insaputa di Dante), anche Beatrice aveva fatto una promessa: quella di concedersi a Lucifero, se Dante non avesse rispettato le due promesse e, dato che questo \u00e8 successo, Beatrice sar\u00e0 ora sua (per l'eternit\u00e0) e, subito dopo, sprofonda nell'Inferno.\nImmediatamente, Dante scende, a sua volta, nell'Inferno, deciso a riavere la sua amata. Durante la sua personale guerra contro l'Inferno e i suoi abitanti, il Crociato mostra sempre una volont\u00e0 indomabile: niente (per quanto duro e crudele sia) lo far\u00e0 mai arrendere. Nemmeno la scoperta che Beatrice \u00e8 diventata la sposa di Lucifero e la Regina dell'Inferno, lo fa desistere fino a quando, la sua amata non lo mette di fronte al suo peccato pi\u00f9 grave: l'aver lasciato morire Francesco. Solo a quel punto, Dante si arrende e afferma che il suo posto \u00e8 all'Inferno ma che quello della donna, \u00e8 al Paradiso. Colpita da quelle parole (e, soprattutto, dal fatto che Dante conservi ancora la croce che gli aveva donato, per sancire la loro promessa), Beatrice accetta di farsi assolvere e, istantaneamente, un angelo scende all'Inferno per portarla in Paradiso.\nPrima di andarsene, l'angelo dice a Dante, che rivedr\u00e0 presto la sua amata e di non arrendersi perch\u00e9 la battaglia che sta affrontando, \u00e8 molto pi\u00f9 importante di quanto lui non creda. Fortificato dalle sue azioni e dalle sue parole, Dante, affronta Lucifero e, al termine di un violento combattimento (in cui, \u00e8 stato aiutato anche da tutte le anime dannate che aveva assolto), riesce a sconfiggere Lucifero, impedendogli di realizzare i suoi piani. In seguito al combattimento, Dante viene condotto dall'anima di Beatrice, nel Purgatorio e (nel vedere quella montagna) il Crociato esclama \u00ab\"Io non mor\u00ec, n\u00e9 rimasi vivo\"\u00bb. La sua felicit\u00e0 \u00e8 immensa perch\u00e9, forse, adesso potr\u00e0 davvero, vivere per l'eternit\u00e0, insieme alla sua amata.\nBeatrice Portinari.\nNativa (anch'essa) di Firenze, anche il suo passato, \u00e8 sconosciuto e il suo unico familiare noto, \u00e8 il fratello Francesco (il migliore amico di Dante). Conobbe il Crociato, durante la sua infanzia, e s\u00ec innamor\u00f2 (ricambiata) di lui, diventando la sua amata.\nDonna dotata di una forte fede cristiana, in occasione della Terza Crociata, Beatrice don\u00f2 la sua croce all'amato, facendogli promettere che non l'avrebbe mai tradita con nessun'altra donna e che avrebbe protetto, anche a costo della sua stessa vita, il fratello Francesco (anch'egli, crociato). All'insaputa di Dante, per\u00f2, Beatrice promise (a sua volta) a Lucifero, che gli avrebbe donato la sua anima, se il Crociato fosse venuto meno alle sue due promesse. Mentre l'amato combatteva in Terra Santa, Beatrice risiedette nella casa di Alighiero (il padre di Dante), un uomo che la inquietava, per l'implicita attrazione che provava verso di lei. Prima che, per\u00f2, potesse venire molestata dall'uomo, Beatrice venne uccisa (insieme ad Alighiero) da un uomo arabo, in cerca di vendetta per il fatto che sua moglie, avesse giaciuto con Dante (il Crociato aveva, infatti, spezzato la promessa, giacendo con quella donna che, per salvare il marito torturato dalle guardie, si era offerta a lui).\nLa sua anima viene, dunque, reclamata da Lucifero e quando l'amato ritorna nella casa del padre (dopo aver sconfitto la Morte), Beatrice gli svela di essere dannata per colpa sua, per poi scendere (insieme a Lucifero) nell'Inferno. Durante la sua permanenza in quel luogo, l'anima di Beatrice, inizia a corrompersi ma ( prima che perda, completamente, la sua purezza) riesce a chiedere all'anima del poeta latino Virgilio, di aiutare il suo amato, con la promessa che lei, avrebbe tessuto le sue lodi, davanti a Dio.\nTuttavia, la corruzione \u00e8 inarrestabile. Infatti (quando Dante raggiunge la Torre Carnale, nel Secondo Cerchio), Beatrice indossa un abito da sposa e svela al Crociato, la promessa che aveva fatto con Lucifero, per poi scomparire (ma continuando a sfidare Dante, con la sua voce e brevi visioni, mentre l'uomo prosegue la sua discesa). In seguito, riappare, di persona, nell'Ottavo Cerchio (ormai, completamente, trasformata nella Regina dell'Inferno) e continua a rinnegare Dante, infatti (dopo che il Crociato afferma, di essersi redento dai propri peccati), Beatrice gli mostra che ne ha ancora uno, il pi\u00f9 grave di tutti: il tradimento di Francesco.\nDistrutto dalla scoperta, Dante si arrende e afferma che il suo posto \u00e8, dunque, all'Inferno ma che quello della donna, \u00e8 al Paradiso. Beatrice, colpita da quelle parole, lo diventa ancora di pi\u00f9, nel rivedere la croce che aveva donato all'amato e, allora, (comprendendo che il Crociato \u00e8, davvero, pentito dei suoi peccati e la ama, sinceramente, ancora) accetta, finalmente, di lasciarsi assolvere. Immediatamente, un angelo scende all'Inferno e la porta nel Paradiso ma, prima di andarsene, spiega al Crociato che la rivedr\u00e0 ancora.\nInfatti (dopo che Dante, \u00e8 riuscito a sconfiggere Lucifero), Beatrice prende la sua anima e lo conduce nel Purgatorio ed \u00e8 implicito, che trascorrer\u00e0 l'eternit\u00e0 al suo fianco.\nPublio Virgilio Marone.\nPoeta vissuto a Roma, ai tempi di Augusto, e autore dell'Eneide. Virgilio era un pagano virtuoso ma non essendo cristiano (in quanto, vissuto e morto prima della nascita di Cristo), non pot\u00e9 accedere al Paradiso e nemmeno al Purgatorio. Tuttavia, non essendo un'anima malvagia, venne collocato nel Limbo, il Primo Cerchio dell'Inferno (e l'unico, in cui i dannati non ricevono torture fisiche), insieme agli altri pagani virtuosi e ai bambini morti prima di ricevere il Battesimo. \nQuando Beatrice viene condotta nell'Inferno, si rivolge a lui, chiedendogli di guidare Dante, attraverso l'Inferno (in cambio, lei lo avrebbe lodato davanti a Dio, dandogli, forse, una possibilit\u00e0 di uscire dall'Inferno) e il poeta, allora, accetta, facendo da guida al Crociato. \nIn questa versione, Virgilio non possiede un corpo fisico ma \u00e8 uno spirito e, di conseguenza, non aiuta mai Dante (mentre combatte contro le creature infernali), limitandosi ad assistere, silenziosamente, ai suoi scontri. \nLucifero.\nL'angelo ribelle, scacciato dal Paradiso. Lucifero era stato il primo angelo ad essere creato da Dio, nonch\u00e9 quello pi\u00f9 bello, potente e vicino a lui. \nFurono proprio questi fattori, a renderlo superbo ma si ribell\u00f2 a suo padre, soltanto quando Dio cre\u00f2 Adamo ed Eva (a differenza di tutti gli altri angeli, Lucifero si rifiut\u00f2 di mettersi al loro servizio perch\u00e9 li considerava creature infime). Allora, prendendo un terzo della popolazione angelica, dichiar\u00f2 guerra a Dio ma venne sconfitto e scacciato dal Paradiso: mentre precipitava sulla Terra, perse le sue splendide sembianze (trasformandosi in un mostruoso demonio)e, nella zona in cui atterr\u00f2, cre\u00f2 una voragine (che divenne l'Inferno). Insieme a lui, vennero scacciati in questa voragine, anche gli angeli che l'avevano appoggiato (i quali, si trasformarono nei diavoli) e, come lui, vennero, anch'essi, condannati a non poter mai abbandonare quel luogo.\nAssumendo, ufficialmente, il nome \"\"Satana\", Lucifero divenne il Signore dell'Inferno e cre\u00f2 le pene infernali, con cui torturare, per l'eternit\u00e0, le anime degli uomini che scelsero il male. In occasione della Terza Crociata, Beatrice gli promise che se Dante avesse infranto le sue due promesse, lei si sarebbe concessa a lui. In seguito alla morte della donna (uccisa, per vendetta, dal marito della schiava araba, con cui Dante aveva giaciuto), Lucifero viene a reclamare la sua anima e (dopo aver rivelato a Dante, la sua intenzione di renderla la sua sposa) la conduce all'Inferno. Quando il Crociato giunge nel Terzo Cerchio, Lucifero lo sbeffeggia, rivelandogli (tramite una visione) che era stato proprio lo stesso Dante, il responsabile della dannazione di Beatrice, per poi andarsene, mentre lo sfida a proseguire nel suo viaggio.\nDopo che il Crociato giunge nel Nono e ultimo Cerchio, Lucifero riappare in un gigantesco corpo con ali di pipistrello e tre facce (una rossa, una nera e una gialla) ed \u00e8 libero. Infatti, le gigantesche catene che Dante aveva visto (e distrutto, per poter proseguire nel suo viaggio) servivano proprio ad imprigionarlo nell'inferno ma ora che non ci sono pi\u00f9, \u00e8 in grado di abbandonare quel luogo. Mentre combatte contro Dante gli rivela che il suo vero piano era attirare l'uomo nell'inferno perch\u00e9, per abbandonare quel luogo, necessitava di anime parecchio malvagie ma soltanto quella di Dante, per via dei suoi crimini in Terra Santa, era cos\u00ec nera da riuscire a liberarlo (in questa occasione, Lucifero afferma, anche, a Dante, di averlo ingannato come ingann\u00f2 Eva con la mela, ma non \u00e8 chiaro se fosse serio o ironico) e per demoralizzare, ulteriormente, il Crociato, si squarcia il petto, da cui esce la sua vera forma: il gigantesco corpo, era solo un ulteriore prigione.\nInoltre, Lucifero cerca di annientare, definitivamente, Dante, mostrandogli il momento in cui venne pugnalato alle spalle, dal guerriero arabo. La tattica, tuttavia, non funziona perch\u00e9 l'uomo (con l'aiuto di tutte le anime che aveva assolto) riesce a rimprigionarlo di nuovo, prima che possa fuggire nel Purgatorio (e da qui, lanciarsi alla riconquista del Paradiso), sconfiggendolo definitivamente.\nTuttavia, poich\u00e9 (quando Dante \u00e8 nel Purgatorio) si sente una flebile risata maligna, \u00e8 implicito che Lucifero si sia gi\u00e0 ripreso e che tenter\u00e0, nuovamente, di vendicarsi.\nSanta Lucia.\nUn angelo guerriero, disponibile, esclusivamente, nell'espansione \"St. Lucia Edition\", dove viene utilizzata dal secondo giocatore.\nNemici.\nGuardiani Infernali.\nL'incarnazione della fine di ogni cosa e l'entit\u00e0 che tutti gli esseri viventi, sono destinati ad incontrare, quando giunger\u00e0 il momento in cui verr\u00e0 a condurli dal mondo dei vivi a quello dei morti. Il suo aspetto, \u00e8 quello di un nero scheletro carbonizzato, con spietati occhi argentati, una bocca affilata, indossa un mantello nero con tanto di corna e una fascia dorata e possiede una grande Falce, con incastonato un teschio (anch'esso, dorato).\nDante la incontr\u00f2 ad Acri, dopo essere stato pugnalato alla schiena da un soldato arabo. Il tempo si ferm\u00f2, improvvisamente, ed apparve la Morte che inform\u00f2 il Crociato, di essere venuta a condurlo all'Inferno, dove subir\u00e0 la Dannazione Eterna, per i suoi peccati. L'uomo, rifiutandosi di credere di poter essere dannato per le sue azioni (poich\u00e9, il Vescovo gli aveva assicurato che erano in nome di Dio), rifiut\u00f2 il suo destino e combatt\u00e9 la Morte, in una dimensione al confine tra il mondo mortale e il mondo spirituale. Sebbene la Morte fosse vicina a finirlo, il Crociato riusc\u00ec a ferirla e a prenderle la Falce, che us\u00f2 per sconfiggerla. Dopo averla sconfitta, Dante mantenne la sua Falce e la utilizz\u00f2 come arma principale, sia quando torn\u00f2 a Firenze che quando attravers\u00f2 l'Inferno.\nIl traghettatore dei dannati, il cui dovere \u00e8 quello di traghettare le anime dannate, attraverso il fiume Acheronte, fino al Limbo. Il suo aspetto, \u00e8 quello di una chiatta antropomorfa, con occhi infuocati, che ha come corpo, una gigantesca nave (nel film d'animazione, Virgilio afferma che Caronte ha scelto di assumere queste sembianze, per poter trasportare, con maggior facilit\u00e0, le migliaia di anime che, ogni giorno, scendono all'Inferno).\nSebbene fosse, fisicamente, incapace di attaccare i nemici (a causa della sua mancanza di arti, tranne la testa), Caronte \u00e8 in grado di evocare vari demoni, per combattere Dante. Al termine dello scontro, viene decapitato dal Crociato, che usa una \"Bestia Asteriana\" per staccargli la testa, per poi gettarla (mentre continua a ripetere l'iscrizione presente sulla Porta dell'Inferno) nel Limbo. In seguito, la sua testa riappare nel fiume Stige, dove \u00e8 diventata la tana dei \"Parassiti\"\".\nIl Giudice dei dannati, che risiede nel Limbo. Si occupa di giudicare ogni singola anima che giunge all'Inferno, decidendo in quale dei Nove Cerchi, dovr\u00e0 trascorrere l'eternit\u00e0. Il suo aspetto \u00e8 quello di un uomo anziano con una grande corona scheletrica fusa sulla sua testa, le narici sono tagliate, indossa protezioni scagliate sulle spalle, ha un torso simile a quello di un calamaro (con una protuberanza rosa) e possiede una catena di funzionari fatta di cadaveri arginati. \nIn questa versione, Minosse \u00e8 cieco e, di conseguenza, fa affidamento sull'olfatto e sul tatto, per trovare i dannati e, una volta presi, li annusa per poi dichiarare il loro peccato. In seguito, avvolge la sua coda attorno ai loro corpi e il numero di nodi, corrisponde a quello del Cerchio a cui sono stati destinati (se Minosse avvolge la coda per sei volte, il dannato verr\u00e0 condannato al Sesto Cerchio). Stabilito il Cerchio, Minosse li impala sulla sua \"Ruota della Tortura e li fa girare con una forza tale da spedirli, direttamente, nel Cerchio a cui sono stati destinati. \nQuando Dante entra nel suo dominio, gli ordina di dirgli dove era stata portata Beatrice. Minosse lo annusa, e afferma \u00ab\"Sento solo l'odore di un traditore, un goloso, un assassino\"\u00bb. Il Crociato lo sfida, dicendogli di annusarlo di nuovo, e infuriato, Minosse lo attacca ma viene sconfitto, facendosi impalare la lingua su una punta della sua \"Ruota della Tortura\" (che viene, poi, fatta girare da Dante), cosa che gli taglia la faccia a met\u00e0.\nNel film d'animazione, il suo ruolo \u00e8 quasi lo stesso del videogioco ma si mostra disinteressato verso Dante, attaccandolo solo dopo che quest'ultimo gli parla. In seguito alla sua sconfitta, le anime che doveva giudicare, fuggono dal suo palazzo, nel tentativo di abbandonare l'Inferno. \nL'ultimo Faraone dell'Antico Egitto e la Regina della Lussuria che governava le anime lussuriose, nella sua Torre, insieme al suo amante, Marco Antonio.\nDopo la loro morte, Cleopatra e Antonio vennero condannati al Secondo Cerchio dell'Inferno ma, a un certo punto, incontrarono Lucifero e si allearono con lui, diventando i guardiani del Cerchio, in cambio della loro fedelt\u00e0 (per questo motivo, Cleopatra aiut\u00f2 Lucifero, nel suo piano di rapire l'anima di Beatrice). Quando Dante arriva nel Cerchio (alla ricerca dell'anima di Beatrice), una gigantesca Cleopatra solleva la Torre Carnale, evocando la \"Tempesta della Lussuria\" per proteggerla e, mentre il Crociato riesce a superare la tempesta e a salire sulla Torre, lei si arrampica sull'esterno, evocando le \"\"Tentatrici\" e i \"Bambini non battezzati\" perch\u00e9 attacchino l'uomo. In seguito, blocca l'ascensore che Dante stava usando per arrivare in cima, costringendolo ad attaccare qualsiasi parte del suo corpo che lascia esposta, pur di riprendere la salita.\nDopo che il Crociato si \u00e8 confrontato con Lucifero, in cima alla Torre, Cleopatra riappare e lo sbeffeggia per il fatto che la lussuria dell'uomo (ad Acri), abbia condannato lui e la sua amata Beatrice e convoca Marco Antonio per ucciderlo, aiutandolo con la magia. Dopo che Antonio viene sconfitto da Dante, Cleopatra si riduce a grandezza umana e si inginocchia al fianco di Antonio, piangendo la sua sconfitta. Piena di odio, cerca di vendicarsi contro Dante, tentando di sedurlo (con l'intenzione di ucciderlo, appena abbassata la guardia) ma il Crociato la trafigge al cuore, con la sua Falce, sconfiggendola definitivamente.\nNel film d'animazione, Cleopatra (insieme a Marco Antonio) fa una breve apparizione come una delle anime dannate nel Secondo Cerchio. In seguito, viene citata da Lucifero che afferma che, un tempo, la considerava la sua Regina ma l'abbandon\u00f2 perch\u00e9 la sua anima, non era pura come quella di Beatrice.\nAmante di Cleopatra, vive, letteralmente, all'interno del suo corpo. Possiede un gladio sovradimensionato e uno scutum e indossa un'armatura costituita da braccia dorate (le mani di alcune di queste braccia, gli tirano le labbra e le palpebre costringendolo a tenerle, perennemente, aperte) e indossa una cintura, con viticci a forma di fallo che penzolavano da essa, e indossa, anche, una grande brachetta da cintura, a forma di scarabeo.\nDurante la fase finale della lotta tra Dante e Cleopatra (sulla Torre Carnale), quest'ultima evoca Marco Antonio, facendolo uscire dalla sua bocca. Lo stesso Antonio, chiede alla sua amata, di lasciargli il Crociato e, dopo aver ottenuto il suo permesso, si scontra con Dante (se Antonio perde salute, Cleopatra tenter\u00e0 di dargliene di pi\u00f9).\nDopo essere stato sconfitto, Cleopatra si riduce a dimensioni umane e corre ad abbracciarlo mentre Antonio, le ricorda, con disperazione, che gli aveva promesso che sarebbero rimasti insieme per l'eternit\u00e0, per poi scomparire. In seguito alla sua scomparsa, Cleopatra (piena di odio) cerca di vendicarsi contro Dante, tentando di sedurlo (con l'intenzione di ucciderlo, appena abbassata la guardia) ma il Crociato la trafigge al cuore, con la sua Falce, sconfiggendola definitivamente.\nIl segugio infernale a tre teste, che custodisce il Terzo Cerchio dell'Inferno. Il suo aspetto \u00e8 costituito da un corpo dotato di braccia umane, delle teste simili a quelle dei vermi (con denti cariati), una cresta di pinna caudale e, al posto degli occhi, tre paia di minuscole bocche.\nDante incontra Cerbero (quando scende nel Terzo Cerchio), e lo sconfigge decapitandogli, con la Falce, le due teste laterali mentre quella centrale, la fa esplodere con la Croce (dopo che Cerbero l'ha ingoiato).\nNel film d'animazione, appare pi\u00f9 attivo e mobile, rispetto al videogioco: si sposta attraverso il suo Cerchio, e divora le anime dannate. Per poter accedere al Cerchio successivo, Dante si lascia ingoiare e poi si fa strada, attraverso le sue viscere, per poi distruggergli il cuore, facendogli vomitare una grande quantit\u00e0 di sangue. \nCome guardiano del Cerchio della gola, Cerbero \u00e8 in grado di consumare una quantit\u00e0 indefinita di materia, sia sporcizia che anime dannate e pu\u00f2, anche, allungarsi per mordere i nemici. A causa delle sue numerose bocche, pu\u00f2 nutrirsi in grande quantit\u00e0 e poi vomitare le anime, per lanciarle contro il Crociato. \nUn enorme e demoniaca statua dorata, posta a guardia del Quarto Cerchio. Il suo aspetto \u00e8 quello di una gigantesca statua (interamente costituita da oro e pietre preziose), dotata di corna e una grande forza. La sua mano sinistra, ha sei dita che reggono due pentole d'oro mentre quella destra aveva diverse mani pi\u00f9 piccole, al posto dei polpastrelli (forse, a simboleggiare la natura dell'avidit\u00e0). Gli occhi della statua, possono attivarsi (emettendo una luce brillante) e questo fa s\u00ec che si generi una struttura dorata su speciali aree, sul pavimento, ma in breve tempo, queste strutture svaniranno nel nulla. \nAll'interno del Quarto Cerchio, Dante viene avvertito da Virgilio, di non lasciare che Pluto ostacolasse la sua ricerca e dopo che il Crociato \u00e8 entrato nella sua camera, viene affrontato da diversi \"Schiavi Infernali\"\". In seguito alla loro sconfitta, gli occhi di Pluto iniziano a brillare, emettendo un raggio di luce che ha generato un grande oggetto dorato (simile a una scatola) sul pavimento. Dante pu\u00f2 usare una leva per far ruotare l'oggetto intorno alla camera e questo, ne fa apparire delle altre che se non allineate, scompariranno in fretta. Una volta, correttamente, allineate, le strutture consentono al Crociato di raggiungere le pentole di Pluto, dove sono presenti una statua di Beatrice e una \"Porta del Demone\", situate su una roccia dietro la testa del Dio. \nIl padre di Dante e un uomo edonista che rubava il denaro, i raccolti e le propriet\u00e0 delle famiglie povere che lavoravano nelle sue terre, per finanziare le sue feste private che teneva con i suoi amici.\nDurante l'infanzia di Dante, Alighiero era un uomo avido e licenzioso che abusava della moglie, Bella Abati, disprezzava suo figlio (credendolo un debole) ed era, anche, un uomo lascivo che giaceva con molte donne (comprese le prostitute). A causa di Alighiero, alla fine, la moglie si suicid\u00f2 ma l'uomo disse a Dante, che era morta di febbre (affermando che era morta, perch\u00e9 era una donna debole) e viene confermato che \u00e8 stata la negativa influenza di Alighiero, a plasmare gli aspetti pi\u00f9 oscuri della personalit\u00e0 di Dante. \nQuando Dante part\u00ec per la Terza Crociata, Beatrice rimase nella casa di Alighiero (in attesa del ritorno del suo amato) e sub\u00ec una tentata seduzione dall'uomo che, senza successo, cerc\u00f2 di sedurla dicendole che il figlio era morto in guerra. In quel momento, apparve un uomo arabo che li attacc\u00f2: Alighiero prese il sopravvento, spingendo l'uomo per terra ma, proprio mentre stava per ucciderlo, l'uomo lo pugnal\u00f2 all'occhio (con l'enorme croce dorata, che Alighiero portava al collo), uccidendolo all'istante. Per i suoi peccati, Alighiero venne condannato al Quarto Cerchio e venne trasformato in una creatura obesa, con catene attorno al collo, la sua mano destra venne sostituita con un piede di maiale (a simboleggiare la sua Gola), aveva lo stomaco strappato e brandiva una gigantesca croce dorata, adornata con gioielli (modellata sulla stessa, che indossava in vita).\nQuando Dante arriva nel Quarto Cerchio, fu sorpreso di incontrare suo padre che lo schern\u00ec, definendolo un fallimento nella vita e Dante (per tutta risposta) gli grid\u00f2 \u00ab\"Temevo di diventare lo stesso uomo che era mio padre\"\u00bb, per poi combatterlo nella \"Ruota della Fortuna\", riuscendo a sconfiggerlo. In seguito, con gran disprezzo, il Crociato decise di assolverlo (per dimostrargli che non sar\u00e0 dannato come lui. Durante la lotta contro Lucifero, l'anima di Alighiero (insieme a tutte le altre, assolte da Dante) lo aiuta a rimprigionare il Diavolo. \nNel film d'animazione, il personaggio \u00e8 ancora pi\u00f9 negativo: (quando Dante era un bambino) lo picchi\u00f2 perch\u00e9 pensava che gli avesse rubato tre corone d'oro, su un totale di cinquantaquattro, e quando rivede il figlio, nel Quarto Cerchio, gli rivela che Lucifero gli aveva promesso mille anni senza torture e oro infinito (se avesse ucciso il figlio, nel loro scontro). Anche per questo motivo, mentre lo affronta, il Crociato non lo assolve ma, con gran disgusto, lo getta dentro una vasca di oro bollente.\nIl gigantesco guardiano del Quinto Cerchio e il traghettatore del fiume Stige. Il suo aspetto \u00e8 quello di un demone rivestito di magma (simboleggiante la rabbia), dotato di corna di bisonte e indossa una corona simile a un giglio dentato.\nFlegias era un semidio, figlio di Ares (il Dio della guerra), che venne ucciso da Elio (il Dio del sole). All'Inferno, Flegias venne trasformato in un gigantesco demone e condannato al Quinto Cerchio dell'Inferno, come punizione per aver bruciato il Tempio di Delfi. Quando Dante giunge nel Quinto Cerchio, inconsapevolmente, lo cavalca attraverso lo Stige e, dopo aver visto Beatrice diventare la sposa di Lucifero, il Crociato sottomette il Demone e lo usa per irrompere nella Citt\u00e0 di Dite. Dopo che Dante scende nel Sesto Cerchio, Flegias rompe il terreno su cui si trova e precipita nel baratro sottostante. \nNel film d'animazione, l'aspetto fisico di Flegias \u00e8 meno caratterizzato, poich\u00e9, appare come un semplice umanoide dalla pelle verde e (a differenza del videogioco) trasporta, volentieri, Dante e Virgilio (attraverso il Quinto Cerchio dell'Inferno) senza ribellarsi. Viene neutralizzato da Lucifero, quando Dante cerca di affrontarlo (utilizzando Flegias).\nFarinata degli Uberti fu un aristocratico e condottiero fiorentino, membro dei ghibellini. Riusc\u00ec a sconfiggere i guelfi e a conquistare Firenze, tuttavia, proib\u00ec ai ghibellini di distruggere la citt\u00e0, arrivando, persino, a offrirsi di combattere contro i suoi stessi compagni, pur di proteggerla. La sua ironica ma ardente fedelt\u00e0 a Firenze, protesse la citt\u00e0 dalla totale distruzione, per mano dei ghibellini.\nDopo la morte di Farinata e di sua moglie, i loro corpi vennero riesumati e processati per eresia, dall'Inquisizione (a quei tempi, i cadaveri potevano essere dissotterrati, accusati e condannati per questo crimine). L'Inquisizione sosteneva che Uberti negasse il concetto di vita dopo la morte (seguendo gli insegnamenti di Epicuro), che l'anima morisse con il corpo e che, quindi, andava goduta (concedendosi ai piaceri). Per questa empiet\u00e0, i corpi della coppia furono ridotti in cenere mentre l'anima di Farinata, venne condannata al Sesto Cerchio dell'Inferno (in cui appare come una delle anime che si pu\u00f2 scegliere, se assolvere o dannare).\nNel film d'animazione, Farinata appare come un'antagonista. Quando Dante e Virgilio attraversano il Sesto Cerchio, vengono raggiunti dal ghibellino (ridotto a un corpo squartato e avvolto dalle fiamme) che sbeffeggia Dante (il quale, lo riconosce e lo definisce un uomo odiato, quando era in vita), predicendogli il matrimonio tra Beatrice e Lucifero mentre il Crociato, sar\u00e0 dannato all'Inferno. Tale sbeffeggiamento, provoca la rabbia di Dante che lo pugnala all'occhio, con la Croce (facendolo scomparire), per poi dichiarare il disprezzo che provava nei suoi confronti, affermando \u00ab\"Non mi \u00e8 mai piaciuto\"\u00bb.\nIl guardiano di Dite e del fiume Flegetonte. \nNel videogioco, appare come un enorme statua, dotata di una faccia appiattita con occhi rossi, una copiosa schiuma cola dalla bocca; possiede la coda di un leone, pelose e muscolose mani (fuse con il bronzo), piedi scolpiti nello smeraldo (legati con una fascia dorata), indossa un grembiule marrone e maneggia una gigantesca ascia di pietra. \nNel film d'animazione, appare come una creatura vivente che, tuttavia, si sconfigge da sola (a causa della sua rabbia animalesca, che lo rende incapace di ragionare).\nNel videogioco, appaiono come enormi statue (a cui, sono attaccate delle gabbie che salgono e scendono nel fiume). Dante \u00e8 costretto a sfruttare tali gabbie, per riuscire ad attraversare il Flegetonte. \nNel film d'animazione, appare un femminile centauro vivente, Nesso. Quando Dante e Virgilio devono attraversare il fiume, quest'ultimo chiama Nesso che (in quanto amica del poeta), accetta, volentieri, di trasportali, facendoli salire sul suo dorso.\nFrancesco Portinari \u00e8 il fratello di Beatrice. \u00c8 un personaggio che non compare nel poema originale. Uomo di buon cuore ed ottimo amico di Dante, part\u00ec con lui per la crociata, dopo che quest'ultimo giur\u00f2 a Beatrice di proteggerlo a costo della vita. Non era mosso dal fanatismo religioso dell'amico, e combatt\u00e9 solo per riavere la terra santa, invece che per giustiziare gli \"eretici\". Cerc\u00f2 invano di fermare il massacro di Dante, sia con le parole sia con la forza. Nonostante ci\u00f2, si addoss\u00f2 la colpa dell'accaduto, salvando Dante e chiedendogli di proteggere sua sorella, ma finendo abbandonato al suo destino dal guerriero e giustiziato. Di certo anche lui credette nelle parole del vescovo, perch\u00e9 non si pent\u00ec dei suoi peccati e fu condannato al settimo cerchio. \u00c8 presente sulla schiena di Gerione, dunque nel terzo girone, dove sono puniti i violenti contro Dio, natura ed arte: bestemmiatori, sodomiti ed usurai. Non si dice se sia colpevole anche di questi peccati. Appare a Dante in una versione orrendamente sfigurata di s\u00e9 stesso, in preda all'ira come molti altri crociati dannati. Dante riesce a sconfiggerlo strappandogli una spada impiantata nella sua schiena e calmandolo. Qui Francesco comprende che per Dio un omicida \u00e8 solo un omicida, indipendentemente dai suoi ideali. Verr\u00e0 infine assolto da Dante, e la sua anima lo aiuter\u00e0 sia contro Lucifero sia salvandolo dall'inferno. Nell'anime, a causa del diverso numero di registi, Francesco appare con diversi design. Nel girone dei violenti appare come un uomo biondo, nel videogioco \u00e8 bruno, senza caratteristiche demoniache, se non per alcune ferite.\nCome nel videogioco, attacca Dante per vendetta, ma verr\u00e0 sconfitto dall'ex-amico che, con la falce, gli taglia in due la testa, condannandolo a seguitare nel supplizio, anche se dispiaciuto della sua sorte. Dante prega Dio di accogliere l'anima del suo amico in Paradiso; ma dopo Lucifero ride, quindi non \u00e8 chiaro se la richiesta venga accolta oppure no. Nel fumetto l'aspetto di Francesco e la sua fine sono simili, differente lo strappo dalla schiena di tre spade; lo si vedr\u00e0 spirare tra le braccia di Dante, tornato al suo aspetto originario.\nMostro appartenente alla mitologia classica ed una delle dodici fatiche di Ercole, era un gigante con tre teste, sei braccia e sei gambe, tutte in un unico tronco. Non risulta essere un fraudolento, anche se Dante lo pone come custode del cerchio dove essi sono puniti, l'ottavo. Sono forse tarde leggende medioevali a descriverlo come un re dal volto benigno che accoglieva i suoi ospiti per poi ucciderli barbaramente. Nel poema originale \u00e8 descritto come una mostruosa chimera: testa d'uomo, corpo di drago senz'ali e coda di scorpione; egli tuttavia accompagner\u00e0 i due poeti all'ottavo cerchio. Nel videogioco \u00e8 una statua mobile con le sembianze fedeli al poema, ma che sorregge un enorme piatto chiamato \"schiena di Gerione\", su cui si consuma lo scontro tra Dante e Francesco. Nell'anime \u00e8 invece una vera e propria creatura, seppur fantasiosa (possiede le ali, non menzionate nel poema) che accompagna i due visitatori come nel libro. Nel fumetto \u00e8 un mostruoso essere ibrido di uomo, serpe e cavallo, con una testa sottile costituita da una bilancia con un numero impreciso di occhi su ogni piatto, fiamme o pelame rossiccio e segni astronomici infuocati lungo la coda. Si asservisce volentieri a Dante e trasporter\u00e0 lui e Virgilio presso le Bolge.\nDiavolo presente nell'ottavo cerchio. Nel poema originale \u00e8 il capo delle Malebranche, gruppo di diavoli custodi e punitori dei dannati che occupano la quinta bolgia, quella dei barattieri, politici corrotti. Nel videogioco invece sembra essere il custode dell'intero cerchio e di tutte le sue bolge. \u00c8 un diavolo di grosse dimensioni, seppur non gigantesco, armato di ascia e coperto dal fuoco che lo rende immune agli attacchi con la falce, in modo quindi molto simile agli spiriti di fuoco. Sembra un essere privo di razionalit\u00e0, ed in tal caso una creatura ben diversa del poema originale, in cui riesce ad ingannare Virgilio e Dante con delle bugie. Viene scagliato da Beatrice, ora regina dell'inferno, contro Dante appena costui scende dalla schiena di Gerione, cio\u00e8 ancor prima della prima bolgia, quella di ruffiani e seduttori, e di nuovo alla fine della prova della decima bolgia, quella dei falsari. \u00c8 possibile condannarlo o assolverlo. Secondo Quick Time Events pu\u00f2 essere battuto con mezzi del tutto identici a quelli usati contro i diavoli standard; e ci\u00f2 lo rende pi\u00f9 un mini-boss che un boss vero e proprio. Infatti \u00e8 l'unico che compare nell'arena dopo le porte dell'Inferno, dove vi sono solo i nemici standard, anche solo in due unit\u00e0 alla volta. Non appare nell'anime, n\u00e9 \u00e8 menzionato. Viene affrontato da Dante anche nel fumetto.\nPersonaggi appartenenti a diverse mitologie che si trovano imprigionati tra l'ottavo ed il nono cerchio. Non sono dei boss, n\u00e9 punitori o guardiani infernali, ma anzi sono loro stessi puniti come i dannati, ognuno secondo un proprio contrappasso. Sono puniti principalmente per superbia, peccato che secondo la mitologia spinse alcuni di loro a schierarsi contro l'Olimpo. Il gruppo \u00e8 costituito da Nembrot, impossibilitato alla comunicazione perch\u00e9 sa parlare e comprendere solo un linguaggio conosciuto da lui e nessun altro; Fialte, saldamente incatenato ed impossibilitato ad usare la forza di cui andava molto fiero; Anteo, gigante ucciso da Eracle e Briareo. Di questi, Anteo \u00e8 l'unico libero poich\u00e9 non prese parte alla Guerra dei Giganti, e per questo nel poema aiuta Virgilio e Dante a giungere nel nono cerchio. Nel videogame, anche se sono correttamente posti tra l'ottavo ed il nono cerchio, sembrano pi\u00f9 essere nel cerchio di Giuda perch\u00e9 sono visti patire il freddo. Non sono nemici di Dante, ma neanche alleati (anche se con il loro soffio possono far precipitare Dante in un baratro). Nell'anime sono posti nel nono cerchio, senza segni particolari, e quindi identici tra loro.\nSono impossibilitati a muoversi perch\u00e9 completamente ricoperti dal ghiaccio come i dannati della Giudecca, compreso Anteo. Nel fumetto sono i guardiani personali di Lucifero e sono enormi e feroci. Dante li far\u00e0 cadere l'uno addosso all'altro tranciandone i piedi come boscaiolo farebbe con un albero.\nAnime dannate.\nNel corso del viaggio, Dante incontrer\u00e0 le anime di noti peccatori, tratti dall'opera originale o collocati intenzionalmente dai creatori del videogioco. Egli pu\u00f2 decidere di redimerli con la croce o di condannarli con la falce. In tutto, vi sono 27 dannati e sono:\nAbilit\u00e0.\nReliquie.\nLe reliquie sono degli oggetti che possono essere trovati nell'Inferno, generalmente distruggendo con la croce i Cani Infernali, ed essere equipaggiate per avere un'abilit\u00e0 bonus nel combattimento. Inizialmente, si possono equipaggiare solo due reliquie, ma progredendo con i percorsi Santit\u00e0 ed Empiet\u00e0 si sbloccano degli slot per reliquie aggiuntive. Le reliquie possono anche salire di livello quando Dante raccoglie anime, aumentando l'effetto che forniscono.\nContenuti aggiuntivi.\nDeath Edition.\nIn Europa \u00e8 stata venduta una confezione speciale contenente, oltre al gioco:\nLa data di lancio \u00e8 il 5 febbraio, per Playstation 3 e Xbox 360. La versione americana si chiama Divine Edition, prevista solo per PlayStation 3.\nSt. Lucia Edition.\nLa \"St. Lucia Edition\" contiene:\nAltri media.\n\u00c8 stato realizzato un film d'animazione, tratto dal videogioco, intitolato \", distribuito il 9 febbraio 2010. Essendo il risultato del lavoro di sei registi, il lungometraggio \u00e8 suddiviso in sei capitoli, ciascuno dei quali, ha stile e aspetto dei personaggi differente.\nLa Panini Comics ha pubblicando in Italia, una serie a fumetti, ispirata al gioco.\nNel videogioco per PlayStation Portable dal titolo \" del 2010, Dante \u00e8 un personaggio \"nascosto\" e giocabile dopo aver finito il gioco al 100% \"da peccatore\".\nAccoglienza.\nIl gioco ha ricevuto critiche favorevoli, anche se non totalmente positive. Rubriche come Spaziogames e Everyeye.it gli hanno dato voti che vanno dall'8 al 9, elogiando il gameplay e l'ambientazione di gioco ben curata, ma non sono mancati i voti pi\u00f9 modesti in altre rubriche (7 e 6) che lo hanno considerato ripetitivo e con un sistema di combattimento troppo banale. Il voto pi\u00f9 basso \u00e8 stato 5.8, assegnatogli da 1UP.com, che lo consider\u00f2 un \"popcorn movie\" che ha impegnato ottimi talenti, ma che ha fallito nella realizzazione di un buon action game.\nLa rivista \"Play Generation\" lo classific\u00f2 come il terzo migliore titolo d'avventura del 2010. La stessa testata lo reput\u00f2 come uno dei quattro migliori giochi ambientati all'Inferno."}
{"id": "2436493", "revid": "1783371", "url": "https://it.wikipedia.org/wiki?curid=2436493", "title": "Kr\u00f3ka-Refs saga", "text": "La Kr\u00f3ka-Refs saga (che in italiano significa \"Saga di Refr l'Astuto\") \u00e8 una saga degli Islandesi scritta in norreno in Islanda nel XIV secolo. Essa narra le avventure di Refr Steinsson, le cui origini poco promettenti lo portano alla grandezza sia nell'arte del combattimento che nel tessere sotterfugi. Per il suo comportamento scaltro e per il suo stesso nome (\"Refr\" in norreno significa \"volpe\"), si ritiene ci siano analogie tra il protagonista della \"Kr\u00f3ka-Refs saga\" e Renart la volpe, il protagonista del Roman de Renart."}
{"id": "2436494", "revid": "287204", "url": "https://it.wikipedia.org/wiki?curid=2436494", "title": "Niente fiori per James Bond", "text": "Niente fiori per James Bond \u00e8 il tredicesimo romanzo della saga dell'agente britannico firmato da John Gardner.\nTrama.\nUna serie di misteriosi assassini interessa i servizi segreti di tutto il mondo; tra questi, c'\u00e8 quello di Laura March, agente dell'MI5 avvelenata a Grindelwald da una puntura di tetradotossina.\nNon potendo indagare al di fuori dei confini britannici, l'MI5 chiede aiuto all'MI6 che affida a James Bond il caso. L'agente britannico \u00e8 affiancato da Fredericke \"Flicka\" von Gr\u00fcsse, un'avvenente investigatrice del Servizio di Sicurezza Svizzero, che lo informa sul fatto che Laura si trovava probabilmente in compagnia del fratello David che alcuni anni prima era stato uno spietato serial killer, condannato alla detenzione in un manicomio criminale; l'uomo risulta per\u00f2 morto da parecchi anni.\nBond e \"Flicka\" proseguono l'indagine nell'albergo che ospitava la donna assassinata, trovando inquietanti lettere d'amore tra Laura e David. Sconvolti dalla scoperta i due si sfogano con un'intensa prestazione sessuale, durante la quale Bond ricorda quanto aveva amato proprio tra le montagne svizzere la sfortunata moglie Tracy. Il mattino successivo Bond scopre che la lettera di Laura a David \u00e8 sparita.\nLe indagini proseguono sulla scena del delitto con l'aiuto di Bodo Lempke della polizia di Interlaken; il tutto si interrompe quando giunge la comunicazione che il caso \u00e8 stato tolto ai due agenti a causa della sparizione di una prova e delle lamentele dell'hotel per le rumorose effusioni amorose.\nRientrato a Londra, dopo aver subito una sonora tirata d'orecchi da M Bond va ad un appuntamento con Carmel Chantry, un agente dell'MI5 amica di Laura. La donna informa Bond che l'MI5 cercava di nascondere la parentela di Laura ed che da alcuni anni aveva una relazione con l'attore David Dragonpol, rapporto per\u00f2 terminato da poche settimane.\nL'agente segreto reicontra \"Flicka\" e partecipa al funerale di Laura March; malgrado la richiesta della famiglia di non portare fiori, alla cerimonia compaiono alcuni fiori e Bond \u00e8 colpito dalla presenza di alcune rose bianche con profonde venature scarlatte. Chiama immediatamente alcuni suoi contatti in vari Servizi Segreti e scopre che ai funerali delle vittime dei giorni precedenti erano presenti delle rose ibride; decide cos\u00ec di partire con \"Flicka\" per costeggiare il Reno e giungere allo \"Schloss Drache\", la residenza di Dragonpol che come hobby coltiva fiori.\nBond e \"Flicka\" si presentano a David Dragonpol come colleghi di Laura. L'uomo, commosso, mostra loro l'enorme casa allestita come un museo dedicato alla storia del teatro. Durante la cena conoscono Maeve Horton, sorella di David Dragonpol che si occupa del giardino e delle sperimentazioni sulle rose.\nIntrufolandosi nelle stanze segrete della villa, scoprono che Dragonpol \u00e8 un appassionato di attentati politici e ne colleziona macrabi ricordi. Leggendo degli appunti, sospettano che stia pensando ad un attentato presso il Teatro alla Scala di Milano. Decidono di scappare e si trovano ad attraversare grottesche rappresentazioni teatrali.\nGiunti a Milano, Bond e \"Flicka\" sono accompagnati da Bodo Lempke ad una riunione presso Villa d'Este con M e Gianfranco Orsini, il capo dei Servizi Segreti italiani. Dragonpol \u00e8 ufficialmente sospettato di essere l'esecutore degli assassini e di star organizzando un attentato a Milano. In riva al lago, Bond regala uno zaffiro a \"Flicka\" dichiarandole il suo amore.\nDavanti al Duomo di Milano, Carmel sta per svelare a Bond di essere stata molto amica di Dragonpol e di conoscere un segreto quando viene assassinata assieme ad un uomo identico al criminale. Per il duplice omicidio \u00e8 fermato Daniel Dragonpol, fratello gemello di David di cui nessuno sapeva l'esistenza che desiderava da tempo interrompere la lunga sequenza di assassini organizzati dal fratello.\nConvinti di aver chiuso il caso, Bond e \"Flicka\" partono per Atene, dove subiscono un attentato da cui si salvano per miracolo: accanto a loro giacciono rose bianche venate di scarlatto. Scoprono cos\u00ec che Daniel in realt\u00e0 \u00e8 David ed \u00e8 scappato dalla custodia italiana; anche Maeve non si trova pi\u00f9. Convocati da M, vengono informati che Ben, il capo del servizio di sicurezza di EuroDisney, indaga su un possibile attentato alla Principessa Diana durante la visita al parco dei divertimenti.\nProprio ad EuroDisney a Parigi Bond sfida per l'ultima volta le manie di Dragonpol, uccidendolo con la stessa bomba chimica che il serial killer avrebbe voluto usare. \"Flicka\" infine riesce a scoprire Maeve Horton tra i fotografi e ad arrestarla."}
{"id": "2436497", "revid": "287204", "url": "https://it.wikipedia.org/wiki?curid=2436497", "title": "Kroka-Refs saga", "text": ""}
{"id": "2436498", "revid": "114325", "url": "https://it.wikipedia.org/wiki?curid=2436498", "title": "Saga di Kr\u00f3ki-Refr", "text": ""}
{"id": "2436499", "revid": "287204", "url": "https://it.wikipedia.org/wiki?curid=2436499", "title": "Saga di Kroki-Refr", "text": ""}
{"id": "2436500", "revid": "114325", "url": "https://it.wikipedia.org/wiki?curid=2436500", "title": "Saga di Refr l'Astuto", "text": ""}
{"id": "2436501", "revid": "114325", "url": "https://it.wikipedia.org/wiki?curid=2436501", "title": "Saga di Refr Steinsson", "text": ""}
{"id": "2436503", "revid": "7336", "url": "https://it.wikipedia.org/wiki?curid=2436503", "title": "Nastri magnetici", "text": ""}
{"id": "2436512", "revid": "834", "url": "https://it.wikipedia.org/wiki?curid=2436512", "title": "Julio Gonz\u00e1lez (Bildhauer)", "text": ""}
{"id": "2436515", "revid": "287204", "url": "https://it.wikipedia.org/wiki?curid=2436515", "title": "Julio Gonz\u00e1lez", "text": ""}
{"id": "2436521", "revid": "228587", "url": "https://it.wikipedia.org/wiki?curid=2436521", "title": "The Saboteur", "text": "The Saboteur \u00e8 un videogioco action-adventure del 2009, sviluppato da Pandemic Studios e pubblicato da Electronic Arts per PlayStation 3, Xbox 360 e Windows\nIl gioco \u00e8 uscito in Europa il 4 dicembre 2009 e in Nord America l'8 dicembre 2009.\nTrama.\nIl gioco \u00e8 ambientato nella citt\u00e0 di Parigi nel 1940, durante la seconda guerra mondiale.\nIl protagonista del gioco \u00e8 l'irlandese Sean Devlin (basato sull'eroe di guerra William Grover-Williams), pilota di auto da corsa in Francia. Sean si reca in Germania per disputare una gara sul circuito di Saarbr\u00fccken con il suo team composto da Vittore Morini, il suo meccanico di fiducia, Jules Rousseau, suo carissimo amico, e Veronique, la sorella di Jules.\nPrima di partecipare alla gara, il team si incontra presso il bar Red Ox di Saarbr\u00fccken. Qui Sean fa la conoscenza dell'arrogante Kurt Dierker, suo rivale favorito nella corsa, con cui scatena una rissa dopo alcuni apprezzamenti poco gentili su Veronique. Fuori dal bar, Sean e Jules si trovano circondati dalla Gestapo, ma vengono salvati da Skylar Sinclair, una vecchia fiamma di Sean a sua volta pilota di auto da corsa. Dopo un breve inseguimento, i tre riescono a scappare e ad arrivare al loro albergo.\nIl giorno successivo, Sean e Kurt disputano la gara. Il tedesco \u00e8 tallonato da vicino da Sean che sta quasi per superarlo vincendo la gara, ma Dierker spara alle gomme dell'auto di Sean facendolo finire fuori strada.\nDecisi a vendicarsi nonostante i consigli opposti di Veronique e Vittore, Sean e Jules seguono il tedesco presso la sua fabbrica di auto, rubano l'auto con cui il tedesco ha vinto la corsa e la buttano gi\u00f9 da un precipizio. I due vengono sorpresi a godersi il risultato del loro scherzo da numerosi soldati dell'esercito nazista, e vengono catturati e imprigionati nella fabbrica. Sean scopre che Dierker \u00e8 un agente segreto nazista, e non esita a torturare Jules pur di far confessare a Sean di essere, in realt\u00e0, un agente segreto dell'Intelligence britannica. Sean non pu\u00f2 confessare ci\u00f2 che non \u00e8 e Dierker, pur di farlo parlare, uccide Jules.\nDa quel momento Sean comincia a provare un tremendo desiderio di vendetta nei confronti di Dierker. Sean riesce a liberarsi e si reca alla fattoria di Vittore in Francia, ma lungo il percorso scopre con orrore che l'esercito nazista ha invaso il paese mettendolo a ferro e fuoco. Dopo aver salvato Vittore e Veronique dalla crudelt\u00e0 dei nazisti, i tre si dirigono verso Parigi, e trovano rifugio all'interno del \"Belle de Nuit\", un locale di cabaret e ballerine burlesque di propriet\u00e0 della famiglia di Veronique. Sean si nasconde e per tre mesi annega i suoi dispiaceri nell'alcool fino a quando viene contattato da Luc Gaudin, uno scrittore membro della Resistenza francese che vede in lui, grazie anche al coraggio dimostrato nell'affrontare Dierker, un membro ideale della \"Resistance\" per combattere i nazisti. Luc assegna a Sean diverse missioni atte a sabotare le forze tedesche a Parigi.\nSean incontra nuovamente Skylar Sinclair che, dopo averlo sedotto e drogato, lo porta da Bishop, dell'Intelligence britannica, che gli rivela che anche Skylar \u00e8 un agente segreto e che proprio l'aver visto Sean in compagnia di Skylar ha convinto Dierker di avere a che fare con un agente sotto copertura. Bishop invoglia Sean a lavorare per lui in cambio di informazioni sulla posizione e le attivit\u00e0 di Dierker, e Sean, inizialmente restio, decide di accettare.\nSean recupera una misteriosa cassa da un mausoleo su ordine di Bishop. Dopo averla consegnata, riceve l'informazione per rintracciare Dierker: il tedesco \u00e8 in volo a bordo di uno Zeppelin in partenza da Parigi diretto a Berlino. Sean riesce a salire sullo Zeppelin e ad inseguire Dierker, ma quest'ultimo, dopo aver distrutto alcune bombole di idrogeno, si lancia col paracadute. Sean \u00e8 costretto a lanciarsi senza paracadute, ma miracolosamente sopravvive alla caduta.\nRitornato a Parigi, Sean intuisce che tra Luc e Veronique si \u00e8 instaurato un rapporto che potrebbe essere pericoloso per la ragazza, ma Luc lo invita a prendere contatto con un'altra cellula della resistenza di Parigi. Sean incontra quindi Margot, leader della cellula, che prima di potersi fidare di lui, lo incarica di salvare Yosef Bryman, il migliore agente di Margot, caduto nelle mani dei nazisti. A missione compiuta, Luc contatta Sean per informarlo che solo un'azione combinata di tutte le cellule della resistenza pu\u00f2 liberare Parigi dal giogo dei nazisti, e incarica Sean di contattare il terzo e ultimo leader per organizzare un incontro.\nDurante la riunione, ai quattro viene tesa un'imboscata che li costringe a scappare. In un breve incontro nel quartier generale della resistenza nelle catacombe, Luc rivela i suoi piani per il Grand Prix di Parigi: verr\u00e0 ordinato un attacco simultaneo a tutti i punti nevralgici dell'esercito nazista durante la corsa dopo che l'auto pilotata da un membro della resistenza si sar\u00e0 schiantata contro il palco d'onore. Sean, anche se poco convinto, accetta di correre, e decide di recuperare l'Aurora, l'auto con cui aveva corso al Gran Premio di Saarbr\u00fccken.\nNel frattempo Skylar obbliga Sean ad aiutarla a far fuggire il dottor Kessler, un illustre scienziato tedesco deciso a cambiare bandiera. Lo scienziato, per\u00f2, non \u00e8 disposto a lasciare la figlia Maria in Francia, e obbliga Sean a ritrovarla. Yosef indirizza Sean verso il comune della citt\u00e0, da cui riesce a fuggire con la ragazza, solo per scoprire che il quartier generale in cui si trovano Luc e Veronique \u00e8 attaccato dai nazisti. Veronique viene catturata dai nazisti per colpa della codardia di Luc, e Sean, dopo averlo picchiato, lascia la Resistenza. Yosef suggerisce a Sean di intercettare le comunicazioni della Gestapo per scoprire dove viene tenuta Veronique, e scopre cos\u00ec che Veronique \u00e8 tenuta prigioniera nel Palazzo di Giustizia, un luogo atroce nella zona di Notre-Dame. Riesce a far evadere Veronique poco prima che venisse giustiziata e la riporta da Luc. Ormai fuori dalla Resistenza, Sean rifiuta di pilotare l'auto durante il Grand Prix, ma scopre che proprio il suo amico Vittore si \u00e8 fatto avanti al suo posto.\nPoco prima della gara, Sean tramortisce Vittore e prende il suo posto, battendo Dierker e lanciando l'auto contro il palco d'onore, ma durante la corsa Yosef lo informa che il \"Belle de Nuit\" \u00e8 sotto attacco poco prima di morire. Al termine della gara, Sean torna al Belle solo per trovarvi rovine annerite e il suo amico Vittore morente. Vittore, prima di morire, lo avverte che i nazisti sono diretti al rifugio segreto nella catacombe, e Sean si precipita sul posto. Durante la lotta, Luc rimane incastrato sotto un muro di roccia fatto crollare dai nazisti. Luc implora Sean di sparargli per non farlo catturare vivo dai nazisti, ma si rifiuta: sar\u00e0 Veronique, ormai completamente convertita alla causa della Resistenza, ad uccidere il suo amante.\nSkylar informa Sean che il dottor Kessler e sua figlia sono stati catturati dai nazisti, e convince Sean a seguirla in Germania con Veronique per salvarli. Sean ritorna quindi nella fabbrica in cui era stato ucciso Jules, e dopo aver salvato il dottore e la figlia ritornano in Francia. Qui scoprono che l'intera citt\u00e0 \u00e8 in rivolta e che il suo acerrimo nemico Dierker \u00e8 diventato completamente pazzo. Sean si dirige al posto di comando di Dierker sulla Torre Eiffel. L'atmosfera che regna ai vari piani della Torre \u00e8 particolarmente sinistra: molti ufficiali nazisti d'alto rango si sono suicidati con le loro amanti. Sean si scontra con Dierker al piano pi\u00f9 alto della Torre, e al termine della lotta lo uccide buttandolo gi\u00f9, vendicando finalmente Jules.\nModalit\u00e0 di gioco.\n\"The Saboteur\" \u00e8 un gioco d'azione in terza persona con elementi marcatamente stealth. Il giocatore pu\u00f2 decidere di affrontare le missioni proposte utilizzando la forza bruta oppure operare con un approccio di basso profilo. La possibilit\u00e0 di scalare e arrampicarsi sui tetti e gli edifici di Parigi \u00e8 un elemento fondamentale per la buona riuscita delle missioni, anche per via dei diversi percorsi individuabili per portarle a termine. Tra le abilit\u00e0, Sean pu\u00f2 travestirsi da nazista uccidendone uno senza farsi individuare e soltanto tramite combattimenti corpo a corpo.\nSe il personaggio guidato dal giocatore si dirige in zone interdette al pubblico o tiene un comportamento \"sospetto\" (arrampicarsi, tenere un'arma in pugno, piazzare un esplosivo, ecc.) i soldati si insospettiranno e giunti ad una certa soglia segnalata da un indicatore sull'interfaccia daranno l'allarme con un fischietto ed inizieranno ad attaccare ed inseguire il personaggio. Utilizzando un travestimento nelle aree riservate o tenendo un atteggiamento \"non sospetto\" alla vista dei soldati, il giocatore pu\u00f2 compiere alcune azioni senza che venga data l'allarme o comunque senza venire scoperto. Da qui la componente stealth e strategica del gioco.\nIl giocatore ha la possibilit\u00e0 di guidare e rubare un gran numero di veicoli, dalle semplici auto guidate dagli abitanti parigini, ad auto da corsa speciali sbloccabili grazie ad una serie di missioni facoltative sparse sulla vasta area di gioco.\nUn elemento molto importante del gameplay consiste nella scelta degli sviluppatori di dividere in due tipi le aree di gioco: le aree in cui il giocatore ha gi\u00e0 distrutto i centri nevralgici dell'esercito nazista e le aree ancora occupate. In queste ultime, la particolarit\u00e0 risiede nella scelta di visualizzare gli ambienti in bianco e nero e sotto un continuo temporale, lasciando come uniche \"macchie di colore\" il rosso delle bandiere naziste od altri sporadici elementi. Ogni qualvolta il giocatore aumenta l'influenza della resistenza francese in un'area occupata (distruggendo postazioni ed altri elementi nazisti), il colore completo si diffonde nell'area circostante.\nDistruggendo gli elementi di propaganda nazista sparsi per la citt\u00e0, dagli altoparlanti alle torri di osservazione, dalle postazioni dei cecchini ai carri armati, il giocatore pu\u00f2 guadagnare punti al mercato nero da investire nell'acquisto di armi, munizioni, esplosivi e potenziamenti per armi e auto.\nAl termine di ogni missione principale portata a termine con successo, il giocatore viene ricompensato da punti esperienza dai molteplici benefici: dalla riduzione dei prezzi per l'acquisto di armi al mercato nero all'aumento della precisione di fuoco delle armi, da maggiore maneggevolezza delle auto che \u00e8 possibile guidare all'abilit\u00e0 di infiltrarsi di nascosto in un edificio nemico.\nDa sottolineare, inoltre, il linguaggio utilizzato nel gioco particolarmente scurrile e l'abbondante presenza di nudi femminili, che nelle versioni console era possibile abilitare installando un DLC specifico, e che nella versione PC \u00e8 stata inserita come opzione all'interno del menu di configurazione. Per questi motivi, il gioco \u00e8 stato classificato \"Mature +17\" da ESRB.\nPersonaggi.\nAlleati.\nCapi della Resistenza.\nLuc \u00e8 un carismatico leader della guerriglia che cerca di unire le varie fazioni ribelli di Parigi in un singolo movimento di Resistenza. La passione patriottica di Luc \u00e8 una sorta di ispirazione per tutti coloro intenti ad opporsi all'occupazione nazista.\nNemici.\nInoltre Dierker dopo essere ucciso cade dalla Torre Eiffel \nDistribuzione.\n\"The Saboteur\" \u00e8 l'ultimo gioco sviluppato da Pandemic Studios. Subito dopo l'uscita, infatti, la software house \u00e8 stata messa in liquidazione.\nSviluppato con il motore proprietario Odin Engine gi\u00e0 utilizzato per il precedente \"\", alla sua uscita il gioco ha scatenato le proteste dei giocatori in quanto mancante di supporto per le schede grafiche ATI. Inoltre, un problema su pc con processore Quad Core ha obbligato i giocatori a disabilitare il flusso dati multi-processore, costringendo il flusso su un solo core. Il 18 dicembre 2009 Pandemic Studios ha pubblicato una patch beta fornendo una soluzione alternativa per risolvere il problema.\nAccoglienza.\nIl gioco ha ricevuto un punteggio di 7.5/10 su IGN, che ne ha esaltato la qualit\u00e0 degli effetti sonori e le visuali in bianco e nero, criticando il gameplay mal sviluppato e il reparto animazioni.\n\"The Games Machine\" ha assegnato al gioco un punteggio di 80/100, criticando la realizzazione tecnica poco precisa e animazioni poco curate, pur lodando l'ottimo doppiaggio italiano e l'atmosfera di grande impatto della Parigi occupata.\nMultiplayer.it ha dato al prodotto la valutazione di 7,8/10, commentando: \u00abThe Saboteur \u00e8 un titolo molto divertente, che parte da basi free roaming alla GTA per poi prendere una deriva action platform che nonostante sia prona verso una certa ripetitivit\u00e0 di fondo, riesce nell'intento di non annoiare troppo [...]. Purtroppo non tutto per\u00f2 funziona, l'intelligenza artificiale \u00e8 francamente rivedibile, cos\u00ec come l'impianto narrativo di fondo, mal sfruttato visto il setting del gioco.\u00bb. Fornisce inoltre una discretamente positiva valutazione per quanto concerne grafica ed aspetti tecnici."}
{"id": "2436525", "revid": "287204", "url": "https://it.wikipedia.org/wiki?curid=2436525", "title": "Prima Divisione 1935-1936 (pallacanestro femminile)", "text": "La Prima Divisione Femminile di pallacanestro rappresenta la seconda categoria italiana. Le squadre iscritte sono state suddivise su base regionale."}
{"id": "2436526", "revid": "834", "url": "https://it.wikipedia.org/wiki?curid=2436526", "title": "Si le grain ne meurt", "text": ""}
{"id": "2436527", "revid": "204012", "url": "https://it.wikipedia.org/wiki?curid=2436527", "title": "Sfintere esterno", "text": ""}
{"id": "2436528", "revid": "204012", "url": "https://it.wikipedia.org/wiki?curid=2436528", "title": "Sfintere interno", "text": ""}
{"id": "2436535", "revid": "154398", "url": "https://it.wikipedia.org/wiki?curid=2436535", "title": "Vibrione del colera", "text": ""}
{"id": "2436543", "revid": "1305772", "url": "https://it.wikipedia.org/wiki?curid=2436543", "title": "Simulman", "text": "Simulman, creato da Francesco Carl\u00e0, \u00e8 una serie di videogiochi di genere avventura dinamica pubblicati nel 1993-1994 dalla software house italiana Simulmondo come collana mensile in edicola, per Amiga e DOS. Usc\u00ec a partire dal 20 marzo 1993 e si affiancava ad altre collane simili della Simulmondo che erano basate su celebri fumetti (Diabolik, Dylan Dog, Tex), mentre Simulman era la prima ambientazione originale. Tutti gli episodi riuniti, insieme a quelli di \"Diabolik\", uscirono anche in raccolta su CD-ROM per PC.\nTrama.\nNel 2021 molte persone trascorrono buona parte del tempo all'interno dei vari mondi della realt\u00e0 virtuale. Sono in aumento anche i crimini virtuali per cui \u00e8 stato creato un apposito corpo speciale di polizia, del quale Simulman \u00e8 il migliore agente. Il pi\u00f9 pericoloso nemico di Simulman \u00e8 SS-DOS, un sistema operativo antropomorfo (parodia di MS-DOS), che ha un grosso potere sulle reti simulate; Simulman lo incontra in diversi episodi della serie, senza per\u00f2 affrontarlo direttamente. SS-DOS controlla in particolare un luogo spaventoso chiamato Doors (\"porte\"), un insieme di porte sui mondi virtuali negativi che si aprono improvvisamente e ingoiano persone e esseri virtuali. Il miglior alleato di Simulman \u00e8 Cactus, un grosso nero che nel mondo reale \u00e8 costretto su una sedia a rotelle tecnologica.\nIn questo universo gli strumenti di comunicazione diffusi sono il TWatch, scanner portatile che digitalizza un essere umano; TV Tel, un misto di telefono e computer; TV Fax, un ufficio portatile; Vrrrr, un videotelefono (tutti oggetti futuristici per l'epoca di pubblicazione). Simulman guida una Ferrari restaurata, anch'essa con tendenze smaterializzanti. Nei mondi virtuali si incontrano anche i Simuloids e i Virtuss, corpi di polizia immateriali non sempre con compiti di ordine pubblico.\nModalit\u00e0 di gioco.\nGli eventi sono narrati da sequenze di immagini perlopi\u00f9 statiche, con testi sovraimpressi in italiano, su scenari spesso di tipo cyberpunk. Le scelte del giocatore vengono fatte con men\u00f9 a scelta multipla o negli episodi pi\u00f9 avanzati anche con icone. Nelle fasi di azione diretta, il giocatore controlla Simulman mostrato con visuale di lato, in ambienti formati da un insieme di schermate collegate a labirinto. In queste fasi il personaggio pu\u00f2 camminare e correre in orizzontale, saltare, usare porte, usare l'eventuale arma, richiamare lo status e l'inventario."}
{"id": "2436544", "revid": "7336", "url": "https://it.wikipedia.org/wiki?curid=2436544", "title": "Pseudomorfo", "text": ""}
{"id": "2436546", "revid": "7336", "url": "https://it.wikipedia.org/wiki?curid=2436546", "title": "Pseudomorfa", "text": ""}
{"id": "2436556", "revid": "834", "url": "https://it.wikipedia.org/wiki?curid=2436556", "title": "Profondo nero (saggio)", "text": "Profondo nero - Mattei, De Mauro, Pasolini. Un'unica pista all'origine delle stragi di Stato \u00e8 un saggio - inchiesta giornalistica di Giuseppe Lo Bianco e Sandra Rizza, entrambi collaboratori de \"il fatto quotidiano\" e \u201cMicroMega\u201d. ISBN 9788861900585, pubblicato dalla casa editrice Chiarelettere. Gli autori stabiliscono un collegamento tra il delitto Mattei e le successive uccisioni di De Mauro e Pasolini Pasolini darebbe indicazioni importanti sul delitto Mattei nel suo libro Petrolio. L'intervista inedita a Pelosi ha riaperto la discussione sui mandanti dell'uccisione di Pasolini."}
{"id": "2436560", "revid": "767487", "url": "https://it.wikipedia.org/wiki?curid=2436560", "title": "Taberna Mylaensis", "text": "La Taberna Mylaensis \u00e8 un gruppo musicale italiano di genere folk originario di Milazzo, fondato da Luciano Maio.\nIl gruppo, nato nel 1975 e tuttora attivo, si dedica al recupero della tradizione musicale della Sicilia: canti basati sul lavoro dei vendemmiatori e dei mietitori, canti religiosi, canti d'amore, canti di rabbia e di protesta.\nStoria.\nVari artisti hanno fatto parte del gruppo, ma sempre con Luciano Maio come punto di riferimento. I membri del gruppo sono cantautori, compositori e rielaboratori della musica siciliana.\nLa musica della Taberna \u00e8 stata influenzata dalle culture dei popoli che sono stati presenti in Sicilia, tra cui Greci, Arabi e Normanni.\nIl repertorio del gruppo, inizialmente, basato su canzoni di protesta, con il passare degli anni si \u00e8 spostato su un genere pi\u00f9 contemporaneo.\nPossiamo dividere la storia del Taberna Mylaensis in tre periodi.\n1975 - 1980: Le origini.\nIn questo periodo, il repertorio era basato su brani della tradizione, raccolti oralmente o tratti dalle ricerche di etnomusicologi o storici delle tradizioni popolari.\nNel 1976 il gruppo pubblica il primo disco, l'album doppio \"Fammi ristari - Populi e Santi\", che raccoglie canti di lavoro, canzoni d'amore, canti di carcerati, canti religiosi, tarantelle e ninne nanne.\nSempre nello stesso anno, il gruppo partecipa al tour nazionale di Francesco De Gregori, esperienza che gli permette di apparire in vari programmi radio-televisivi.\nNel 1978 la Taberna svolge una tourn\u00e9e nei Paesi Bassi dove torner\u00e0 due anni dopo per rappresentare l'Italia al Winterfolkfestival di Dordrecht e Arnhem (Paesi Bassi).\n1980 - 1996.\nIn questo periodo la Taberna compone ed integra il repertorio con brani di nuova composizione.\nNel 1981 con il nuovo l.p. 'Gricalata' la Taberna inaugura una nuova fase musicale \"Folk Rock\".\nIl gruppo \u00e8 ancora invitato a festival internazionali, che fanno accrescere la sua popolarit\u00e0 all'estero e, soprattutto nei Paesi Bassi, consentendogli di partecipare al festival 'Pan Records', importante etichetta specializzata in musiche etniche e world. D'ora in poi i loro dischi saranno pubblicati in tutto il mondo.\nNel 1996 esce il CD \"Allah Muntagna\", che raccoglie 18 brani di canti d'amore, lotta e storie popolari.\n1998 - 2004.\nNel 1998 esce l'album \"L'anima du munnu\". Con quest'album Maio elabora una nuova poetica, che esplora nuove relazioni con le culture del bacino mediterraneo (dai Greci, Romani, Arabi Normanni). In questo album si pu\u00f2 ascoltare l'anima della Sicilia, la filosofia popolare e il rapporto mistico con la natura.\nSempre nel 1998 la Taberna partecipa al Concert Hall di Istanbul, in Turchia.\nNel 2001 esce il CD \"La Chiami Sicilia\", contenente undici brani registrati dal vivo. Questo CD nasce per festeggiare i venticinque anni del gruppo, raccogliendo le pagine pi\u00f9 importanti della carriera.\nNel 2004 esce il nuovo CD \"E vinniru du mari...Federicu\", come omaggio alla Scuola Poetica Siciliana (sec.XIII) nel Regno Siculo-Normanno di Federico II di Svevia. \"E vinniru du mari...Federicu\" parla dei siciliani che, provano una sempre pi\u00f9 diffusa spinta a voltarsi indietro per riscoprire le proprie radici.\nL'album raccoglie brani strumentali e ballate su Federico II di Svevia.\nRepertorio attuale.\nIl repertorio della Taberna Mylaensis si fonda sulla cultura folklorica siciliana influenzata dalle musiche e culture dai paesi dell'area mediterranea: canti popolari, ballate e poesie dialettali, danze e suoni con strumenti tradizionali."}
{"id": "2436564", "revid": "287204", "url": "https://it.wikipedia.org/wiki?curid=2436564", "title": "Maglione", "text": ""}
{"id": "2436580", "revid": "256896", "url": "https://it.wikipedia.org/wiki?curid=2436580", "title": "Villa del Rosario", "text": ""}
{"id": "2436584", "revid": "28592", "url": "https://it.wikipedia.org/wiki?curid=2436584", "title": "Duchi di Biandrate", "text": ""}
{"id": "2436585", "revid": "767487", "url": "https://it.wikipedia.org/wiki?curid=2436585", "title": "Gaspare Fossati", "text": "Biografia.\nI suoi genitori erano Ambrogio Marcellino e Virginia Rippa, del padre si conosce il mestiere, un imprenditore nel campo dell'edilizia. Dopo aver studiato a Venezia all'Accademia di belle arti e all'Accademia di belle arti di Brera a Milano dal 1822 al 1827. Durante l'ultimo anno vince il concorso di architettura col progetto di un \"pubblico archivio per una citt\u00e0 capitale\". Dopo essersi recato a Roma (1827-1832), dove si hanno numerose testimonianze descrittive del suo soggiorno (39 vedute litografate e due taccuini di viaggio). In questi anni conosce altri pittori francesi ed artisti russi; si reca anche nella vicina Campania.\nNel 1833 giunge a San Pietroburgo e nel 1836 viene nominato accademico ed architetto ufficiale della corte imperiale. Sposa nel 1836 Giuseppina Rusca, proveniente da una famiglia di architetti. Nel 1837 viene inviato dallo zar Nicola I ad Istanbul con il compito di costruire la nuova sede dell'ambasciata russa a Pera. Decide di ristrutturare il palazzo Venezia, sede dell'ambasciata austriaca. In questi anni cambia stile, dal classico al romantico adattandosi alle situazioni. Dal 1840 \u00e8 membro dell'Accademia di belle arti di Brera.\nNel 1847 il sultano Abdul Mejid I lo incarica di restaurare la moschea di Hagia Sophia; dove lavora con il fratello Giuseppe, altro architetto. Racconta e descrive i vari lavori a cui ha preso parte, in un albo pittorico pubblicato a Londra nel 1852. Nel 1858 rientra a Morcote, e dopo aver costruito una casa in riva al lago si dedica ad una cappella funeraria creata in stile moresco. Fa parte della commissione per l'esame dei progetti della Galleria Vittorio Emanuele mentre a Milano lavora sulla piazza del Duomo."}
{"id": "2436588", "revid": "267975", "url": "https://it.wikipedia.org/wiki?curid=2436588", "title": "Chiesa cattolica in Zimbabwe", "text": "La Chiesa cattolica in Zimbabwe \u00e8 parte della Chiesa cattolica universale in comunione con il vescovo di Roma, il papa.\nStoria.\nIl primo tentativo di evangelizzare lo Zimbabwe \u00e8 stato fatto nel XVI secolo dal padre gesuita portoghese Gonzalo da Silveira, la cui missione per\u00f2 fu molto breve: egli fu martirizzato il 16 marzo 1561 vicino al confine con l'attuale Mozambico, non lontano da Tete. Seguirono i padri Domenicani che si stabilirono a sud dello Zambesi e vi rimasero fino al 1775. I domenicani annunciarono il vangelo nell'impero di Monomotapa, riuscendo a fare presa sui figli dell'imperatore stesso: uno di questi, Miguel, fu ordinato sacerdote a Goa: fu il primo nero dello Zimbabwe a diventare prete cattolico. Tuttavia la comunit\u00e0 cattolica nel regno di Monomotapa non fu mai molto numerosa.\nI gesuiti fece un secondo tentativo tornando in Zimbabwe nel 1607 e rimanendovi fino al 1759. Dopo il 1775 tutto il lavoro missionario cattolico ebbe termine per l'espulsione dei missionari ed il cristianesimo scomparve.\nNel 1879 la Congregazione di Propaganda Fide fonda la \"missione dello Zambesi\" (che comprendeva gli attuali Zimbabwe e Zambia), affidata ai Gesuiti: questi creano a Salisbury (l'odierna Harare) una missione che ha per\u00f2 scarso successo. Un'altra missione \u00e8 fondata nel 1887 nel Matabeleland, a ovest del Paese. Il territorio rimane in mano ai Gesuiti e legato alla \"missione dello Zambesi\" fino al 1927: in questa data diventa autonomo prima come prefettura apostolica e poi dal 1931 come vicariato apostolico. A partire dal 1932 sono erette le circoscrizioni ecclesiastiche. Nel 1988 la Chiesa cattolica in Zimbabwe riceve la visita pastorale di papa Giovanni Paolo II.\nOrganizzazione ecclesiastica.\nLa Chiesa cattolica \u00e8 presente sul territorio con 2 sedi metropolitane e 6 diocesi suffraganee:\nStatistiche.\nLa Chiesa cattolica in Zimbabwe al termine dell'anno 2007 su una popolazione di 15.217.396 persone contava 1.367.669 battezzati, corrispondenti all'8,9% del totale. Inoltre gestiva 236 istituti scolastici e 74 istituti di beneficenza.\nNunziatura apostolica.\nSanta Sede e Zimbabwe hanno stabilito normali relazioni diplomatiche il 26 giugno 1980. L'anno successivo \u00e8 stata eretta la Nunziatura apostolica con sede ad Harare. Fino al 1993 i nunzi svolgevano anche le funzioni di Delegati apostolici del Mozambico ed avevano il titolo di \"pro-nunzio\".\nConferenza episcopale.\nL'episcopato cattolico del Paese \u00e8 riunito nella Conferenza dei vescovi cattolici dello Zimbabwe (\"Zimbabwe Catholic Bishops' Conference\", ZCBC), istituita dalla Santa Sede il 1\u00ba ottobre 1969. Gli statuti della Conferenza sono stati approvati il 25 marzo 1981.\nLa ZCBC \u00e8 membro della \"Inter-Regional Meeting of Bishops of Southern Africa\" (IMBISA) e del \"Symposium of Episcopal Conferences of Africa and Madagascar\" (SECAM).\nElenco dei Presidenti della Conferenza episcopale:\nElenco dei Vicepresidenti della Conferenza episcopale:\nElenco dei Segretari generali della Conferenza episcopale:"}
{"id": "2436596", "revid": "7459", "url": "https://it.wikipedia.org/wiki?curid=2436596", "title": "Rav (amora)", "text": ""}
{"id": "2436601", "revid": "28592", "url": "https://it.wikipedia.org/wiki?curid=2436601", "title": "Dipartimento della Colombia", "text": ""}
{"id": "2436611", "revid": "2730", "url": "https://it.wikipedia.org/wiki?curid=2436611", "title": "Battaglia di Oak Grove", "text": "La battaglia di Oak Grove, anche nota come battaglia di French's Field o King's School House, ebbe luogo il 25 giugno 1862, nella contea di Henrico, prima delle battaglie dei sette giorni (campagna peninsulare) nel corso della guerra di secessione. Il generale George B. McClellan avanz\u00f2 le sue linee con l'obbiettivo di porre Richmond entro la portata delle sue batterie d'assedio. Due divisioni dell'Unione appartenenti al III Corps (ACW), attaccarono attraverso White Oak Swamp, ma vennero respinte dalle truppe Confederate al comando del generale Benjamin Huger. McClellan, che era cinque chilometri pi\u00f9 indietro, inizialmente telegraf\u00f2 di sospendere l'attacco, ma ordin\u00f2 un nuovo attacco, sullo stesso campo, dopo essere arrivato al fronte. Le tenebre misero fine ai combattimenti. L'Unione guadagn\u00f2 soltanto 500 metri, al costo di pi\u00f9 di 1.000 caduti fra le due parti in lotta.\nAntefatto.\nA seguito della situazione di stallo verificatasi dopo la battaglia di Seven Pines del 31 maggio e 1\u00ba giugno 1862, l'Armata del Potomac di McClellan rimase passivamente sulle sue posizioni nei dintorni orientali di Richmond. Il nuovo comandante dell'Armata della Virginia settentrionale, generale Robert E. Lee, utilizz\u00f2 le successive tre settimane e mezza per riorganizzare il suo esercito, estendere le sue linee difensive, e pianificare operazioni offensive contro la grande armata di McClellan. Quest'ultimo ricevette dai suoi sistemi informativi informazioni sul fatto che Lee si stava preparando a muoversi non appena fossero giunte le forze del generale Thomas J. \"Stonewall\" Jackson's dalla Shenandoah Valley.\nMcClellan decise di riprendere l'offensiva prima che Lee fosse pronto ad agire. Anticipando l'arrivo dei rinforzi di Jackson che marciava dal nord, aument\u00f2 le perlustrazioni della cavalleria sulle probabili vie di approccio. Egli intendeva far avanzare la sua artiglieria di assedio per circa due chilometri e mezzo verso la citt\u00e0 prendendo l'altipiano sulla strada di \"Nine Mile Road\" intorno alla \"Old Tavern\". In preparazione di questo progetto, decise un attacco a \"Oak Grove\", a sud della \"Old Tavern\" e della Richmond and York River Railroad, che avrebbe consentito di posizionare i suoi uomini per un attacco da due direzioni. Conosciuto come un blocco di alte querce, \"Oak Grove\" era il luogo in cui, il 31 maggio, il generale D.H. Hill aveva assalito il nemico a Seven Pines e dove vi erano poi state diverse scaramucce.\nL'attacco prevedeva l'avanzata verso ovest, lungo la Williamsburg Road, in direzione di Richmond. Fra le due colonne di soldati vi era un piccolo ma molto denso boschetto, ampio circa un chilometro, diviso dalla sorgente di \"White Oak Swamp\". Due divisioni del \"III Corps\" vennero selezionate per l'assalto, comandate dai generali Joseph Hooker e Philip Kearny. In fronte a loro vi era la divisione del generale Confederato Benjamin Huger.\nBattaglia.\nAlle 8:30 del 25 giugno, tre brigate dell'Unione si disposero in ordine di battaglia. Da destra a sinistra, erano comandate dal generale Daniel E. Sickles (\"Excelsior Brigade\"), generale Cuvier Grover (\"Hooker's division\"), e generale John C. Robinson (\"Kearny's division\"). Nonostante Robinson e Grover avessero fatto buoni progressi sulla sinistra e sul centro, Sickles incontr\u00f2 difficolt\u00e0 a muoversi a causa degli ostacoli incontrati sulla sua strada, come la porzione superiore della palude, e finalmente incontr\u00f2 la resistenza del nemico. Questi elementi fecero s\u00ec che le linee dell'Unione perdessero la loro consistenza. Huger si avvantaggi\u00f2 di questo sbandamento lanciando un contrattacco con la brigata del generale Ambrose R. Wright contro la brigata di Grover.\nAd aggiungere confusione, uno dei reggimenti della Georgia di Wright indossava una uniforme rossa da Zuavi. Molti degli uomini di Grover credettero che solamente l'Unione avesse delle unit\u00e0 di Zuavi, cos\u00ec furono riluttanti a sparare. Quando finalmente compresero che truppe dell'Unione non stavano avvicinandosi dalla direzione di Richmond, aprirono il fuoco. Nel momento cruciale della battaglia, il \"25th Nord Carolina\" del generale Robert Ransom, nel suo 1\u00b0 primo combattimento, spar\u00f2 una scarica perfettamente sincronizzata di fucileria contro la brigata di Sickles, rompendo il suo attacco ritardato e obbligando ad una ritirata disordinata il \"71th New York\", che Sickles descrisse come \"confusione disonorevole\".\nInformato della disfatta di Sickles, il comandante Heintzelman ordin\u00f2 l'invio di rinforzi e notific\u00f2 l'evento al comandante McClellan, che stava dirigendo la battaglia a mezzo di dispacci via telegrafo da cinque chilometri di distanza. McClellan, all'oscuro dei dettagli dell'attacco, si allarm\u00f2 e alle 10:30 ordin\u00f2 la ritirata, un ordine che sorprese i suoi subalterni. Egli telegraf\u00f2 che sarebbe arrivato al fronte in persona fatto che caus\u00f2 un ritardo di circa 2,5 ore nell'azione. Alle 13, vedendo che la situazione non era poi cos\u00ec brutta come aveva temuto, McClellan ordin\u00f2 ai suoi uomini di riconquistare il terreno per il quale avevano combattuto quel giorno. Il combattimento dur\u00f2 fino al crepuscolo.\nConseguenze.\nLa battaglia si rivel\u00f2 un'azione offensiva solamente tattica, di MacClellan, contro Richmond. Il suo attacco guadagn\u00f2 solamente 500 metri di terreno ad un costo di pi\u00f9 di 1.000 morti fra le due parti in lotta. Non fu poi abbastanza forte da far deragliare il progetto offensivo progettato da Robert E. Lee che era gi\u00e0 stato messo in moto. Il giorno successivo, Lee prese l'iniziativa attaccando alla battaglia di Beaver Dam Creek a nord del fiume Chickahominy, vicino Mechanicsville, la prima battaglia maggiore dei Seven Days, e l'inizio di una ritirata strategica dell'esercito dell'Unione."}
{"id": "2436612", "revid": "106456", "url": "https://it.wikipedia.org/wiki?curid=2436612", "title": "UTET", "text": "L'UTET (Unione Tipografico-Editrice Torinese), nata a Torino nel 1791, \u00e8 una casa editrice, tra le pi\u00f9 antiche d'Italia. Per oltre duecento anni ha pubblicato opere di cultura e di divulgazione, spaziando dalla letteratura al diritto, dalla medicina all'architettura, dalle scienze naturali a quelle tecniche.\nStoria e opere.\nLa casa editrice nasce a Torino nel 1791 dall'attivit\u00e0 dei librai fratelli Pomba.\n\u00c8 il figlio di Giovanni, Giuseppe Pomba (1795\u00a0\u2013 1876) a trasformare la piccola bottega familiare in un'impresa editoriale tipografica ed a fondare la UTET nel 1854, costituendo la societ\u00e0 anonima con l'attuale denominazione Unione Tipografico-Editrice Torinese. L'indirizzo editoriale \u00e8 gi\u00e0 tracciato nella mente di Pomba: le opere enciclopediche e quelle di vasta sintesi nei diversi campi del sapere. Nascono cos\u00ec le prime grandi opere: la \"Biblioteca popolare\", la \"Storia universale\" di Cesare Cant\u00f9, l'\"Enciclopedia popolare\". Affermatasi definitivamente negli anni trenta del XX secolo con la collana per ragazzi \"La scala d'oro\", anche per merito della vendita rateale attraverso agenzie diffuse su tutto il territorio nazionale, a partire dal dopoguerra la UTET si specializza ulteriormente nelle grandi opere, tra le quali spiccano il \"Grande dizionario enciclopedico\" fondato da Pietro Fedele, il \"Grande dizionario della lingua italiana\" fondato da Salvatore Battaglia, il \"Dizionario enciclopedico universale della musica e dei musicisti\" diretto da Alberto Basso.\nAltro rilevante settore quello riservato ai classici, che costituiscono una raccolta amplissima dei testi fondamentali del pensiero umano in tutti i campi, dalla letteratura (italiana, latina, greca) alla filosofia, dal pensiero politico a quello religioso, scientifico, storiografico e pedagogico. Forte di una tradizione editoriale specializzata che risale alla met\u00e0 dell'Ottocento, la UTET vanta una posizione di rilievo anche nel settore giuridico (riviste specializzate, raccolte di leggi e commentari, manuali universitari, editoria elettronica) e in quello della medicina e delle scienze tecniche. A cavallo tra gli anni ottanta e novanta, la casa editrice attraversa un periodo di forte espansione. Nel 1985 viene costituita la consociata UTET Libreria, nel 1988 nasce UTET Periodici Scientifici e nel 1990 viene acquisita la casa editrice Petrini. Nel 1995, insieme a Messaggerie Italiane, viene acquisita Garzanti Editrice, della quale UTET manterr\u00e0 poi il pieno controllo nel settore delle vendite rateali (Garzanti Grandi Opere) delle opere linguistiche (Garzanti Linguistica) e della scolastica (Garzanti Scuola).\nNel 2002 la UTET viene acquisita dal gruppo De Agostini, che detiene ancora oggi la propriet\u00e0 del marchio, ma che ne ha progressivamente svuotato il ricco catalogo. Infatti nel 2005 vengono cedute le attivit\u00e0 UTET nel settore del diritto e delle scienze tecniche al gruppo Wolters Kluwer. Nel gennaio 2013 il gruppo De Agostini perfeziona la cessione della partecipazione in UTET alla societ\u00e0 FMR Art'\u00e8, cedendo cio\u00e8 il settore delle grandi opere e delle opere di pregio distribuite attraverso il canale della vendita diretta. Nel marzo 2013 vengono cedute anche le attivit\u00e0 del settore scienze mediche.\nL'attivit\u00e0 editoriale a marchio UTET, per quanto riguarda i libri classici e la saggistica, viene invece trasferita a De Agostini Libri, che a partire da maggio 2013 ne cura il rilancio in libreria e nei canali digitali. Nell'ottobre del 2020 viene diffusa la notizia della chiusura del settore grandi opere di UTET."}
{"id": "2436616", "revid": "183666", "url": "https://it.wikipedia.org/wiki?curid=2436616", "title": "Sei della Oceanic", "text": ""}
{"id": "2436623", "revid": "256896", "url": "https://it.wikipedia.org/wiki?curid=2436623", "title": "Dipartimento di San Pedro", "text": ""}
{"id": "2436637", "revid": "15756", "url": "https://it.wikipedia.org/wiki?curid=2436637", "title": "Indrek Tarand", "text": "\u00c8 il figlio maggiore di Andres Tarand. Indrek ha svolto l'incarico di consulente del primo ministro di Estonia e di segretario generale del ministero estone degli affari esteri. Direttore del Museo della Guerra estone - Generale Laidoner, Tarand \u00e8 anche un giornalista freelance di programmi radiofonici e televisivi. Sua madre Mari \u00e8 una nota linguista e la sorella maggiore di Juhan Viiding."}
{"id": "2436638", "revid": "28592", "url": "https://it.wikipedia.org/wiki?curid=2436638", "title": "Dipartimento dell'Argentina", "text": ""}
{"id": "2436649", "revid": "339392", "url": "https://it.wikipedia.org/wiki?curid=2436649", "title": "Pasd", "text": ""}
{"id": "2436652", "revid": "770685", "url": "https://it.wikipedia.org/wiki?curid=2436652", "title": "Partito Popolare Cristiano Sociale", "text": "Il Partito Popolare Cristiano Sociale (in lussemburghese: \"Chr\u00ebschtlech Sozial Vollekspartei\" - \"CSV\") \u00e8 un partito politico attivo nel Granducato di Lussemburgo dal 1944.\nDi stampo democristiano e membro del Partito Popolare Europeo, il CSV domina ampiamente la vita politica del Lussemburgo (ad eccezione di Gaston Thorn, tra il 1974 e il 1979, e dell'attuale primo ministro Xavier Bettel, in carica dal 2013, tutti i Primi ministri del Lussemburgo dal 1944 sono stati membri del CSV).\nDue presidenti della Commissione europea, Jacques Santer e Jean-Claude Juncker, sono stati in passato presidenti del partito."}
{"id": "2436654", "revid": "2058162", "url": "https://it.wikipedia.org/wiki?curid=2436654", "title": "Gilera XR1", "text": "La XR1 \u00e8 un modello di motocicletta prodotta dal 1988 al 1989 e si tratta di un modello di \"enduro-africana\", della casa Gilera, disegnata dal designer italiano Luciano Marabese. Disponibile anche nella variante con avviamento elettrico, questa moto \u00e8 munita di miscelatore, prodotta nella sola cilindrata 125 cm\u00b3, \u00e8 stata sostituita nel 1990 dalla XR2.\nDescrizione.\nLa moto, molto particolare nella linea, \u00e8 dotata di una carenatura estesa, caratterizzata nel frontale da un \"becco\" posto sotto il doppio faro con lo scopo di avere un'efficace azione aerodinamica deportante alle alte velocit\u00e0. Il telaio a doppia culla rimane comunque non a vista poich\u00e9 riparato lateralmente da protezioni in plastica con modanature \"a tema\" (che imitano un telaio in alluminio).\nIl motore \u00e8 a vista, la linea \u00e8 molto sagomata per le gambe del pilota, in modo che sia il pi\u00f9 protetto e comodo possibile; il cupolino ha una linea pulita e filante e ospita un doppio faro tondo (caratteristico degli anni ottanta). Gli specchietti sono semplici, di costruzione Vitaloni, quadrati. Le carenature laterali presentano una ampia apertura di sfogo dell'aria calda proveniente dal radiatore di raffreddamento (singolo e posto sotto il cannotto di sterzo del manubrio). Le frecce sono ben visibili ed inserite \"a livello\" nelle carenature laterali. La sella \u00e8 del tipo monopezzo, lunga, \u00e8 condivisa sia dal pilota che dal passeggero ed \u00e8 bloccata da due ganci rapidi di riferma. Il faro posteriore dello stop \u00e8 singolo nella struttura, ma sdoppiato da un traversino della carenatura posteriore che si estende oltre la sella. Il codino contiene il serbatoio dell'olio del miscelatore (1,9 lt) e reca superiormente un pratico portapacchi con inserito pure il portacasco. \nIl rubinetto della benzina si trova a destra della moto.\nNella parte anteriore inferiore della Gilera XR1 si trova il \"puntale\" a guisa di carena della culla del telaio, e reca nel lato destro il piccolo serbatoio del vaso di espansione del circuito di raffreddamento.\nIl codone, infine, a sella rimossa, lascia spazio per un piccolo vano porta oggetti.\nL'alimentazione del carburatore Dell'Orto da 28\u00a0mm, avviene per caduta dal grosso serbatoio dalla capacit\u00e0 di circa 22 lt (di cui 2,5 lt di riserva).\nLe forcelle della moto sono telescopiche a steli rovesciati, Paioli da 38\u00a0mm di diametro, il forcellone oscillante \u00e8 del tipo bibraccio con monoammortizzatore regolabile solo sul precarico della molla e leveraggi progressivi, mentre lo scarico della moto finisce sotto il codone, sul lato sinistro, in un unico silenziatore in acciaio inox.\nLe ruote sono in acciaio cromato.\nIl motore, raffreddato a liquido, \u00e8 l'evoluzione dell'unit\u00e0 montata sulla Gilera KK 125, con aspirazione lamellare nel cilindro, e dove viene adottato il sistema APTS (Automatic Power Tuning System) evoluto e denominato \"APTS 2\" . Questo sistema \u00e8 costituito dall'accoppiamento di una valvola di scarico cilindrica (posta nella fusione del cilindro) a movimento centrifugo, con una camera di risonanza (posta in sommit\u00e0 della testa del motore). Un dispositivo centrifugo, a molla di contrasto, aziona un perno ad ingranaggi calettato nel carter sinistro del basamento e quindi un leveraggio. La sua azione (apertura della valvola) inizia a partire da circa 6.000 rpm, quando la valvola cilindrica ruota lasciando gradualmente aperta la luce di scarico. Parimenti all'aprirsi della luce di scarico viene chiuso il condotto che porta alla camera di risonanza. Il ciclo di apertura termina verso gli 7.500 rpm. In tal modo viene notevolmente incrementata la potenza e migliorata la fluidit\u00e0 del motore.\nIl numero di telaio \u00e8 posto a sinistra del cannotto di sterzo; le Gilera XR1 sono dotate di telaio \"n\u00b0150 * 030000\".\nIl primo telaio di serie (o pre-serie) ha dunque il numero (@ = logo Gilera): @ 150 * 030001 *."}
{"id": "2436655", "revid": "125600", "url": "https://it.wikipedia.org/wiki?curid=2436655", "title": "Musei ebraici in Italia", "text": "In Italia esiste una rete di musei ebraici, spesso ospitati nei locali di antiche sinagoghe, a testimoniare la presenza di comunit\u00e0 ebraiche a livello di storia locale. Esiste dal 2011 il Museo nazionale dell'ebraismo italiano e della Shoah (MEIS) nell'ex-carcere di Ferrara, in via Piangipane, che documenta la millenaria presenza degli ebrei in Italia e i tragici avvenimenti della Shoah.\nL'elenco (parziale) include, regione per regione, i musei ebraici attualmente esistenti:\nIsraele.\nAlla lista dei musei italiani vanno aggiunti almeno tre musei in Israele che preservano testimonianze fondamentali della cultura ebraica in Italia, nonch\u00e9 gli arredi originari di intere sinagoghe italiane:"}
{"id": "2436659", "revid": "14691", "url": "https://it.wikipedia.org/wiki?curid=2436659", "title": "Bahima", "text": ""}
{"id": "2436660", "revid": "14691", "url": "https://it.wikipedia.org/wiki?curid=2436660", "title": "Bairu", "text": ""}
{"id": "2436666", "revid": "1543377", "url": "https://it.wikipedia.org/wiki?curid=2436666", "title": "Dariusz Ka\u0142u\u017ca", "text": "Carriera.\nUtilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Polonia al FIFA Futsal World Championship 1992 dove i polacchi sono giunti alla seconda fase, eliminati nel girone comprendente , e ."}
{"id": "2436667", "revid": "1776051", "url": "https://it.wikipedia.org/wiki?curid=2436667", "title": "Krzysztof Miko\u0142ajewski", "text": "Carriera.\nUtilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Polonia al FIFA Futsal World Championship 1992 dove i polacchi sono giunti alla seconda fase, eliminati nel girone comprendente , e ."}
{"id": "2436668", "revid": "767487", "url": "https://it.wikipedia.org/wiki?curid=2436668", "title": "Andrzej Antos", "text": "Carriera.\nUtilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Polonia al FIFA Futsal World Championship 1992 dove i polacchi sono giunti alla seconda fase, eliminati nel girone comprendente , e ."}
{"id": "2436670", "revid": "287204", "url": "https://it.wikipedia.org/wiki?curid=2436670", "title": "Prato Calcio a 5", "text": "L'Associazione Sportiva Dilettantistica Prato Calcio a 5 \u00e8 la principale squadra di calcio a 5 di Prato. La squadra \u00e8 stata campione d'Italia per due stagioni consecutive, nel 2002 e nel 2003.\nStoria.\nLe origini.\nFondata nell'estate del 1987 come ET Prato, nei suoi primi anni la societ\u00e0 partecipa a vari tornai locali tra cui i campionati organizzati dal Centro Sportivo Italiano. \nNel 1990 avviene l'affiliazione alla FIGC e l'iscrizione al campionato regionale di Serie D che la squadra vince, venendo cos\u00ec promossa in serie C, bissando il successo con l'affermazione in Coppa Toscana. \nLa stagione seguente i \"lanieri\" giungono secondi in campionato, ma soprattutto si aggiudicano nuovamente la Coppa Toscana accedendo alla fase nazionale della manifestazione. \nLa conquista della Coppa Italia di serie C, primo trofeo nazionale vinto dal club, assicura la promozione in serie B. Dopo due stagioni di apprendistato nella categoria il Prato inizia a frequentare stabilmente le zone alte della classifica, sfiorando la promozione nella massima serie ma classificandosi per tre edizioni di seguito in seconda posizione. \nLa rinuncia dell\"'Atesina Verona\" nell'estate 1997 spalanca comunque le porte della massima serie ai \"lanieri\", ripescati in serie A a completamento dell'organico.\nLa serie A e i successi.\nLa prima stagione in serie A si conclude con una tranquilla salvezza, ad appena un punto dalla zona play-off. Nelle edizioni seguenti la squadra accumula quell'esperienza di vertice che sar\u00e0 alla base dei futuri successi: terzo posto in campionato e sconfitta in finale di Coppa Italia contro la Lazio nel 1999, quinto posto in campionato ed eliminata nei quarti di finale play-off la stagione seguente. Per cercare il definitivo salto di qualit\u00e0, nella stagione 2000-01 viene tesserato l'allenatore spagnolo Jes\u00fas Velasco, gi\u00e0 vincitore di uno scudetto e di una supercoppa italiana con il Torino. La squadra, spinta da oltre 1.500 tifosi centra il primo posto al termine della stagione regolare (appaiata alla BNL Calcetto ma in vantaggio su questa in virt\u00f9 degli scontri diretti favorevoli) ma nei play-off \u00e8 eliminata in semifinale dalla Roma RCB, poi laureatasi campione d'Italia. Anche la Coppa Italia riserva un finale amaro: la squadra giunge imbattuta alla finale ma \u00e8 sconfitta per 3-7 dai padroni di casa dell'Augusta.\nLo scudetto \u00e8 comunque nell'aria e nella stagione 2001-02 i \"lanieri\" grazie a una rosa ricca di talento e muscoli che comprendeva giocatori del calibro di Andrea Bearzi, Carlos Chilavert, Massimo Quattrini e Andr\u00e9 Vicentini raccoglie 11 vittorie di fila in campionato, vince i successivi play-off laureandosi campione d'Italia e conquista anche la Coppa Italia.\nLa stagione seguente la rosa \u00e8 ulteriormente rinforzata dagli arrivi dell'esperto Andrea Rubei dalla BNL Calcetto e del nazionale brasiliano Sandrinho. La squadra inizia l'anno vincendo la Supercoppa italiana e prosegue il dominio anche in campionato vincendo sia la stagione regolare sia i play-off conquistando il secondo scudetto.\nIn questa stagione c'\u00e8 anche il positivo esordio in UEFA Futsal Cup: dopo un inizio positivo (tre vittorie nelle prime tre partite) il Prato \u00e8 eliminato nel girone di semifinale dagli spagnoli del Playas de Castell\u00f3n F\u00fatbol Sala, che diventarono campioni d'Europa.\nNella stagione 2003-04 la societ\u00e0 vince nuovamente la Supercoppa e la Coppa Italia; in campionato \u00e8 eliminata in semifinale dal Perugia mentre il percorso in UEFA Futsal Cup si arresta come l'anno precedente nel girone di semifinale, vinto dal Benfica.\nNell'estate del 2004 si registra la fusione con lo storico Gruppo Sportivo San Michele Poggio a Caiano: la societ\u00e0 disputa un'ottima stagione (secondo piazzamento in campionato, semifinale in Coppa Italia) ma nei play-off scudetto viene eliminata ai quarti di finale.\nIl declino e la doppia retrocessione dalla A1 alla B.\nNella stagione 2005-06 la squadra \u00e8 completamente ridimensionata per via di illeciti finanziari che coinvolsero alcuni sponsor minori: Velimir Adreijc sostitu\u00ec Velasco in panchina senza riuscire ad evitare la retrocessione in serie A2, mentre nella stagione successiva con il tecnico Pippo Quattrini i \"lanieri\" retrocedono ancora. \nNell'estate 2007 la societ\u00e0 inaugura una collaborazione con il \"Toscana Sport\", formazione con sede a Scandicci e militante in serie C1, assumendo la denominazione Toscana Prato Calcio a 5. Dalla stagione 2007-08 la squadra dunque riparte dalla serie B. Nel primo campionato di serie B la squadra ottiene una tranquilla salvezza con un gruppo totalmente nuovo e ridimensionato dopo i fasti del passato,con un 8\u00ba posto finale. Anche nella stagione 2008-09 il Prato non and\u00f2 oltre il 7\u00ba posto mentre in quella successiva la squadra riusc\u00ec per la prima volta ad accedere ai play-off promozione e alla Coppa Italia di categoria.\nLa rinascita e il ritorno in serie A2.\nCon il ritorno alla storica denominazione, il Prato si riconferma tra le grandi della serie B. Al termine della stagione 2010-11 la squadra concluse al terzo posto la stagione regolare; nel primo turno dei play-off elimin\u00f2 la Poggibonsese grazie a gol di capitan Apruzzese, ma fu eliminato nella fase a triangolare dalla Reggiana. Dopo una stagione incolore, nella stagione 2012-13 il Prato giunge secondo nella \"regular season\" ma ancora una volta viene eliminato nella fase a triangolare. \nNella stagione 2013-14 la rosa allenata da Roberto Coccia \u00e8 formata principalmente da giocatori sudamericani tra i quali spiccano i brasiliani Wellington Ribeiro e Rafinha Souza. Dopo un inizio di stagione deludente, la squadra inanella una serie di vittorie consecutive che assicura il terzo posto finale. Nei play-off riusc\u00ec a superare il triangolare per la qualificazione alla semifinale, sconfiggendo per 3-2 il Carr\u00e8 Chiuppano e pareggiando a Imola. In semifinale i \"lanieri\" furono eliminati ai calci di rigore contro la Poggibonsese dopo aver condotto il gioco per buona parte dell'incontro. \nLa stagione 2014-15 si apre con la conferma del gruppo della precedente stagione, ma con alcuni nuovi acquisti tra i quali l'universale Tiago Daga proveniente dal Foligno, il laterale spagnolo Miguel Permuy proveniente da Prone Lugo e il pivot Marcel Simon proveniente dal Napoli Calcio a 5. Il Prato domina il girone di andata vincendo tutte le partite eccetto il pareggio contro la Poggibonsese e la sconfitta contro l'Asso Arredamenti. Anche nel girone di ritorno la squadra mantiene il medesimo ruolino di marcia: con due giornate di anticipo il Prato fa ritorno in Serie A2 dopo 8 anni di assenza, battendo il CUS Pisa per 5-2.\nIl primo anno in serie A2 dopo un inizio difficile dovuto ad un adattamento difficile alla categoria, il Prato nel girone di andata si trova a ridosso della zona playout. Il girone di ritorno invece fu entusiasmante e grazie ad una serie di vittorie consecutive e agli innesti di Cristiano Fusari e Lucas Ferreira il Prato al primo anno dal ritorno in serie A2 conclude al quarto posto e si guadagna l'accesso ai playoff per la promozione. Il cammino tuttavia si interrompe ai quarti di finale a Cornaredo contro il Milano C5.\nLa stagione successiva invece fu ancor pi\u00f9 entusiasmante con il Prato C5 guidati da mister David Madrid che subentra a Roberto Coccia che ad inizio stagione riesce a stare in testa alla classifica con Josiko assoluto protagonista. Ma una clamorosa fuga da Prato del mister Madrid e dei giocatori Cach\u00f2n e Solano portarono il Prato dal primo al terzo posto in classifica nel giro di poche settimane e lo tennero per sempre fuori dalla lotta per la promozione diretta col Pesarofano. Subentr\u00f2 Suso Rey come allenatore e nel mercato di riparazione giunsero Felipe Fumes e Enrico Rosati. La seconda parte di stagione invece fu incolore per il Prato che seppur si qualific\u00f2 per le semifinali della Coppa Italia di serie A2 (persa in semifinale contro il Milano C5 ai rigori) il Prato butt\u00f2 tutte le chance promozione pareggiando in maniera rocambolesca l'ultima partita e giungendo per differenza reti dietro l'Arzignano al quarto posto. Infatti fu fatale quel pareggio che ai quarti di finali pareggiando proprio contro l'Arzignano 3-3 furono i veneti a passare in semifinale e al Prato rimase soltanto l'amaro in bocca per una stagione ai vertici del campionato con una squadra data tra le favorite per la promozione e infine conclusa solamente ai quarti di finale dei playoff.\nLa stagione 2017-2018 invece fu molto deludente con il Prato C5 che perse molti giocatori protagonisti delle scorse stagioni con Suso Rey che venne confermato in panchina. Il Prato C5 infatti fu costretto a lottare per non retrocedere per tutto il campionato.Fondamentale fu l'apporto del bomber Juanillo giunto al Prato C5 proprio l'ultimo giorno di mercato che permise grazie ai suoi gol la permanenza in serie A2 giunta all'ultima giornata vincendo 7-4 contro l'Atlante Grosseto.\nNell'estate 2018 \u00e8 stata fatta una suntuosa campagna rafforzamenti con il nuovo direttore sportivo Candeloro e il nuovo mister Cristian Bini Conti che si confermano ai nastri di partenza della serie A2 come possibile outsider per la lotta promozione."}
{"id": "2436673", "revid": "1543377", "url": "https://it.wikipedia.org/wiki?curid=2436673", "title": "Wies\u0142aw Lipka", "text": "Carriera.\nUtilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Polonia al FIFA Futsal World Championship 1992 dove i polacchi sono giunti alla seconda fase, eliminati nel girone comprendente , e ."}
{"id": "2436674", "revid": "372624", "url": "https://it.wikipedia.org/wiki?curid=2436674", "title": "Pleistocene superiore", "text": "Il Pleistocene superiore o Tardo Pleistocene (noto anche come Tarantiano) \u00e8 l'ultimo dei quattro piani dell'epoca del Pleistocene. L'inizio del piano \u00e8 fissato alla base della fase interglaciale eemiana prima dell'episodio glaciale finale del Pleistocene avvenuto anni fa. \nLa fine del piano \u00e8 definita a anni carbonio-14 BP (\"prima del presente\"). Questo piano viene seguito dall'Olocene.\nBuona parte del tardo Pleistocene venne dominata dalla glaciazione (glaciazione Wisconsin nel Nord America e i corrispondenti periodi glaciali in Eurasia). Molta megafauna si estinse durante questo periodo, un andamento che continu\u00f2 nell'Olocene. Anche le specie umane al di fuori dell\"'Homo sapiens\" (la nostra specie) scomparvero.\nDurante il Pleistocene superiore, la specie umana si espanse in ogni continente eccetto l'Antartide.\nDefinizioni e GSSP.\nIl limite inferiore \u00e8 stato fissato nel 1932 dal congresso INQUA all'inizio dello piano Eemiano e corrisponde allo stadio dell'isotopo marino 5e. La datazione pi\u00f9 antica \u00e8 quella della varva del Lago Grande di Monticchio (PZ) che d\u00e0 una datazione di anni BP.\nIl limite superiore \u00e8 marcato dalla fine del Dryas recente con il passaggio all'Olocene.\nCome GSSP, cio\u00e8 lo strato geologico di riferimento, \u00e8 stato identificata una perforazione nei pressi dell'aeroporto internazionale di Amsterdam, nei Paesi Bassi.\nLa Commissione Internazionale di Stratigrafia ha assegnato a questo piano il nome di Tarantiano."}
{"id": "2436676", "revid": "1776051", "url": "https://it.wikipedia.org/wiki?curid=2436676", "title": "J\u00f3zef \u017byma\u0144czyk", "text": "Carriera.\nCome massimo riconoscimento in carriera vanta la partecipazione con la Nazionale di calcio a 5 della Polonia al FIFA Futsal World Championship 1992 dove i polacchi sono giunti alla seconda fase, eliminati nel girone comprendente , e ."}
{"id": "2436678", "revid": "112359993", "url": "https://it.wikipedia.org/wiki?curid=2436678", "title": "Titans (serie televisiva 2000)", "text": "Titans \u00e8 una serie televisiva statunitense creata da Charles Pratt Jr e prodotta da Aaron Spelling. Il telefilm \u00e8 un Dynasty del terzo millennio.\nTrasmesso per l'NBC dal 4 ottobre 2000, e in Italia su Rai 2 dal giugno 2001, il serial si rivel\u00f2 un clamoroso flop, infatti delle tredici puntate registrate, solo undici vennero pubblicate dalla rete.\nNella colonna sonora, composta da Edward Arkin si ascoltano brani di Collective soul e Meredith Brooks. Il tema musicale \u00e8 affidato a Sneaker Pimps (nel episodio pilota) e a Stanley Williams nei restanti.\nPiccola curiosit\u00e0, il ruolo di Samantha Sanchez nell'episodio pilota viene interpretato da Priscilla Garita."}
{"id": "2436679", "revid": "697352", "url": "https://it.wikipedia.org/wiki?curid=2436679", "title": "Zbigniew Pawela", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Polonia al FIFA Futsal World Championship 1992 dove i polacchi sono giunti alla seconda fase, eliminati nel girone comprendente , e ."}
{"id": "2436684", "revid": "1305772", "url": "https://it.wikipedia.org/wiki?curid=2436684", "title": "DriveShaft", "text": "I DriveShaft (o Drive Shaft o ancora DriveSHAFT) sono un gruppo rock fittizio presente nella serie televisiva \"Lost\", composto da Charlie Pace (Dominic Monaghan) e da Liam (Neil Hopkins). Il gruppo si \u00e8 sciolto qualche tempo prima dello schianto del volo Oceanic Airlines 815 e la sua storia \u00e8 narrata principalmente nei flashback degli episodi dedicati a Charlie, \"La falena\", \"Fuoco e acqua\" e \"Greatest Hits\".\nSecondo quanto detto da Locke nell'episodio \"La casa del sol levante\", gli album pubblicati dalla band sono due, \"Drive Shaft\" e \"Oil Change\".\nIn un flashback dell'episodio \"Tutti odiano Hugo\", Hurley definisce il gruppo come facente parte della categoria one-hit wonder, mentre il suo amico Johnny li prende in giro con il gioco di parole \"Drive Schif\".\nStoria del gruppo.\nCharlie, assieme al fratello Liam, forma il gruppo dei Drive Shaft, di cui \u00e8 compositore, coro, basso e persino chitarra in un paio di canzoni.\nIl loro pi\u00f9 grande successo e unica canzone conosciuta \u00e8 \"You All Everybody\".\nCharlie, coinvolto dal fratello nel mondo della droga, si scontra ripetutamente con lui: nonostante sia Charlie l'autore delle canzoni e la vera anima del gruppo, egli si trova relegato a suonare il basso in posizione subalterna rispetto a Liam che vuole per s\u00e9 tutti gli onori. In seguito a questi dissidi il gruppo si scioglie: Charlie finisce a suonare sulla strada, assillato dalla ormai incontrollabile dipendenza dall'eroina mentre il fratello, principale responsabile della loro rovina, si sposa e decide di smettere con la vita da rock star.\nAlla nascita della figlia di Liam, Megan, Charlie si reca a casa del fratello per spronarlo ad andare all'ospedale a vedere la figlia, poich\u00e9 Karen, la moglie di Liam, \u00e8 sola in ospedale. A causa delle distruttive abitudini di Liam, la band cominci\u00f2 a vacillare. Provarono anche a guadagnare qualche soldo cantando nella pubblicit\u00e0 dei \"Butties Diapers\", con la nuova versione della canzone \"You All Everybody\", che divenne per l'occasione \"You All Every Butties\", ma il tentativo fall\u00ec a causa di Liam.\nTornato nel suo appartamento, Charlie mostra a Liam la loro ultima chance di riportare in vita la band, una canzone chiamata \"Saved\". Sebbene Liam apprezzasse la cosa e credesse che poteva funzionare, non resistette alla sua dipendenza dall'eroina. Vendette il piano di Charlie e compr\u00f2 un biglietto per l'Australia, dove pot\u00e9 entrare in una clinica di riabilitazione. Voleva dare una svolta alla sua vita perch\u00e9 la moglie l'avrebbe lasciato se non l'avesse fatto. Con la partenza di Liam, i Drive Shaft cessarono di esistere.\nCharlie rimane invece vittima dei fatti e della droga, non riesce a reagire e disperato vola a Sydney per convincere suo fratello a riprovare la loro avventura nella band, sua ultima speranza di salvezza. Ma il suo tentativo fallisce, ed \u00e8 costretto a ripartire per Los Angeles a bordo del volo Oceanic Airlines 815 che precipiter\u00e0 sull'isola.\nAnalogie con i Take That e con gli Oasis.\nLa storia dei DriveShaft somiglia alla vicenda degli Take That, e poi a quella degli Oasis, come peraltro affermato dallo stesso Dominic Monaghan in \"Backstage with Drive Shaft\", uno dei contenuti extra del DVD della prima stagione:\nOtto antiche monete di vario tipo. Un dollaro d'argento del 192?. Un cilindro di cera sulla cima di una pila di 4 CD sparsi. Stufa a legna. Un tubo spesso con una valvola circolare. Un compasso per progettazioni. Tre tastiere elettroniche. "}
{"id": "2436695", "revid": "1544245", "url": "https://it.wikipedia.org/wiki?curid=2436695", "title": "Fatima-Zahra Mansouri", "text": "Biografia.\nAderente al Partito Autenticit\u00e0 e Modernit\u00e0 (PAM), nel 2009, a 33 anni, \u00e8 diventata la prima sindaco donna di Marrakech, fino al 2015.\nFiglia di un ex pasci\u00e0, Fatima Zahra ha studiato giurisprudenza in Francia e oggi \u00e8 un avvocato. Sposata e mamma di due bambini, \u00e8 stata in precedenza consigliere municipale."}
{"id": "2436703", "revid": "599013", "url": "https://it.wikipedia.org/wiki?curid=2436703", "title": "SAP Open 2008 - Singolare", "text": "Il singolare del SAP Open 2008 \u00e8 stato un torneo di tennis facente parte dell'ATP Tour.\nAndy Murray era il detentore del titolo, ma quest'anno non ha partecipato.\nAndy Roddick ha vinto in finale 6\u20134, 7\u20135, contro Radek \u0160t\u011bp\u00e1nek."}
{"id": "2436705", "revid": "393542", "url": "https://it.wikipedia.org/wiki?curid=2436705", "title": "Sinagoga di Ancona", "text": ""}
{"id": "2436706", "revid": "640389", "url": "https://it.wikipedia.org/wiki?curid=2436706", "title": "Jean-Marie Dedecker", "text": "\u00c8 stato senatore e deputato belga, nonch\u00e9 presidente della Lista Dedecker (ora Libertaria, Diretta, Democratica) dopo esser stato membro del Liberali e Democratici Fiamminghi (VLD). Ha allenato la squadra belga di judo.\nBiografia.\nCarriera sportiva.\nJean-Marie Dedecker \u00e8 stato allenatore della nazionale del Belgio della Lega judo dal 1981 al 2000. \u00c8 stato personal trainer di Ingrid Berghmans e Ulla Werbrouck. Egli \u00e8 stato votato \u00ab Coach dell'anno \u00bb nel 1994 e nel 1996 e ha ricevuto un \u00ab Oscar dello sport \u00bb sempre nel 1996.\n\u00c8 stato anche direttore del Comitato Olimpico belga (COIB) dal 1996 al 2000.\nCarriera politica.\n1999-2006: l'\u00ab elettrone libero \u00bb.\nVecchio elettore del Partito socialista, Jean-Marie Dedecker \u00e8 entrato in politica nei VLD nel 1999. Nelle elezioni federali del 1999, \u00e8 stato eletto senatore con 52.492 voti di preferenza. \u00c8 stato rieletto nel 2003 con 65 105 voti. Nel 2000 appare nella 39\u00aa posizione nella lista VLD alle elezioni locali a Ostenda e consigliere comunale con 1.795 voti di preferenza, superiore alla testa della Lista.\nNel 2002 \u00e8 riuscito a portare un giornalista del canale televisivo VTM nella cella di Marc Dutroux. Ha avuto il permesso di visitare la prigione da senatore. Meno di quattro anni dopo avvenne il tentativo di fuga di Dutroux; il caso fece scandalo e mise Dedecker in conflitto con il Ministro della Giustizia Marc Verwilghen, anch'esso membro dei VLD. Dedecker venne rimproverato e sospeso dalla carica per tre mesi, da parte del comitato legale dei VLD.\nNel 2004 Jean-Marie Dedecker \u00e8 stato eletto al Parlamento fiammingo, poi eletto senatore della Comunit\u00e0. Divenne presidente del consiglio di amministrazione degli Affari delle finanze e dell'economia del Senato fino all'ottobre 2006.\nNel dicembre 2004 \u00e8 stato candidato alla presidenza contro il VLD Bart Somers. Quest'ultimo \u00e8 stato eletto con il 50,5% dei voti, mentre Dedecker ottiene il 38,5% 7.\nAll'inizio del 2006 ha pubblicato \"Rechts voor de Raap\" che ha riscosso grande successo. Questo libro segna la crescente distanza tra Dedecker ed i VLD. E critica in particolare il cordone sanitario, un anno dopo l'esclusione di Hugo Coveliers dal partito. Nelle elezioni locali, Dedecker figura ultimo della lista VLD a Ostenda, che ha vinto 16,07% dei voti. \u00c8 stato eletto al consiglio comunale con 2950 voti di preferenza, il miglior punteggio della lista VLD.\nL'esclusione dai VLD.\nDopo le elezioni comunali, Dedecker ha espresso disaccordo con il politico della lista VLD Bart Tommelein e ha critico Johan Vande Lanotte, il leader sp.a a Ostenda. Queste posizioni motivano il lancio disciplinare dall'ufficio VLD di una procedura che porta alla sua esclusione a ottobre.\nSi avvicina rapidamente a Hugo Coveliers ma rinuncia ad unirsi a lui nel suo nuovo partito, VLOTT, che \u00e8 alleato con il Vlaams Belang. Esso esclude anche di integrare il VB, ritenendosi \"troppo liberale su tutto.\"\nNel novembre 2006, Jean-Marie Dedecker si \u00e8 unito alla N-VA. La CD&amp;V socio di cartello della N-VA, per\u00f2, si rifiuta di avere una lista comune con Dedecker e minaccia di rompere l'accordo tra di loro. La N-VA sceglie di focalizzare la propria alleanza con il Partito Democratico Cristiano e ritirare le sue liste elettorali, Dedecker lascia cos\u00ec il partito.\nLa Lista Dedecker.\nIn data 19 gennaio 2007, Jean-Marie Dedecker lancia il suo stesso partito, Lista Dedecker con lo slogan \"buon senso\" (Gezond Verstand). La prima data di elezione di questa nuova formazione \u00e8 un successo. La Lista Dedecker ottiene 5 posti alla Camera e un seggio al Senato nelle elezioni federali nel 2007. Jean-Marie Dedecker \u00e8 stato eletto deputato federale con Ulla Werbrouck delle Fiandre Occidentali, dove la lista ha segnato il pi\u00f9 alto 11,25% di punteggio.\nNel mese di ottobre del 2008, dopo la rottura del cartello CD&amp;V-N-VA e in un contesto di crisi finanziaria, Jean-Marie Dedecker diventa il politico pi\u00f9 popolare nelle Fiandre, dopo il barometro trimestrale La Libre Belgique/RTL-TVI, mentre la Lista Dedecker supera il Vlaams Belang nei sondaggi.\nPosizionamento politico.\nJean-Marie Dedecker \u00e8 spesso definito come ultraliberale e populista, termine che egli sostiene. Egli sostiene un Belgio confederale, composto da due entit\u00e0 autonome unite. Jean-Marie Dedecker si definisce repubblicano e anti-monarchico.\nNel maggio 2010, ha firmato un libro sulla controversia sul riscaldamento globale, in cui mette in dubbio il fattore umano nel riscaldamento globale, dicendo che la terra si sta riscaldando fin dal XIX secolo e l'uomo non \u00e8 da biasimare."}
{"id": "2436707", "revid": "124009954", "url": "https://it.wikipedia.org/wiki?curid=2436707", "title": "D\u012bm\u012btr\u012bs Grammoz\u012bs", "text": "Carriera.\nHa giocato nella prima divisione tedesca, in quella greca ed in quella cipriota."}
{"id": "2436708", "revid": "1543377", "url": "https://it.wikipedia.org/wiki?curid=2436708", "title": "Leszek Zygmunt", "text": "Utilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Polonia al FIFA Futsal World Championship 1992 dove i polacchi sono giunti alla seconda fase, eliminati nel girone comprendente , e ."}
{"id": "2436709", "revid": "838137", "url": "https://it.wikipedia.org/wiki?curid=2436709", "title": "Libertaria, Diretta, Democratica", "text": "La Libertaria, Diretta, Democratica (in olandese Libertair, Direct, Democratisch, LDD) \u00e8 un partito politico attivo in Belgio dal 2007. Sino al 2011 il partito si \u00e8 chiamato Lista Dedecker (Lijst Dedecker).\nStoria.\nNelle elezioni parlamentari del 2007, il partito ha conquistato cinque seggi alla Camera dei Rappresentanti e un seggio al Senato.\nNelle elezioni europee del 2009, la Lista Dedecker ha ottenuto un seggio al Parlamento europeo e 8 seggi al Parlamento fiammingo, nonostante i sondaggi pre-elettorali che avevano indicato una quota maggiore dei voti per la Lista Dedecker.\nIl partito ha in seguito subito un calo dei consensi, ottenendo il 2,3% e un seggio alla Camera alle elezioni parlamentari del 2010, lo 0,4% e nessun seggio a quelle del 2014.\nDedecker si \u00e8 candidato come indipendente all'interno del partito liberal-conservatore Nuova Alleanza Fiamminga alle elezioni del 2019, venendo eletto.\nIdeologia.\nFondato da Jean-Marie Dedecker, il suo programma \u00e8 basato sul libero mercato e la libera impresa, la lotta contro sprechi e la corruzione, la riduzione della burocrazia, la deregulation e su una maggiore indipendenza delle Fiandre.\nIl partito \u00e8 ampiamente considerato come liberale sulle questioni sociali, nonostante abbia una forte ala conservatrice e tradizionalista. A livello europeo, si allea con euroscettici moderati come i conservatori britannici, il Partito Democratico Civico della Repubblica Ceca e il polacco Diritto e Giustizia. Appartiene al Gruppo dei Conservatori e dei Riformisti Europei."}
{"id": "2436718", "revid": "1543377", "url": "https://it.wikipedia.org/wiki?curid=2436718", "title": "Sylwester Przychodzie\u0144", "text": "Carriera.\nUtilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Polonia al FIFA Futsal World Championship 1992 dove i polacchi sono giunti alla seconda fase, eliminati nel girone comprendente , e ."}
{"id": "2436719", "revid": "1776051", "url": "https://it.wikipedia.org/wiki?curid=2436719", "title": "Jacek \u0141ady\u0144ski", "text": "Carriera.\nUtilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Polonia al FIFA Futsal World Championship 1992 dove i polacchi sono giunti alla seconda fase, eliminati nel girone comprendente , e ."}
{"id": "2436721", "revid": "1776051", "url": "https://it.wikipedia.org/wiki?curid=2436721", "title": "Jacek Podg\u00f3rski", "text": "Carriera.\nUtilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 della Polonia al FIFA Futsal World Championship 1992 dove i polacchi sono giunti alla seconda fase, eliminati nel girone comprendente , e ."}
{"id": "2436722", "revid": "133248", "url": "https://it.wikipedia.org/wiki?curid=2436722", "title": "Dipartimento del Paraguay", "text": ""}
{"id": "2436725", "revid": "1649409", "url": "https://it.wikipedia.org/wiki?curid=2436725", "title": "Chiesa cattolica in Zambia", "text": "La Chiesa cattolica in Zambia \u00e8 parte della Chiesa cattolica universale in comunione con il vescovo di Roma, il papa.\nStoria.\nLa Chiesa cattolica compare nello Zambia alla fine dell'Ottocento. La parte settentrionale del Paese \u00e8 evangelizzata dai Padri Bianchi a partire dal 1889, mentre il centro ed il sud vedono all'opera i missionari Gesuiti dal 1910. Nel 1889 fu eretta la prefettura apostolica di Nyassaland, che comprendeva la parte nord dell'odierno Malawi e la parte nord dello Zambia (all'epoca Rhodesia del Nord). Nel 1913 fu eretto il vicariato apostolico di Banguelo (di Kasama dal 1952). Nel sud del Paese fu eretta nel 1879 la \"missione dello Zambesi\", che comprendeva i territori degli odierni Zimbabwe e Zambia; fu affidata ai Gesuiti ed eretta a prefettura apostolica nel 1915. Dal 1959 \u00e8 stata eretta la provincia ecclesiastica della Rhodesia del Nord, che con l'indipendenza nel 1964 assume il nome di Zambia. Nel 1989 la Chiesa cattolica nello Zambia riceve la visita pastorale di papa Giovanni Paolo II.\nOrganizzazione ecclesiastica.\nLa Chiesa cattolica \u00e8 presente sul territorio con 2 sedi metropolitane e 8 diocesi suffraganee:\nStatistiche.\nLa Chiesa cattolica in Zambia al termine dell'anno 2007 su una popolazione di 12.767.000 persone contava 3.794.016 battezzati, corrispondenti al 29,7% del totale. Inoltre gestiva 209 istituti scolastici e 206 istituti di beneficenza.\nNunziatura apostolica.\nLa nunziatura apostolica in Zambia \u00e8 stata istituita il 27 ottobre 1965 con il breve \"Africae gentes\" di papa Paolo VI, e ha sede nella citt\u00e0 di Lusaka.\nConferenza episcopale.\nL'episcopato locale costituisce la Conferenza episcopale dello Zambia (\"Zambia Episcopal Conference\", ZEC), istituita nel 1965. Gli statuti della Conferenza sono stati approvati dalla Santa Sede il 2 aprile 1984.\nLa ZEC \u00e8 membro della \"Association of Member Episcopal Conferences in Eastern Africa\" (AMECEA) e del \"Symposium of Episcopal Conferences of Africa and Madagascar\" (SECAM).\nElenco dei presidenti della Conferenza episcopale:\nElenco dei vicepresidenti della Conferenza episcopale:\nElenco dei segretari generali della Conferenza episcopale:"}
{"id": "2436726", "revid": "1048993", "url": "https://it.wikipedia.org/wiki?curid=2436726", "title": "Tetsuya Nakashima", "text": "Carriera.\nDebutt\u00f2 nel 1988, dirigendo un episodio del film collettivo \"Bakayaro! I'm Plenty Mad\", quindi si dedic\u00f2 principalmente alla regia di molti spot pubblicitari. Nel 1997 torn\u00f2 a dirigere un film, \"Happy-Go-Lucky\", che si aggiudic\u00f2 la Rosa Camuna d'argento al Bergamo Film Meeting 1999. Nel 1998 diresse \"Beautiful Sunday\", seguito da due film per la televisione. Nel 2004 si rivel\u00f2 al pubblico internazionale con la commedia \"Kamikaze Girls\", interpretata da Ky\u014dko Fukada e Anna Tsuchiya, che vinse 14 premi, tra i quali il Japanese Professional Movie Awards come miglior regista e miglior film, e il Yokohama Film Festival.\nDopo il successo riscosso da \"Kamikaze Girls\", Nakashima diresse un film per la televisione, quindi torn\u00f2 al cinema con \"Memories of Matsuko\", altro film colorato e vivace che mescola commedia, melodramma e musical, che vinse 10 premi e valse a Nakashima due candidature ai Japanese Academy Award, come miglior regista e miglior sceneggiatore. Nel 2008 Nakashima diresse \"Paco and the Magical Book\", una storia fantastica dedicata ai bambini, che ottenne 3 premi e gli valse un'altra candidatura ai Japanese Academy Award come miglior regista, mentre nel 2010 \u00e8 la volta dell'inquietante thriller \"Confessions.\""}
{"id": "2436728", "revid": "19933", "url": "https://it.wikipedia.org/wiki?curid=2436728", "title": "MOS Technology 7501", "text": ""}
{"id": "2436734", "revid": "19933", "url": "https://it.wikipedia.org/wiki?curid=2436734", "title": "MOS Technology 8502", "text": ""}
{"id": "2436735", "revid": "281901", "url": "https://it.wikipedia.org/wiki?curid=2436735", "title": "Biotopo Fontanazzo", "text": "Il Biotopo Fontanazzo \u00e8 un'area naturale protetta del Trentino-Alto Adige istituita nel 1994. Occupa una superficie di 53,63 ha e si trova nel territorio del comune di Grigno Valsugana nella Provincia Autonoma di Trento.\nIl Biotopo Fontanazzo \u00e8 considerato Sito di Importanza Comunitaria (codice: IT3120030) e Zona di Protezione Speciale per la presenza di un'ontaneta di fondovalle, ambiente divenuto attualmente piuttosto raro in Trentino, e in qualit\u00e0 di sito di rilevante importanza per la nidificazione, sosta e/o lo svernamento di specie di uccelli protette o in forte regresso, e/o a distribuzione localizzata sulle Alpi.\nA partire dal 2003, con il progetto Life Nemos cofinanziato dall'Unione europea, e poi negli anni successivi sono stati effettuati interventi di rinaturalizzazione che hanno parzialmente riportato l'area alle condizioni originali. Sono stati ricreati stagni e canali per riportare l'acqua all'interno del sito, ricostituiti lembi di boschi ripariali ed \u00e8 stato realizzato anche un percorso di visita, lungo il quale si trovano punti per l'osservazione dell'avifauna, tabelle e bacheche informative.\nFauna.\nL'ambiente molto diversificato del Biotopo Fontanazzo accoglie un buon numero di specie animali.\nLe acque del sito sono popolate di una pregevole fauna ittica che annovera la trota marmorata, temolo, trota fario e lo scazzone e da numerosi anfibi come la raganella, la salamandra pezzata, il rospo comune e rana temporaria. \nSono presenti specie di uccelli tipiche dei corsi d'acqua come il corriere piccolo, il piro piro piccolo, l'airone cenerino, il merlo acquaiolo e lo splendido martin pescatore, ma anche quelle che frequentano le aree boscate come il picchio verde, il picchio rosso maggiore e le aree aperte come l'averla piccola.\nFlora.\nL'area del Fontanazzo si presenta assai varia dal punto di vista ambientale, comprendendo lembi di foresta alluvionale e ripariale di salice, ontano nero, ontano bianco e frassino maggiore, prati e coltivi, l'alveo del fiume Brenta, oltrech\u00e9 risorgive, corsi d'acqua minori e stagni. \nLa Foresta alluvionale di ontano e frassino, con tratti suggestivi per la presenza di canali in cui scorre l'acqua delle risorgive, \u00e8 un ambiente divenuto attualmente piuttosto raro e prezioso in Trentino, sia per la vastit\u00e0 della sua superficie che per la relativa naturalit\u00e0."}
{"id": "2436743", "revid": "196390", "url": "https://it.wikipedia.org/wiki?curid=2436743", "title": "Museo ebraico (Ferrara)", "text": ""}
{"id": "2436745", "revid": "28592", "url": "https://it.wikipedia.org/wiki?curid=2436745", "title": "Stato di Zulia", "text": ""}
{"id": "2436750", "revid": "59645", "url": "https://it.wikipedia.org/wiki?curid=2436750", "title": "Haf\u0131z Hakk\u0131 Pasci\u00e0", "text": ""}
{"id": "2436751", "revid": "74173", "url": "https://it.wikipedia.org/wiki?curid=2436751", "title": "Sex=Love\u00b2", "text": " \nSex=Love\u00b2 \u00e8 un manga \"sh\u014djo\" dell'autrice Mayu Shinj\u014d. Esso si compone di due volumi, pubblicati in Giappone da Shogakukan e in Italia da Star Comics sulla collana \"Amici\". L'opera \u00e8 indirizzata ad un pubblico adulto, per i temi trattati e per la presenza di scene di nudo e di sesso esplicite.\nTrama.\nKumiko Saionji \u00e8 una studentessa universitaria che desidera diventare un'affermata insegnante. Il padre per\u00f2 \u00e8 contrario a questa scelta, perch\u00e9 la famiglia di Kumiko \u00e8 molto ricca e la ragazza non avrebbe necessit\u00e0 di lavorare. I due scendono dunque ad un patto: se Kumiko riuscir\u00e0 a far alzare i voti di un suo studente, lavorando come professoressa privata, potr\u00e0 inseguire il suo sogno e diventare professoressa. Lo studente a cui Kumiko impartisce lezioni \u00e8 Ryo Tachibana, un giovane playboy liceale che riesce a portare a letto tutte le donne che vuole. Kumiko vince la scommessa e comincia a lavorare proprio nel liceo di Ryo.\nInizia una storia d'amore tra i due, complicata dall'entrata in scena di Minato Fukazawa (altro playboy della scuola e rivale di Ryo, perch\u00e9 tenter\u00e0 di sedurre Kumiko) e del professor Tetsuya Takeda (ingaggiato dal padre di Kumiko per interrompere la relazione tra la figlia e Ryo)."}
{"id": "2436756", "revid": "599013", "url": "https://it.wikipedia.org/wiki?curid=2436756", "title": "Strato di Henle", "text": "Nell'anatomia umana lo strato di Henle, \u00e8 una componente della guaina epiteliale interna del follicolo pilifero.\nAnatomia.\nSi tratta di uno dei 3 strati della guaina interna (le altre due sono lo strato di Huxley e la cuticola), le sue cellule rispetto agli altri strati vicini cheratinizzano per prime.\nStoria.\nIl nome lo si deve a Friedrich Gustav Jacob Henle (1809 -1885)"}
{"id": "2436757", "revid": "466539", "url": "https://it.wikipedia.org/wiki?curid=2436757", "title": "Stalinismo", "text": "Il termine stalinismo, in senso stretto, indica la politica di Stalin nel periodo in cui fu a capo dell'URSS, dal 1924 al 1953, ma di fatto ebbe profonde peculiarit\u00e0 che lo distinguono sia dalla linea politica di altri \"teorici\" comunisti (ad esempio Lev Trockij e Rosa Luxemburg), sia dal leninismo concepito da Lenin.\nPrendendo in considerazione l'analisi della storia proposta da molti teorici del marxismo-leninismo, il termine \"stalinismo\" risulta storicamente inesatto, ritenuto un sinonimo semplicistico di derivazione anti-comunista del pi\u00f9 corretto marxismo-leninismo teorizzato da Lenin. Nel saggio \"I principi del leninismo\", scritto Stalin del 1924, egli defin\u00ec il leninismo come l'applicazione del marxismo sia alla situazione russa che alla situazione internazionale.\n\"Stalinisti\" furono anche definiti alcuni regimi di paesi socialisti che si opposero alla destalinizzazione, quali la Cina di Mao Tse-tung, la Corea del Nord, l'Albania, che modificarono (raffreddandoli) i loro rapporti con l'URSS a seguito della destalinizzazione.\nDescrizione.\nPeculiarit\u00e0.\nSotto il profilo economico, la dottrina staliniana vide nell'industrializzazione forzata della Russia il passaggio decisivo per imboccare la via matura che avrebbe portato al socialismo. Sotto Stalin l'impulso massiccio allo sviluppo industriale e il ricorso ai piani straordinari (quinquennali) di conversione capitalista, sotto la supervisione dello stato, dell'economia russa, prevalentemente agricola o fondata su un embrione industriale arretrato, divennero uno dei caratteri fondamentali e peculiari dei successivi regimi sovietici.\nIn un senso pi\u00f9 largo il termine \"stalinismo\" indica spesso una visione, o se si vuole, una trasformazione delle idee del marxismo e del movimento operaio in modo da creare una rigida, e piuttosto elementare, dottrina del mondo e della storia, una visione filosoficamente platonica (\"oggettiva\") del realismo, e la sussunzione sistematica di ogni accidente o compromesso, anche di natura pi\u00f9 temporanea, sotto categorie teoretiche, allo scopo di fornirne una giustificazione in termini dottrinari.\nIn questa accezione il termine \"stalinismo\" acquista una connotazione pi\u00f9 culturale che politica. Questo \u00e8 ad esempio il significato con il quale il termine viene applicato talvolta anche a partiti, idee, personalit\u00e0, che in senso stretto, politico, tali non possono definirsi. E sempre in questo senso, l'atteggiamento e l'azione del destalinizzatore Khru\u0161\u010d\u0451v di fronte alla rivoluzione ungherese del 1956 sono stati anche definiti come \"stalinisti\". In questa accezione \"stalinista\" \u00e8 spesso usato come un epiteto negativo, con un senso politico e culturale pi\u00f9 che storico.\nOppositori di Stalin.\nAll'ascesa di Stalin nel controllo totale del PCUS l'unico che si oppose con continuit\u00e0, sia pure inefficacemente, fu il suo principale rivale alla successione di Lenin, cio\u00e8 Lev Trockij. A differenza di Trockij, che riteneva che la rivoluzione socialista avesse senso solo in una prospettiva planetaria e globale (la teoria della \"rivoluzione permanente\"), Stalin riteneva che si dovesse accettare l'idea di un \"socialismo in un solo paese\", anche se capitalisticamente arretrato come la Russia.\nTrockij costituisce quella che verr\u00e0 poi definita \"opposizione di sinistra\" a Stalin. Trockij in seguito prender\u00e0 la via dell'esilio per finire assassinato per mano di un sicario di Stalin in Messico nel 1940, dopo aver fondato la Quarta Internazionale, alternativa alla Terza, di matrice stalinista.\nLo stalinismo nell'Unione Sovietica.\nIl corso politico di Stalin pu\u00f2 essere caratterizzato da vari elementi. Anzitutto una feroce repressione del dissenso politico, reale o anche solo potenziale, iniziata con le \"Grandi purghe\" del 1935-1936, l'eliminazione dei kulaki (contadini benestanti) come classe, operazione svolta con mezzi fondamentalmente militari, potenziamento dell'esercito e deportazioni dei gruppi sociali o nazionali \"ostili\" o potenzialmente tali nei campi di lavoro sovietici (Gulag), nei quali confluiranno poi anche molti prigionieri di guerra.\nIn seguito Stalin si produsse in una sistematica eliminazione di tutto ci\u00f2 che potesse in qualche modo mettere in discussione il suo ruolo, o semplicemente - anche solo potenzialmente - fargli ombra. Inoltre, per assicurarsi sicuri appoggi, elimin\u00f2 progressivamente ogni rappresentante di quella che di volta in volta poteva essere considerata una \"vecchia guardia\", sia politica sia professionale, allo scopo di sostituirla con elementi nuovi, da lui promossi, e pertanto a lui grati e fedeli. Per questo procedette ad una epurazione massiccia della stessa Armata Rossa, promuovendo giovani quadri e ufficiali, sulla base di requisiti di fedelt\u00e0 pi\u00f9 che di capacit\u00e0, a scapito degli elementi pi\u00f9 esperti, ma per questo motivo pi\u00f9 potenzialmente autonomi. A tal proposito \u00e8 diffusa l'opinione (espressa nei suoi scritti su Stalin, ad esempio, da Roy Medvedeev) che agli esiti di questa operazione, oltre a specifici errori di Stalin, si debba la relativa facilit\u00e0 con la quale le armate tedesche penetrarono profondamente nel territorio sovietico nel corso dell'Operazione Barbarossa nonostante il preavviso a Stalin fornito da numerosi indizi e le segnalazioni fornite dalla spia sovietica presso i tedeschi Richard Sorge.\nAllo scopo di allestire i processi (\"purghe\") venivano utilizzate false accuse (spionaggio verso paesi stranieri, trockijsmo, frazionismo, in arte \"formalismo\", deviazionismo, cosmopolitismo, ecc.) che spesso venivano confermate dagli stessi interessati, per un malinteso senso di fedelt\u00e0 alla causa e al partito (la cui valenza andava oltre la contingenza dell'accusa), o nella speranza di essere giustiziati ponendo cos\u00ec rapidamente fine alle sofferenze date dalle torture.\nAltro elemento che caratterizza il corso politico di Stalin \u00e8 il recupero del nazionalismo panrusso, l'ostilit\u00e0 verso il \"cosmopolitismo\" e, in genere, contro ogni tendenza che subordinasse l'interesse nazionale, inteso nel senso pi\u00f9 tradizionale, ad interessi pi\u00f9 generali, anche se rivoluzionari o internazionalisti.\nSotto il governo di Stalin la \u010ceka, poi trasformata in NKVD (Commissariato del popolo per gli affari interni), la temuta polizia segreta sovietica, raggiunse l'apice del suo potere. Tuttavia neanche essa era dotata di un potere indipendente, e lo stesso suo capo Nikolaj Ivanovi\u010d E\u017eov, cos\u00ec importante da dare per il periodo del suo apogeo il nome alle purghe (chiamate allora in URSS \"ezovcine\"), fin\u00ec vittima a sua volta di una purga. Vi sono testimonianze che Stalin si fosse dotato di una rete di informatori del tutto autonoma, personale, che egli utilizzava, alla bisogna, contro i dirigenti da lui stesso favoriti e nominati.\nPer questi motivi, una volta conosciuta la realt\u00e0 del suo regime, lo stalinismo \u00e8 diventato sinonimo di terrore e oppressione. Fu appunto Nikita Khru\u0161\u010d\u0451v, salito al potere dopo la morte del dittatore dopo essere riuscito a sbarazzarsi dell'erede putativo di Stalin, Lavrentij Berija, arrestandolo con un trabocchetto, a denunciare per primo i crimini di Stalin (durante il famoso XX Congresso del PCUS), definendoli \"violazioni della legalit\u00e0 socialista\", e il suo culto della personalit\u00e0.\nCritiche.\nAlcuni giudicano il regime di Stalin, lo stalinismo politico, come una degenerazione patologica del comunismo. Lo stesso Partito Comunista Italiano assunse questa posizione. Questo non ha impedito ad alcuni dirigenti (come nel caso, tardivo, di Palmiro Togliatti) di operare dei distinguo, separando l'azione politica di Stalin dalla sua dottrina, criticando la prima ma salvando la seconda.\nI sostenitori della visione dello stalinismo politico come degenerazione che si oppone all'epoca di Lenin portano le seguenti ragioni:\nI sostenitori della visione secondo la quale invece il regime di Stalin trae origine dalle concezioni populiste verso le quali Lenin stesso indulse, e quindi, che si tratt\u00f2 di una degenerazione nel senso di estremizzazione, portano invece le seguenti ragioni:\nVittime.\nAi nomi eccellenti di vittime delle Grandi purghe occorre aggiungere milioni di persone anonime le cui storie sono state raccontate da Aleksandr Sol\u017eenicyn nel suo celebre \"Arcipelago Gulag\". Lo stesso Sol\u017eenicyn in un discorso pubblico tenuto a New York il 30 giugno 1975, pochi mesi dopo il suo esilio afferm\u00f2:"}
{"id": "2436759", "revid": "599013", "url": "https://it.wikipedia.org/wiki?curid=2436759", "title": "Manuele Cricca", "text": "Giocava nel ruolo di centrale.\nCarriera.\nInizia l'attivit\u00e0 agonistica a 14 anni, nelle squadre giovanili della sua citt\u00e0. Con la formazione \"di casa\" esordisce in Serie A1 nel 1998. Nel 2002 si trasferisce in un'altra squadra della Romagna, il Volley Forl\u00ec, nelle cui file disputa 4 campionati di A2. Nel mezzo della stagione 2004-05, precisamente il 20 dicembre, si trasferisce a Schio.\nCon la maglia della nazionale giovanile conquista, nel 2005, la medaglia di bronzo alle Universiadi.\nCon i club passa anche per Isernia, prima di rimettere piede nei campi della massima serie, nella formazione laziale di Latina.\nNel 2007 ritorna nella seconda serie, nelle file dell'Esse-Ti Carilo Loreto. Dopo due anni conquista il primo successo di rilievo della sua carriera: Loreto conclude al primo posto il campionato e ottiene la promozione diretta alla Serie A1. Nel 2009 passa a Padova,con la quale nella stagione 2010-2011 conquista la promozione nella massima seria A1.\nattualmente gioca nella Donati CMC Porto Ravenna nel ruolo di centrale."}
{"id": "2436762", "revid": "775372", "url": "https://it.wikipedia.org/wiki?curid=2436762", "title": "Governatori del vicereame della Nuova Spagna", "text": "Governatori delle varie province del vicereame della Nuova Spagna.\nOltre ai governatori, questa lista presenta altri uffici come gli intendenti. \"Intendente\" \u00e8 un termine spagnolo e portoghese derivato dal francese \"Intendant\". Fu introdotto dalla monarchia spagnola per mano dei Borbone, di origini appunto francesi, nel XVIII secolo. Questa lista non fa differenza tra \"Gobernaciones\" e \"Provincias\", dato che erano in realt\u00e0 due livelli di province."}
{"id": "2436763", "revid": "131358", "url": "https://it.wikipedia.org/wiki?curid=2436763", "title": "Alianza Lima", "text": ""}
{"id": "2436765", "revid": "1318658", "url": "https://it.wikipedia.org/wiki?curid=2436765", "title": "Fluorocromo", "text": "Con il termine fluoroforo (o fluorocromo) si indicano quelle molecole che, dopo avere assorbito fotoni di una certa lunghezza d'onda, esibiscono fluorescenza. Esistono diversi tipi di fluorofori, caratterizzati da diversi spettri di assorbimento e di emissione. \nUtilizzi.\nI fluorocromi vengono utilizzati in ambito biomedico (ad esempio il \"Patching and capping\" per la marcatura degli anticorpi). Tra questi particolarmente diffusi sono l'isotiocianato di fluoresceina, conosciuto anche con l'acronimo FITC, e l'isotiocianato di tetrametilrodamina (TRITC)."}
{"id": "2436779", "revid": "599013", "url": "https://it.wikipedia.org/wiki?curid=2436779", "title": "Strato di Huxley", "text": "Nell'anatomia umana lo strato di Huxley, \u00e8 una componente della guaina epiteliale interna del follicolo pilifero.\nAnatomia.\nSi tratta di uno dei 3 strati della guaina interna (le altre due sono lo strato di Henle e la cuticola), le sue cellule rispetto agli altri strati vicini cheratinizzano per ultime.\nStoria.\nIl nome lo si deve all'inglese Thomas Henry Huxley (1825 -1895)"}
{"id": "2436781", "revid": "287204", "url": "https://it.wikipedia.org/wiki?curid=2436781", "title": "Gerard Herter", "text": ""}
{"id": "2436782", "revid": "131358", "url": "https://it.wikipedia.org/wiki?curid=2436782", "title": "Sporting Cristal", "text": ""}
{"id": "2436783", "revid": "122841000", "url": "https://it.wikipedia.org/wiki?curid=2436783", "title": "Gianni Mongelli", "text": "Biografia.\nSi \u00e8 laureato in ingegneria civile e dei trasporti presso l'Universit\u00e0 degli Studi di Pisa ed \u00e8 sposato con due figlie. \u00c8 imprenditore edile, con la \"Edil Emme Costruzioni s.r.l.\" di Foggia. Ha svolto intensa vita associativa, nell'ambito della dell\u2019\"Associazione degli Industriali\" e dell\u2019\"Ance\" ed ha presieduto l\u2019\"Accademia di Belle Arti\" di Foggia per dieci anni.\n\u00c8 progettista, direttore dei lavori, direttore tecnico di opere pubbliche; perito per istituti bancari; docente presso istituti tecnici e corsi di orientamento professionale. Si occupa di energia ed \u00e8 iscritto all'Ordine degli ingegneri della provincia di Foggia. \u00c8 stato presidente dell'antica \"Fiera di Foggia\" dall'ottobre 2005 fino all'elezione a Sindaco.\nCarriera.\nNel 1980 fa parte del \"direttivo\" della sezione edili dell'Associazione degli industriali di Foggia.\nNel 1992 \u00e8 presidente dei \"Giovani Industriali\".\nNel 1993 \u00e8 componente della \"giunta\" dell'Associazione degli Industriali di Foggia.\nNel 1994 \u00e8 presidente dell'Accademia di Belle Arti di Foggia.\nNel 1995 entra nella \"giunta\" e nel \"direttivo\" di Confindustria Puglia.\nNel 2000 \u00e8 alla guida regionale dell'ANCE, Associazione dei costruttori edili.\nA luglio 2001 \u00e8 presidente del \"Consorzio Capitanata Energia\"; si occupa di \"green economy\", sostenibilit\u00e0 ambientale dello sviluppo, risparmio energetico e mercato dell'energia.\nNel 2002 \u00e8 presidente degli industriali della Puglia.\nIl 26 ottobre 2005 \u00e8 eletto presidente dell'ente Fiera di Foggia.\nSindaco di Foggia.\nAlle elezioni del 21 e 22 giugno 2009, al turno di ballottaggio, \u00e8 eletto sindaco di Foggia per il Partito Democratico con il 53,37% dei consensi, grazie al sostegno di una coalizione di centro-sinistra, battendo Enrico Santaniello, candidato per il centro-destra. Fin dall'inizio del suo mandato ha indicato come principale priorit\u00e0 la riapertura del teatro Umberto Giordano, che per\u00f2 aprir\u00e0 solo dopo pochi giorni dal termine del mandato, ovvero il 9 agosto 2014, e nominer\u00e0 Michele Placido presidente direttivo del teatro stesso.\nIl 17 luglio 2012 d\u00e0 le dimissioni dalla carica di Sindaco di Foggia, per poi ritirarle pochi giorni dopo.\nDopo aver deciso di non ricandidarsi per un secondo mandato, conclude ufficialmente il proprio mandato l'11 giugno 2014, giorno in cui gli succede il neoeletto Franco Landella."}
{"id": "2436784", "revid": "204012", "url": "https://it.wikipedia.org/wiki?curid=2436784", "title": "Friedrich Gustav Jacob Henle", "text": ""}
{"id": "2436789", "revid": "373960", "url": "https://it.wikipedia.org/wiki?curid=2436789", "title": "Giovanni Battista Mongelli", "text": ""}
{"id": "2436792", "revid": "373960", "url": "https://it.wikipedia.org/wiki?curid=2436792", "title": "Giovanni Mongelli", "text": ""}
{"id": "2436796", "revid": "149485", "url": "https://it.wikipedia.org/wiki?curid=2436796", "title": "Alberto Azzo I d'Este", "text": ""}
{"id": "2436797", "revid": "647919", "url": "https://it.wikipedia.org/wiki?curid=2436797", "title": "Stadio faunistico", "text": ""}
{"id": "2436798", "revid": "1149807", "url": "https://it.wikipedia.org/wiki?curid=2436798", "title": "Pocket Fighter", "text": " \u00e8 un videogioco picchiaduro sviluppato e reso pubblico dalla casa giapponese Capcom, originariamente per la piattaforma arcade CPS II, nel settembre 1997. In America \u00e8 stato distribuito con il titolo Super Gem Fighter Mini Mix.\nConvertito sia per Sony PlayStation che PlayStation 2 (quest'ultima sua apparizione avviene nella collana \"Street Fighter Alpha Anthology\"), in entrambi i prodotti, sia nell'uscita per l'Europa che quello per l'America, il titolo \u00e8 risultato essere l'originale, ovvero \"Pocket Fighter\"; \u00e8 stato convertito anche per Sega Saturn e WonderSwan.\nPersonaggi in \"super deformed\", ovvero \"anatomicamente\" irreali, dalla testa spropositata e dal corpo minuscolo, gi\u00e0 apparsi in \"Super Puzzle Fighter II Turbo\", un puzzle game sempre edito dalla Capcom, in questo titolo si sfidano in duello, ognuno per un determinato motivo.\nMolti sono anche i cameo, \"comparse terziarie\", dai vari videogiochi Capcom, tutte tratteggiate ed animate umoristicamente negli sfondi: Balrog, Demitri, M. Bison e molti altri sono i partecipi.\nModalit\u00e0 di gioco.\nOltre al combattimento base, durante le svariate battaglie, sia in singolo giocatore che in multigiocatore, \u00e8 possibile racimolare gemme in grado di potenziare uno dei tre attacchi speciali a disposizione del personaggio scelto (modalit\u00e0 di gioco attinente a quella di Red Earth).\nTra i tanti oggetti curiosi, \u00e8 possibile recuperare l'energia collisionandosi con prosciutti, polli arrosto, tartine e cibi vari; contrariamente, per arrecare danno all'avversario, si possono utilizzare sfere sigillatrici di poteri elementali, quali tuono, acqua, terra, veleno, pietra ecc.\nOgni personaggio possiede una determinata sfera personale (es. Tessa partecipa ai duelli cominciando con una sfera \"ghiaccio\" come supporto). Inoltre, ci sono alcuni attacchi speciali in grado di rimuovere le gemme all'avversario, se ben attestati.\nCi sono, nell'interfaccia, due barre principali (rispettivamente Salute e SUPER!), quest'ultima riempibile sino a nove volte, e tre secondarie (pertinenti agli attacchi: pi\u00f9 le si caricano raccogliendo gemme, pi\u00f9 gli attacchi acquisiscono potere o caratteristiche aggiuntive).\nLa giocabilit\u00e0 della serie \"Street Fighter\", solitamente bisognosa di pratica per essere appresa, viene notevolmente semplificata in quest'incarnazione del gioco: un semplice quarto di luna diretto in qualunque direzione, pi\u00f9 la pressione di un tasto d'attacco, permette lo sfoggio di un attacco speciale."}
{"id": "2436799", "revid": "93556", "url": "https://it.wikipedia.org/wiki?curid=2436799", "title": "Denis C\u00e9sar de Matos", "text": "Carriera.\nDenis inizia la sua carriera nel Ponte Preta, dove gioca dal 2006 al 2009, giocando 33 partite.\nDenis si trasferisce dal Ponte Preta al San Paolo il 22 gennaio 2009. Gioca la sua prima partita contro il Portuguesa il 25 gennaio, tre giorni dopo il suo trasferimento. In quest'occasione sostituisce Rog\u00e9rio Ceni, indisponibile per l'incontro."}
{"id": "2436800", "revid": "1305772", "url": "https://it.wikipedia.org/wiki?curid=2436800", "title": "Coronel Bolognesi", "text": ""}
{"id": "2436807", "revid": "287204", "url": "https://it.wikipedia.org/wiki?curid=2436807", "title": "Biotopo Lago d'Ampola", "text": ""}
{"id": "2436808", "revid": "1906976", "url": "https://it.wikipedia.org/wiki?curid=2436808", "title": "Gran Premio del Sudafrica 1967", "text": "Il Gran Premio del Sudafrica 1967 fu una gara di Formula 1, disputatasi il 2 gennaio 1967 sul Circuito di Kyalami. Fu la prima prova del mondiale 1967 e vide la prima vittoria in carriera di Pedro Rodr\u00edguez su Cooper, seguito da John Love e da John Surtees.\n\"Eroe di giornata\" fu John Love, il quale a 42 anni ed alla guida una vecchia Cooper destinata alle Tasman Series, sulla quale era montato un antiquato motore Climax FPF (quello usato in F1 sino al 1960), dopo essersi qualificato quinto si port\u00f2 in testa alla gara, dovendo poi accontentarsi del secondo posto quando la limitata capacit\u00e0 del serbatoio lo costrinse ad un rabbocco di carburante a pochi giri dalla fine.\nNote.\n\"Salvo indicazioni diverse le classifiche sono tratte da \""}
{"id": "2436814", "revid": "28592", "url": "https://it.wikipedia.org/wiki?curid=2436814", "title": "Distretto di Dankov", "text": ""}
{"id": "2436815", "revid": "110157", "url": "https://it.wikipedia.org/wiki?curid=2436815", "title": "Dankovskij rajon", "text": "Il Dankovskij rajon () \u00e8 un rajon dell'Oblast' di Lipeck, nella Russia europea; il capoluogo \u00e8 Dankov."}
{"id": "2436816", "revid": "663330", "url": "https://it.wikipedia.org/wiki?curid=2436816", "title": "David Semel", "text": ""}
{"id": "2436817", "revid": "729019", "url": "https://it.wikipedia.org/wiki?curid=2436817", "title": "Letto ungueale", "text": "Nell'anatomia umana il letto ungueale \u00e8 una componente dell'unghia"}
{"id": "2436818", "revid": "88812", "url": "https://it.wikipedia.org/wiki?curid=2436818", "title": "Azzo III d'Este", "text": ""}
{"id": "2436819", "revid": "838137", "url": "https://it.wikipedia.org/wiki?curid=2436819", "title": "SAP Open 2008 - Doppio", "text": "Il doppio del SAP Open 2008 \u00e8 stato un torneo di tennis facente parte dell'ATP Tour.\nEric Butorac e Jamie Murray erano i detentori del titolo.Quest'anno non hanno partecipato insieme.\nButorac ha fatto coppia con Todd Perry, ma ha perso al 1\u00ba turno contro Sanchai Ratiwatana e Sonchat Ratiwatana.\nMurray ha fatto coppia con Maks Mirny, ma ha perso ai quarti contro Steve Darcis e Kristof Vliegen.\nScott Lipsky e David Martin ha vinto in finale 7\u20136(4), 7\u20135, contro Bob Bryan e Mike Bryan."}
{"id": "2436823", "revid": "729019", "url": "https://it.wikipedia.org/wiki?curid=2436823", "title": "Bertoldo d'Este", "text": "Biografia.\nFiglio di Taddeo d'Este capitano di ventura e nobile della casata Este al servizio dei veneziani, Bertoldo segu\u00ec le orme paterne seguendolo nel mestiere delle armi e combattendo per Venezia.\nNel maggio del 1463 Bertoldo partecip\u00f2 da vincitore a Padova ad una giostra che si teneva in onore del nuovo Doge di Venezia Cristoforo Moro. Durante la festa i mercenari di Bertoldo si scontrarono con quelli di Bartolomeo Colleoni mettendo a soqquadro la citt\u00e0.\nVenezia, alleata con re Mattia Corvino d'Ungheria e decisa a muovere guerra contro i Turchi in Morea, assold\u00f2 il giovanissimo condottiero Bertoldo d'Este nominandolo capitano generale di un corpo di spedizione mercenario con numerosi italiani e anche galeotti dell'isola di Creta ai quali era stata promessa l'amnistia in cambio della loro partecipazione alla guerra.\nSbarcato nel Peloponneso nel settembre del 1463, Beroldo conquist\u00f2, con l'appoggio dal mare delle galee del capitano generale veneziano Alvise Loredan la citt\u00e0 di Argo che venne saccheggiata e la difese poi da un ritorno offensivo dei Turchi che inutilmente tentarono pi\u00f9 volte, durante il mese d'ottobre dello stesso anno, di riprenderla.\nPer resistere ad un eventuale arrivo di rinforzi turchi dalla Tessaglia, Bertoldo, mettendo al lavoro i suoi uomini e i galeotti arruolati, fortific\u00f2 l'istmo di Corinto restaurando il muro turrito dell'Examilion, distrutto diciassette anni prima dal sultano Murad II, recingendolo anche di un doppio fossato lungo sei miglia che andava dall'Egeo sino allo Ionio.\nAssicuratisi alle spalle, Bertoldo, dopo aver tentato di entrare in possesso di Corinto con una trattativa, mise l'assedio alla citt\u00e0. Con due assalti i veneziani presero alcune fortificazioni al di fuori della citt\u00e0: mentre ci si preparava al terzo assalto, Bertoldo volle controllare le postazioni della sua artiglieria avvicinandosi alle mura di Corinto da cui fu scagliato un sasso che, colpendolo alla tempia, lo fer\u00ec gravemente.\nTrasportato per curarlo a Negroponte, dopo 12 giorni Bertoldo mor\u00ec.\nVenezia lo onor\u00f2 con solenni funerali di stato e il suo corpo fu inumato nella chiesa di san Francesco a fianco dell'altare maggiore, vicino alla tomba del padre."}
{"id": "2436830", "revid": "729019", "url": "https://it.wikipedia.org/wiki?curid=2436830", "title": "Stazione di Mattarello", "text": "La stazione di Mattarello \u00e8 una delle 11 stazioni ferroviarie del comune di Trento. Posta lungo la ferrovia del Brennero, serviva l'omonima frazione.\nLa stazione \u00e8 senza traffico e il fabbricato viaggiatori \u00e8 adibito ad abitazione privata.\nCompletano il patrimonio edilizio un magazzino e una centralina elettrica, atta a gestire i segnali ferroviari nel tratto di linea circostante."}
{"id": "2436835", "revid": "124925178", "url": "https://it.wikipedia.org/wiki?curid=2436835", "title": "Petropavl", "text": "Petropavl, altres\u00ec conosciuta come Petropavlovsk (; ), \u00e8 una citt\u00e0 del Kazakistan, capoluogo della Regione del Kazakistan Settentrionale.\nL'insediamento sorge sulle rive del fiume I\u0161im, ai confini con la Russia, circa a ovest di Omsk.\nStoria.\nPetropavl venne fondata nel 1752 come forte russo, per poi evolversi a insediamento e ricevere lo status di citt\u00e0 nel 1807; fino alla rivoluzione russa del 1917 era un importante centro per lo scambio di seta e tappeti.\nInfrastrutture e trasporti.\nLa citt\u00e0 \u00e8 servita dall'Aeroporto di Petropavlovsk, situato a pochi chilometri dal centro."}
{"id": "2436839", "revid": "124925369", "url": "https://it.wikipedia.org/wiki?curid=2436839", "title": "Cristiano Cavina", "text": "Biografia.\nNato a Casola Valsenio, piccolo paese sulle colline dell'Appennino faentino e cresciuto insieme alla madre e ai nonni materni nelle case popolari, Cristiano Cavina si dedica sin da piccolo alle sue due grandi passioni: la letteratura (dall'avventura alla fantascienza, dai classici russi agli americani contemporanei) e il calcio (ha giocato dai pulcini fino all'under 18 per la squadra locale, l'A.C. Casola).\nHa svolto vari mestieri: muratore, portalettere, pizzaiolo e altri ancora.\nCarriera.\nCon la sola eccezione di \"Scavare una buca\" (2010), tutti i romanzi pubblicati da Cavina sono ambientati a Casola Valsenio, suo paese natale, e hanno come protagonista l'autore stesso, presentato per\u00f2 sotto diverse sfaccettature: il bambino legato al paese e alla famiglia, l'adolescente alle prese con il campionato di calcio della propria squadra amatoriale, oppure l'adulto che si scopre padre. \nIl suo primo romanzo, pubblicato nel 2003 all'et\u00e0 di 29 anni, s'intitola \"Alla grande\" e viene tradotto in francese dalla casa editrice Anne Carri\u00e8re, con il titolo \"C'est g\u00e9ant\". Grazie a quest'opera, nel 2006 Cavina si aggiudica il \"Premio Tondelli\". \nNel novembre del 2005, esce nelle librerie il secondo romanzo di Cavina, intitolato \"Nel paese di Tolintes\u00e0c\": questo scritto ottiene ancora pi\u00f9 successo del precedente e fa conoscere l'autore in tutta Italia. Per oltre due mesi, \"Nel paese di Tolintes\u00e0c\" rester\u00e0 nella classifica dei libri italiani pi\u00f9 venduti. Intanto sopraggiunge un ulteriore importante riconoscimento: Cristiano Cavina vince, insieme ad altri due scrittori, il Premio Fenice Europa 2006. \nIl terzo romanzo, pubblicato nel novembre del 2006, \u00e8 dedicato alla sua grande passione per il calcio: il buon risultato di vendite di \"Un'ultima stagione da esordienti\" conferma che ormai Cavina ha un proprio pubblico di affezionati lettori.\nIl quarto romanzo, \"I frutti dimenticati\", viene pubblicato nel 2008 e, per la prima volta, ha come protagonista un Cristiano Cavina maturo, adulto. Il libro \u00e8 stato tradotto in arabo negli Emirati Arabi nel 2016. \nNel 2010, sempre con la casa editrice Marcos Y Marcos, Cavina pubblica il suo quinto lavoro: \"Scavare una buca\". A differenza dei romanzi precedenti, questa volta il protagonista non \u00e8 Cavina stesso, ma un minatore che lavora presso una cava di gesso.\nDel 2012 \u00e8 \"Romagna mia!\", una serie di brevi saggi ironici per raccontare la sua terra e i personaggi che l'hanno popolata, mentre nel 2013 esce il nuovo romanzo \"Inutile tentare imprigionare sogni\", che racconta le vicende di un adolescente durante gli anni delle scuole superiori.\nNel 2014 \u00e8 la volta di \"La pizza per autodidatti,\" che nel 2016 viene tradotto in tedesco con il titolo \"Die pizzaphilosophie.\" \n\"Pinna morsicata,\" dato alle stampe nel 2016, \u00e8 il racconto di un giovane delfino alla scoperta della vita. \u00c8 forse il primo libro di Cristiano Cavina scritto e pensato per i pi\u00f9 giovani. Nel 2017 pubblica \"Fratelli nella notte\", libro con protagonisti suo nonno e suo prozio."}
{"id": "2436840", "revid": "1310927", "url": "https://it.wikipedia.org/wiki?curid=2436840", "title": "Aislan", "text": "Carriera.\nClub.\nSan Paolo.\nAislan cresce nelle giovanili del San Paolo, dove milita quattro anni. Nel 2008 passa in prima squadra.\nNel gennaio 2012 passa al .\nPalmar\u00e8s.\nClub.\nCompetizioni nazionali.\nSan Paolo: 2008"}
{"id": "2436842", "revid": "287204", "url": "https://it.wikipedia.org/wiki?curid=2436842", "title": "Pleistocene inferiore", "text": "Il Pleistocene inferiore (costituito dal Gelasiano e dal Calabriano) \u00e8 una suddivisione dell'epoca del Pleistocene nella scala dei tempi geologici. L'inizio dello stadio viene definito a 2,588 Ma (milioni di anni fa), mentre la fine dello stadio coincide con l'ultima inversione del campo magnetico terrestre 781.000 \u00b1 5.000 anni fa. Originalmente il Calabriano fu uno stadio faunistico europeo principalmente basato sui fossili di molluschi. Esso \u00e8 stato classificato all'interno dello stadio geologico chiamato Pleistocene inferiore, e inizialmente come il suo equivalente. Tuttavia, molti assembramenti faunistici di mammiferi del Pleistocene inferiore iniziano dal Gelasiano. Per esempio, il Platygonus e altra fauna blancana appaiono prima nel Gelasiano.\nStoria della definizione del Calabriano.\nPoich\u00e9 le conchiglie marine sono i fossili molto pi\u00f9 abbondanti, i paleontologi del XIX e inizio del XX secolo usavano i Mollusca (molluschi, numerosi e ben differenziabili) e i Brachiopodi per identificare i limiti stratigrafici. Perci\u00f2 il Calabriano fu originariamente definito come un \"assembramento\" di molluschi fossili, essendosi la maggior parte dei brachiopodi estinta proprio in questo periodo. Furono allora studiati approfonditamente per trovare la migliore rappresentazione di questo assembramento in una sezione stratigrafica. Nel 1948 gli scienziati usarono l'apparizione iniziale degli animali invertebrati (settentrionali) d'acqua fredda nei sedimenti marini del Mediterraneo come marcatori dell'inizio del Calabriano. Il 18\u00ba Congresso Geologico Internazionale a Londra (1948) pose la base del Pleistocene alla base degli strati marini dello stadio faunistico calabriano, e denomin\u00f2 una sezione tipo nell'Italia meridionale. Tuttavia, venne scoperto che la sezione tipo originale era discontinua a quel punto e che la base dello stadio Calabriano come definita dagli assembramenti di fauna si estendeva a livelli pi\u00f9 antichi nell'arco del Pleistocene.\nUna nuova sezione tipo fu scelta, a molte miglia da quella originale, a Vrica, 4\u00a0km a sud di Crotone in Calabria, Italia meridionale. L'analisi degli isotopi di stronzio e ossigeno come pure dei foraminiferi planctonici ha confermato la conformit\u00e0 dell'attuale sezione tipo. Il 27\u00ba Congresso Geologico Internazionale a Mosca nel 1984 formalmente ratific\u00f2 questa sezione tipo. La data iniziale fu originariamente stabilita a circa 1,65 milioni di anni fa, ma \u00e8 stata ricalcolata a 1,806 Ma (milioni di anni).\nDefinizione formale attuale.\nIl \"Global Boundary Stratotype Section and Point\", GSSP, per l'inizio del Pleistocene \u00e8 in una sezione di riferimento a Vrica, 4\u00a0km a sud di Crotone, in Calabria, Italia meridionale, una localit\u00e0 la cui esatta datazione \u00e8 stata recentemente confermata dall'analisi degli isotopi di stronzio e ossigeno come pure dai foraminiferi planctonici.\nDa ci\u00f2 deriva che l'inizio del Pleistocene inferiore viene definito proprio sopra il vertice della cronozona della polarit\u00e0 magnetica C2n (Olduvai) e il livello di estinzione dei nanofossili calcarei \"Discoaster brouweri\" (Zone base CN13). Al di sopra del confine sono gli accadimenti minimi del nanofossile calcareo medio \"Gephyrocapsa spp.\" e il livello di estinzione del foraminifero planctonico \"Globigerinoides extremus\".\nIl limite superiore del Pleistocene inferiore viene definito come l'evento dell'inversione magnetica Brunhes-Matuyama.\nProblemi di nomenclatura.\n\u00c8 pi\u00f9 chiaro riferirsi al cos\u00ec correntemente definito Pleistocene inferiore come Calabriano, poich\u00e9 la sezione tipo \u00e8 Calabriana, ma, ancora pi\u00f9 importante, perch\u00e9 il confine inferiore del Pleistocene \u00e8 attualmente in fase di discussione. La maggior parte dei climatologi e geologi preferirebbero una data iniziale di circa 2,58 Ma come pi\u00f9 rappresentativa della \"frattura\" tra il Pliocene e il Pleistocene."}
{"id": "2436844", "revid": "830939", "url": "https://it.wikipedia.org/wiki?curid=2436844", "title": "Nana Ioseliani", "text": "Si mise in luce vincendo nel 1978 e nel 1979 il campionato europeo juniores (under-20).\nNel 1980 ottenne all'et\u00e0 di 18 anni il titolo di Grande Maestro Femminile.\nVinse due volte il campionato sovietico femminile: nel 1981 (\"ex aequo\" con Nona Gaprinda\u0161vili) e nel 1982.\nPartecip\u00f2 dal 1980 al 2002 a otto olimpiadi degli scacchi, nel 1980 e 1982 con l'Unione Sovietica, poi con la Georgia.\nRealizz\u00f2 complessivamente +49 =32 \u20137 e vinse ben 14 medaglie, tra le quali 5 d'oro di squadra e 2 d'oro individuali.\nVinse due volte il torneo dei candidati per il campionato del mondo femminile, qualificandosi per il match con il titolo in palio:\nRaggiunse il massimo rating Elo in luglio del 1997, con 2520 punti.\nDal 2003 non partecipa pi\u00f9 a competizioni importanti."}
{"id": "2436845", "revid": "287204", "url": "https://it.wikipedia.org/wiki?curid=2436845", "title": "Fonte (fumetto)", "text": "La Fonte (\"Source\") \u00e8 un concetto metafisico fittizio creato da Jack Kirby per la saga fumettistica del Quarto Mondo pubblicata dalla DC Comics. \u00c8 apparsa per la prima volta su \"New Gods\" n. 1 (febbraio-marzo 1971).\nStoria.\nLa Fonte pu\u00f2 essere considerata una Coscienza condivisa nell'Universo DC, dove \u00e8 l'equivalente non religioso della natura di Buddha. \u00c8 la \"fonte\" di tutto ci\u00f2 che esiste. In alternativa, pu\u00f2 essere considerata una descrizione del Dio Creatore dell'Universo, un analogo fantascientifico basato sulla dottrina giudaico-cristiana. Associata generalmente ai Nuovi Dei, la Fonte \u00e8 la supposta origine dell'\"onda divina\" che si crede sia stata responsabile per aver donato i poteri ai supereroi dell'universo DC.\nAi confini dell'universo conosciuto, nella Galassia di Prometeo, risiede il Muro della Fonte, che protegge la Fonte e intrappola chiunque cerchi di attraversarlo.\nNei fumetti DC Comics non sono ancora stati chiariti molti aspetti concreti della Fonte, se non che possiede onnipotenza e onniscienza, e sa prevedere anche il futuro.\nAltre versioni.\nIn un crossover mai pubblicato tra marvel e dc Thanos si scontrava con gli Eterni e con i Nuovi Dei per attraversare il muro della fonte. Uccideva Darkseid,suo concorrente nell'impresa, e grazie al cubo cosmico penetrava nella fonte incontrando La Presenza. Non in grado di possedere tutta quella conoscenza l'intelligenza di Thanos regred\u00ec fino a farlo tornare bambino. La Presenza decise di crescerlo in modo da farlo diventare erede dei suoi poteri.\nAltri media.\nNella serie animata \"Justice League Unlimited\" il passaggio attraverso il Muro della Fonte poteva essere effettuato sopravvivendo soltanto da un intelletto di dodicesimo livello (Lex Luthor riusc\u00ec a entrare e uscire dalla Fonte). Dietro il Muro della Fonte risiedevano tutti i segreti dell'universo, inclusa l'Equazione dell'Anti-vita cercata da Darkseid."}
{"id": "2436851", "revid": "291201", "url": "https://it.wikipedia.org/wiki?curid=2436851", "title": "Aglarond", "text": ""}
{"id": "2436852", "revid": "291201", "url": "https://it.wikipedia.org/wiki?curid=2436852", "title": "Trombatorrione", "text": ""}
{"id": "2436857", "revid": "2028514", "url": "https://it.wikipedia.org/wiki?curid=2436857", "title": "Calabriano", "text": "Nella scala dei tempi geologici, il Calabriano \u00e8 il secondo dei quattro piani in cui \u00e8 suddiviso il Pleistocene, la prima delle due epoche del Quaternario. \n\u00c8 compreso tra 1,806 e 0,781 milioni di anni fa (Ma).\n\u00c8 preceduto dal Gelasiano e seguito dallo Ioniano.\nEtimologia.\nIl Calabriano deriva il suo nome dalla Calabria, la regione italiana in cui sono state evidenziate le sezioni stratigrafiche di riferimento per questo periodo.\nIn particolare a Vrica, 4 km a sud di Crotone.\nDefinizioni stratigrafiche e GSSP.\nLa base del Calabriano \u00e8 identificata dalle ultime evidenze fossili dei foraminiferi nanoplanctonici delle specie \"Discoaster brouweri\" (appena al di sotto del GSSP), \"Globigerinoides obliquus extremus\" e \"Cyclococcolithus macintyrei\" (appena al di sopra del GSSP) e dalla prima comparsa di \"Geophyrocapsa oceanica\" e \"Globigerinoides tenellus\". Il limite \u00e8 inoltre di poco superiore (10.000 - 20.000 anni) alla fine della sub-cronozona di inversione magnetica normale \"Olduvai\" (C2n).\nGSSP.\nIl GSSP, il profilo stratigrafico di riferimento della Commissione Internazionale di Stratigrafia, \u00e8 localizzato in una sezione di argille grigio-bluastre sovrapposte a strati sapropelitici situata presso Vrica, nella penisola di Marchesato, 4 km a sud di Crotone, in Calabria.\nLe sue coordinate sono: latitudine: 39\u00b002'18.61\" N, longitudine 17\u00b008'05.79\"E."}
{"id": "2436867", "revid": "131358", "url": "https://it.wikipedia.org/wiki?curid=2436867", "title": "Br\u00f8nsh\u00f8j BK", "text": ""}
{"id": "2436868", "revid": "352448", "url": "https://it.wikipedia.org/wiki?curid=2436868", "title": "Tarantiano", "text": ""}
{"id": "2436872", "revid": "327773", "url": "https://it.wikipedia.org/wiki?curid=2436872", "title": "Ioniano", "text": "Nella scala dei tempi geologici, lo Ioniano, designazione non ancora formalizzata del Pleistocene medio, \u00e8 il terzo dei quattro piani in cui \u00e8 suddiviso il Pleistocene, la prima delle due epoche del Quaternario.\n\u00c8 compreso tra 781.000 e 126.000 anni fa.\n\u00c8 preceduto dal Calabriano e seguito dal Tarantiano, designazione ancora informale dell'ultimo piano del Pleistocene.\nEtimologia.\nLa denominazione di Ioniano \u00e8 stata proposta per il terzo piano del Pleistocene perch\u00e9 gli affioramenti del periodo sono particolarmente evidenti nella costa italiana del mar Ionio.\nDefinizioni stratigrafiche e GSSP.\nLa base dello Ioniano non \u00e8 ancora stata ufficializzata, ma sarebbe localizzata all'inizio dell'inversione Brunhes-Matuyama, dal momento che il suo culmine coincide con la base del Pleistocene superiore, il quale a sua volta si fissa all'inizio dell'ultima interglaciale (cio\u00e8, lo stadio dell'isotopo marino 5) alla base dell'Olocene, ~10,5 ka (ka = mille anni).\nGSSP.\nIl GSSP, il profilo stratigrafico di riferimento della Commissione Internazionale di Stratigrafia, non \u00e8 ancora stato definito al 2010.\nCandidati stratigrafici.\nPossibili sezioni appropriate per definire la base del piano Ioniano sono localizzate nell'Italia meridionale. Infatti, durante il Pleistocene inferiore e medio il margine Adriatico-Ionico venne caratterizzato da un tasso d'alta sedimentazione, in risposta all'intensa subsidenza tettonica differenziale e massiva del prodotto sedimentario. Sezioni candidate sono quella di \u201cMontalbano Jonico\u201d (Valle Bradanica, Basilicata) e quella della \u201cValle di Manche Nord\u201d (San Mauro Marchesato, Bacino di Crotone, Calabria).\nNel primo, una successione spettacolare di marne giacenti prima in profondit\u00e0 nell'Appennino, sono attualmente esposte, anche se sfortunatamente sono inadatte per l'analisi magnetostratigrafica. \nLa pi\u00f9 recente, rappresentata da una successione ascendente poco profonda che si svilupp\u00f2 in un ambiente di piattaforma esterna, ha il vantaggio di una chiara testimonianza biomagnetostratigrafica, che fornisce un controllo pi\u00f9 preciso dell'et\u00e0.\nOltre a queste esposizioni, sono disponibili un numero di carote prelevate nel Mar Ionio (Sito 964) e nell'area del Canale di Sicilia-Capo Rossello (Sito 963) nel corso del programma di esplorazione Ocean Drilling Program, le quali si relazionano bene con le sezioni \"su terra\" menzionate sopra in base a un significativo numero di \"criteri\" (magnetostratigrafia, biostratigrafia, stratigrafia della sapropel, isotopi stabili, tefrocronologia). L'intervallo corrispondente al piano Ioniano \u00e8 particolarmente ben rappresentato nel sito 963, dove non vengono evidenziate torbidezza e/o lacune stratigrafiche. Attualmente, la sezione di Montalbano Ionico \u00e8 la principale candidata per definire i confini Pleistocene inferiore - Pleistocene medio.\nStadi faunistici.\nAll'interno del Pleistocene medio si possono evidenziare alcuni stadi faunistici differenziabili in funzione della localizzazione geografica:"}
{"id": "2436880", "revid": "92723", "url": "https://it.wikipedia.org/wiki?curid=2436880", "title": "Chiesa cattolica in Uganda", "text": "La Chiesa cattolica in Uganda \u00e8 parte della Chiesa cattolica universale in comunione con il vescovo di Roma, il papa.\nStoria.\nLa Chiesa cattolica in Uganda vede l'arrivo dei primi missionari il 17 febbraio 1879: si tratta di due missionari dei Padri Bianchi provenienti dal Tanganika. Lo sviluppo del cattolicesimo in quella regione \u00e8 per\u00f2 funestato da grandi prove: ben presto i missionari sono costretti a lasciare il Paese, e sono i laici a portare avanti l'opera di evangelizzazione; inoltre nel 1885 inizia una persecuzione contro tutti i cristiani: 22 martiri cattolici sono beatificati nel 1920 e canonizzati da Paolo VI nel 1964. Tra la fine del XIX e l'inizio del XX secolo in Uganda giungono nuovi istituti missionari, tra cui la Societ\u00e0 Missionaria di San Giuseppe di Mill Hill nel 1894 ed i missionari comboniani nel 1910, a cui viene affidata nel 1923 la prefettura apostolica del \"Nilo equatoriale\" (corrispondente all'attuale parte nord del Paese). Nel 1939 viene ordinato il primo vescovo africano, Joseph Kiwanuka, vescovo di Masaka. Nel 1953 \u00e8 istituita la gerarchia ecclesiastica ugandese. Nel 1969 due importanti eventi si svolgono in Uganda: la prima riunione del \"Simposio panafricano dei Vescovi\" alla presenza di papa Paolo VI, primo papa a visitare l'Africa. Nel 1993 l'Uganda riceve la visita pastorale di papa Giovanni Paolo II, seguita nel 2015 da quella di papa Francesco.\nOrganizzazione ecclesiastica.\nNel 2008 la Chiesa cattolica \u00e8 presente sul territorio con 4 sedi metropolitane, 15 diocesi suffraganee e un ordinariato militare:\nStatistiche.\nAlla fine del 2004 la Chiesa cattolica in Uganda contava:\nLa popolazione cattolica ammontava a 10.795.530 cristiani, pari al 43,06% della popolazione.\nNunziatura apostolica.\nLe relazioni diplomatiche tra la Santa Sede e la repubblica dell'Uganda sono state formalmente stipulate il 2 settembre 1966 con il breve \"Inter Sanctam Sedem\" di papa Paolo VI. Prima di tale data la chiesa cattolica in Uganda dipendeva dalla Delegazione apostolica del Kenya con sede a Mombasa e poi a Nairobi. Il primo rappresentante pontificio in Uganda dopo l'istituzione di relazioni diplomatiche \u00e8 stato nominato il 6 agosto 1967. Fino al 1999 il rappresentante del papa era conosciuto con il titolo di \"Pro-Nunzio Apostolico\"; in seguito ha assunto il titolo di \"Nunzio Apostolico\".\nConferenza episcopale.\nL'episcopato locale costituisce la Conferenza Episcopale dell'Uganda (\"Uganda Episcopal Conference\", UEC), istituita nel 1960. La UEC agisce soprattutto tramite il \"Segretariato cattolico ugandese\" nello sforzo di promuovere e coordinare il ministero sociale e pastorale della chiesa ugandese. Questo compito \u00e8 svolto attraverso dodici \"Commissioni\" tra cui quella liturgico-pastorale, quella dedicata all'apostolato dei laici, la commissione di giustizia e pace, quelle sull'educazione e la formazione dei preti, e quelle sull'ecumenismo e il dialogo interreligioso. Gli statuti della Conferenza sono stati approvati dalla Santa Sede l'8 settembre 1974.\nLa UEC \u00e8 membro della \"Association of Member Episcopal Conferences in Eastern Africa\" (AMECEA) e del \"Symposium of Episcopal Conferences of Africa and Madagascar\" (SECAM).\nElenco dei presidenti della Conferenza episcopale:\nElenco dei vicepresidenti della Conferenza episcopale:\nElenco dei segretari generali della Conferenza episcopale:"}
{"id": "2436881", "revid": "183694", "url": "https://it.wikipedia.org/wiki?curid=2436881", "title": "Storia delle Isole Pitcairn", "text": "Prima del Bounty.\nProbabilmente i polinesiani si insediarono, temporaneamente, su Pitcairn circa 3.500 anni fa e gli archeologi ritengono che tra il XII e il XV secolo d.C. sull'isola vi fosse un insediamento stabile polinesiano. In quell'epoca si intrattenevano vivaci scambi commerciali tra Pitcairn, Henderson - che in passato era abitata - e Mangareva, un'isola situata nell'attuale Arcipelago Gambier, nella zona sud-orientale della Polinesia Francese. Di questi primi insediamenti ci sono rimasti siti funerari contenenti scheletri umani, petroglifi, forni scavati nella terra, asce in pietra e altri manufatti, ma nessuno \u00e8 certo della provenienza originaria dei primi abitanti di Pitcairn. Probabilmente l'isola era importante per la sua cava, da cui si estraeva la pietra per produrre le asce. Nonostante le minuscole dimensioni dell'isola, il suo fertile terreno vulcanico era (ed \u00e8 tuttora) in grado di garantire il sostentamento di un insediamento stanziale. Nel 1606, quando l'esploratore spagnolo Pedro Fern\u00e1ndez de Quir\u00f3s giunse in queste acque durante la sua personale ricerca dell'El Dorado e scopr\u00ec Henderson, quest'isola, e presumibilmente anche Pitcairn, erano deserte.\nL'arrivo degli Europei.\nPer scoprire Pitcairn gli Europei dovettero aspettare fino al 1767, quando, navigando sulla Nave di Sua Maest\u00e0 Swallow, Philip Carteret la scopr\u00ec e la segn\u00f2 sulla sua carta con un errore di 300\u00a0km. L'esploratore decise di battezzare l'isola con il nome di Pitcairn, l'uomo che l'aveva avvistata per primo. Poco dopo, nel 1787, la HMS Bounty salp\u00f2 dall'Inghilterra per raccogliere talee dell'albero del pane da trasportare nelle Indie Occidentali. Si riteneva allora (sebbene in seguito l'opinione si dimostrasse errata) che il frutto dell'albero del pane avrebbe costituito un alimento ideale ed economico per gli schiavi che lavoravano nelle piantagioni britanniche delle Indie Occidentali. Il Bounty gett\u00f2 l'ancora per cinque mesi nelle acque di Tahiti e nel frattempo alcuni dei suoi marinai ebbero contatti con la popolazione femminile tahitiana. Tre settimane dopo la partenza da Tahiti, Fletcher Christian si mise a capo di una ribellione contro il capitano Bligh, il quale fu abbandonato su una scialuppa in mare aperto assieme a 18 membri dell'equipaggio rimastigli leali, mentre il Bounty se ne tornava a Tahiti. Bligh e i suoi marinai alla fine riuscirono ad arrivare fino a Kupang, nell'odierna Indonesia.\nIl Bounty.\nNel gennaio del 1790 gli ammutinati giunsero a Pitcairn, dopo un paio di false partenze compiute in quattro mesi di ricerca di un luogo dove sfuggire alla giustizia della marina militare britannica. Il gruppo, guidato da Christian, contava otto altri ammutinati, sei tahitiani, 12 tahitiane e un bambino. Qualche giorno dopo gli ammutinati tagliarono tutti i ponti con il passato dando fuoco al Bounty all'ancora nell'attuale Bounty Bay. Nonostante le loro buone intenzioni di stabilire una convivenza pacifica, un paio di anni dopo i nuovi abitanti di Pitcairn iniziarono ad ammazzarsi a vicenda. Nel 1794 tutti gli uomini polinesiani e cinque degli ammutinati, Christian compreso, erano morti, mentre Young, Adams, Quintal e McCoy continuavano a lanciarsi astiosi sguardi di sottecchi.\nSeguirono alcuni anni pacifici, che terminarono quando McCoy scopr\u00ec come produrre un micidiale liquore dalle radici del ti (Cordyline terminalis), una pianta del luogo. Nel 1796, sotto l'influsso della sua invenzione, si gett\u00f2 in mare con una pietra al collo. Qualche anno dopo la moglie di Quintal precipit\u00f2 nel vuoto mentre cercava uova d'uccello, e in breve tempo gli influssi della bevanda resero Quintal tanto farneticante che Adams e Young dovettero difendersi dai suoi attacchi con un'ascia, impoverendo ulteriormente il patrimonio genetico degli isolani. Young mor\u00ec di asma nel 1800 lasciando John Adams come unico maschio adulto sopravvissuto. Ispirato dalla religione, Adams prese le dieci donne e i 23 bambini sotto la propria ala protettrice e cominci\u00f2 a educarli con i libri trovati sul Bounty.\nColonia britannica.\nAdamstown era un piccolo insediamento quando il Capitano Mayhew Folger della Topaz, una nave americana per la caccia alle foche, riscopr\u00ec Pitcairn svelando il mistero che per 19 anni aveva avvolto la sorte degli ammutinati del Bounty. Le navi cominciarono ad approdare con maggior frequenza all'isola e quando, nel 1829, Adams mor\u00ec, sorsero delle preoccupazioni sul rischio che l'isola si sovrappopolasse. Nel 1831 il governo britannico trasfer\u00ec gli isolani a Tahiti dove, malgrado la buona accoglienza, dieci di loro morirono nell'arco di pochi mesi di malattie sconosciute. Alla fine dell'anno i 65 sopravvissuti avevano tutti fatto ritorno su Pitcairn. L'isola divenne una colonia britannica nel 1838, ma i vecchi timori sul rischio di sovrappopolazione sorsero nuovamente con l'aumento delle nascite. Nel 1856 i 194 abitanti dell'isola furono trasferiti sull'Isola Norfolk, un'ex colonia penale australiana ormai disabitata al largo della costa orientale australiana. Due anni dopo 16 isolani fecero ritorno a Pitcairn, appena in tempo per impedire ai francesi di annettere l'isola alla loro colonia polinesiana. Altre famiglie ritornarono nel 1864.\nXX secolo.\nLa popolazione di Pitcairn ha raggiunto un picco di 223 abitanti immediatamente prima della seconda guerra mondiale, ma ultimamente alla preoccupazione per la sovrappopolazione si \u00e8 sostituita quella per lo spopolamento, in quanto gli isolani vanno in cerca di migliori opportunit\u00e0 in Nuova Zelanda e in altri paesi. Nel 1956 gli abitanti dell'isola erano 161, nel 1961 126, nel 1966 96 e nel 1976 74. Per tutti gli anni ottanta e novanta la popolazione dell'isola ha oscillato tra i 40 e i 50 abitanti. Ora sono molte le case disabitate o cadenti e la carenza di opportunit\u00e0 potrebbe determinare un eccessivo peggioramento del tenore di vita. L'inaccessibilit\u00e0 dell'isola rappresenta da tempo il problema principale: successivamente alla scoperta dell'insediamento infatti, per anni le navi per la caccia alle foche e quelle passeggeri che seguivano la tratta da Panama alla Nuova Zelanda facevano regolarmente scalo a Pitcairn, ma i moderni viaggi aerei hanno ridotto i contatti dell'isola alla visita degli yacht ed a quella delle navi da carico che hanno buoni motivi per attraccarvi, nonch\u00e9 a quella delle occasionali navi da crociera che vi sostano.\nDi recente il governo britannico ha tagliato i sussidi per l'amministrazione di Pitcairn. Il prezzo dell'elettricit\u00e0 e del rifornimento delle scorte adesso deve essere pagato dai locali, che hanno poco lavoro e un basso reddito. Girano voci secondo cui l'isola starebbe per essere abbandonata o magari ceduta ai francesi, che hanno molte colonie nel Pacifico.\nL'evento pi\u00f9 notevole occorso a Pitcairn negli ultimi 200 anni \u00e8 venuto alla ribalta nel 1999, con l'avvio delle indagini su 14 uomini accusati di abusi sessuali avvenuti 40 anni prima.\nL'accessibilit\u00e0 all'isola potrebbe cambiare in maniera considerevole. Si \u00e8 parlato di costruire una pista di atterraggio che, finalmente, aprirebbe Pitcairn al resto del mondo."}
{"id": "2436890", "revid": "125989017", "url": "https://it.wikipedia.org/wiki?curid=2436890", "title": "Vladimir Luxuria", "text": "\u00c8 stata deputata della XV Legislatura, durante il governo Prodi II, diventando la prima persona transgender a essere eletta al parlamento di uno Stato europeo.\nBiografia.\nVladimir Luxuria nasce come Wladimiro Guadagno a Foggia nel 1965 e incomincia l\u00ec la sua carriera artistica, dapprima organizzando feste presso la discoteca Dirty Dixy Club, poi esibendosi con i suoi primi spettacoli dal vivo nel 1982 alla Taverna del Gufo. Nel 1985 si trasferisce a Roma, dove si laurea alla Sapienza - Universit\u00e0 di Roma in Lingue e Letterature straniere con 110 e lode e una tesi sullo scrittore Joseph Conrad.\nNel 2017, in un'intervista con Mauro Leonardi per \"Novella 2000\", parla per la prima volta della sua conversione al cattolicesimo e durante una puntata di \"Sabato Italiano\" riconferma le sue dichiarazioni.\nIdentit\u00e0 di genere.\nLuxuria si definisce transgender, cio\u00e8 la sua identit\u00e0 di genere non corrisponde al sesso di nascita. Non si \u00e8 mai sottoposta a intervento chirurgico di vaginoplastica, concedendosi, per\u00f2, un'operazione di elettrocoagulazione per inibire la crescita della barba e in seguito, del 2007, una rinoplastica e una mastoplastica, dichiarando: \u00abSi tratta di un adeguamento di genere. Adeguo la mia esteriorit\u00e0 alla mia interiorit\u00e0\u00bb.\nLuxuria \u00e8 stata promotrice e prima firmataria della proposta di legge n. 2733 del 2007 intitolata \"Norme in materia di diritti e libert\u00e0 delle persone transgenere\" che, prendendo esempio dalla legislazione tedesca (legge 10.9.1980, n. 1654), proponeva la possibilit\u00e0 di chiedere il cambio dei dati anagrafici anche prima dell'operazione di riassegnazione chirurgica del sesso. La proposta \u00e8 rimasta giacente, anche se nel 2015 la Corte Suprema di Cassazione ha stabilito che per ottenere il cambio di sesso all'anagrafe non \u00e8 obbligatorio l'intervento di adeguamento degli organi sessuali.\nNell'agosto del 2009 dichiara di aver intenzione di procedere all'operazione di riassegnazione chirurgica del sesso. Tuttavia, durante un'intervista con la direttrice di Novella 2000 Candida Morvillo nel marzo 2011, ha definitivamente chiarito di aver rinunciato all'operazione pochi giorni prima che avvenisse, perch\u00e9 non ancora sufficientemente sicura.\nAttivismo LGBT.\nAlla fine degli anni ottanta incomincia il suo impegno nel movimento per i diritti della comunit\u00e0 LGBT. Entra a far parte del Circolo di cultura omosessuale Mario Mieli, di cui nel 1993 diventa direttrice artistica organizzando la serata \"Muccassassina\", che si teneva inizialmente al centro sociale \"Villaggio Globale\". La serata diventa in quegli anni una delle pi\u00f9 note della capitale, e arriva a ospitare personaggi di calibro internazionale come David LaChapelle, Grace Jones, Rupert Everett, Alexander McQueen. Insieme con Imma Battaglia e Vanni Piccolo fu organizzatrice del primo Gay pride d'Italia, che si tenne a Roma il 2 luglio 1994 e al quale parteciparono circa diecimila persone.\nNegli anni successivi intensific\u00f2 la propria attivit\u00e0 politica e civile, collaborando con diversi quotidiani e network radiofonici, fra cui \"l'Unit\u00e0\", \"Liberazione\" e Radio Capital. \nPartecipa come madrina al \"Sicilia pride\" di Palermo del 2010 e poi al Palermo pride 2011 e al \"Campania pride\" di Napoli del 2011, dove sfila al fianco del sindaco neoeletto Luigi de Magistris. Sempre nel 2011, nell'ambito del Gay Village, le viene assegnato il \"Gay Village Award\" come il personaggio LGBT pi\u00f9 amato, avendo ricevuto il 25% delle preferenze in un sondaggio on-line condotto dall'associazione Di' Gay Project, cui hanno risposto ventimila utenti. Nel luglio 2012 interviene al \"Global LGBT Workplace Summit\", dibattito internazionale sul lavoro organizzato da \"OUT and EQUAL\", organizzazione statunitense che lavora per l'uguaglianza delle persone LGBT nei luoghi di lavoro, tenutosi a Londra.\nCarriera di attrice.\nSempre a Roma, incominci\u00f2 contemporaneamente la sua carriera nel mondo dello spettacolo e del cinema. Si esibisce al \"Piper\", e nel 1989 incide un brano scritto da lei, \"Der Traurige\", nella compilation \"Hey Roma!\" per la \"Klang Records\".\nNel 1991 ottenne la sua prima parte in un film, \"Cena alle nove\", diretto da Paolo Breccia. In quel periodo, secondo quanto dichiarato in un'intervista, si prostitu\u00ec per un breve periodo, \"al fine di reperire i mezzi di sostentamento necessari e mantenersi nella capitale\".\nNel 1997 ottiene una piccola parte nel film di Carmine Amoroso intitolato \"Come mi vuoi\", che la vede recitare al fianco di Enrico Lo Verso e Monica Bellucci. Contemporaneamente prosegue la sua attivit\u00e0 di attrice di cinema e, a partire dagli anni 2000, di teatro. A teatro porta diversi spettacoli di cui \u00e8 anche autrice. Dal 2001 al 2003 gira i teatri italiani con il musical \"Emozioni\", diretta da Sergio Japino e in cui recita insieme con Sabrina Salerno e Ambra Angiolini.\nDal 2019 assume la carica di direttrice artistica del Lovers Film Festival (ex Torino Gay &amp; Lesbian Film Festival - Da Sodoma a Hollywood), uno dei principali festival cinematografici a tematica LGBTQ+ e uno dei pi\u00f9 longevi, nato proprio a Torino negli anni ottanta su iniziativa di Ottavio Mai.\nCarriera come personaggio televisivo.\nDal 1999 al 2005 \u00e8 stata ospite fissa del \"Maurizio Costanzo Show\" in onda su Canale 5 e ha partecipato anche come ospite nel programma di LA7 \"Markette - Tutto fa brodo in TV\". Nel 2006 ha condotto, insieme con Valeria Bilello, il programma televisivo \"One Shot Evolution\", basato sulla rievocazione musicale e culturale degli anni ottanta del XX secolo, in onda su All Music. Sempre nel 2006, partecipa al nuovo album discografico postumo della cantautrice Giuni Russo, intitolato \"Unusual\", duettando nel brano \"Illusione\". Nel 2008 partecipa come concorrente della sesta edizione de \"L'isola dei famosi\" di cui fu vincitrice con il 56% dei voti; parteciper\u00e0 anche alle edizioni del 2011 e del 2012, prima nei panni di opinionista e poi di inviata.\nNel 2013 conduce la seconda puntata di \"Colorado\" su Italia 1 con Paolo Ruffini, per poi passare a LA7 conducendo \"Fuori di gusto\" insieme con Fede &amp; Tinto. Nel 2014 \u00e8 opinionista della tredicesima edizione del \"Grande Fratello\". Nel 2015 partecipa nel ruolo di giurata a Miss Italia e conduce su Deejay TV la prima edizione de \"L'isola di Adamo ed Eva\". Nel 2016 \u00e8 ospite al \"Grand Hotel Chiambretti\" su Canale 5, mascherata da Crudelia De Mon. Nel 2017 \u00e8 opinionista alla dodicesima edizione de \"L'isola dei famosi\" con la conduzione di Alessia Marcuzzi. Inoltre dall'autunno 2017 diventa opinionista fissa dei programmi di punta di Canale 5, come \"Mattino Cinque\", \"Pomeriggio Cinque\" e \"Domenica Live\".\nNel 2018 \u00e8 ospite in alcune puntate di \"Stasera tutto \u00e8 possibile\", condotto da Amadeus. Nell\u2019autunno dello stesso anno \u00e8 tra i concorrenti di \"Tale e quale show\", condotto da Carlo Conti in onda su Rai 1. Nel dicembre 2018 partecipa come ospite misterioso alla serata speciale a favore di Telethon de \"I soliti ignoti\" condotto da Amadeus.\nIl 20 maggio 2019 partecipa come concorrente temporanea nella casa del \"Grande Fratello\", condotto da Barbara D'Urso.\nA gennaio 2022 prende parte, come partecipante, alla prima edizione del programma Back to School, condotto da Nicola Savino sulle Italia 1.\nA marzo 2022 prende parte, anche questa volta come opinionista, insieme a Nicola Savino, alla sedicesima edizione de \"L'isola dei famosi\", condotta da Ilary Blasi.\nAttivit\u00e0 letteraria.\nNel maggio del 2007 pubblica il suo primo libro, \"Chi ha paura della Muccassassina\", edito da Bompiani, nel quale racconta il suo percorso di vita da Foggia a Montecitorio. E da luglio a novembre dello stesso anno fa da madrina alla mostra \"arte e omosessualit\u00e0\" \"Vade Retro\" a Milano. Nel 2009 pubblica \"Le favole non dette\", edito da Bompiani.\nNel giugno 2011 vince il \"Premio Margutta\" per la letteratura e nello stesso anno esce nelle librerie \"Eldorado\", terzo libro di Luxuria, primo romanzo, che racconta la storia di un anziano omosessuale nella Germania degli anni trenta, proponendosi anche di ricordare lo sterminio nazista degli omosessuali.\nNel 2017 e 2018 pubblica altri due libri, rispettivamente \"Il coraggio di essere\" \"una farfalla\" e \"Per\u00f9 aiutami tu\".\nAttivit\u00e0 discografica.\nDopo sporadiche esperienze musicali durante gli anni, a febbraio 2019 rilascia un singolo, dal titolo \"Sono un uomo\".\nAttivit\u00e0 da parlamentare.\nAlle elezioni politiche del 2006 Vladimir Luxuria, candidata come indipendente nelle liste di Rifondazione Comunista, viene eletta alla Camera dei deputati nella circoscrizione Lazio 1. Dal 6 giugno 2006 ha fatto parte della VII Commissione parlamentare (Cultura, Scienza e Istruzione). \u00c8 stata la prima donna transgender a diventare parlamentare in Europa. Durante il suo mandato \u00e8 stata prima firmataria di due proposte di legge: la n. 1387, presentata il 14 luglio 2006 e annunziata il 17 luglio 2006 recante \"Disposizioni in materia di cinematografia\"; e la n. 2733, presentata il 5 giugno 2007 e annunziata il 6 giugno 2007, recante \"Norme in materia di diritti e libert\u00e0 delle persone transgenere\".\nQuest'ultima proposta di legge prevedeva l'introduzione, nel solco dei diritti costituzionali della persona, di alcuni principi cardine relativi alla persona transgenere che diveniva tipizzata, ovvero individuata attraverso due principali caratteristiche: la totale, prevalente o parziale identificazione verso il genere sessuale opposto a quello attribuito alla nascita; e il disagio profondo nel continuare a vivere nel proprio sesso cariotipico e genere anagrafico, e desiderio persistente o gi\u00e0 messo in atto, anche parzialmente, di vivere come ruolo sociale e di genere con identit\u00e0 di genere opposta a quella di nascita. Se approvata, la legge, avrebbe previsto l'istituzione della \"Commissione di riconoscimento di genere\" con compiti di coordinamento nazionale e l'istituzione di \"Commissioni regionali per il riconoscimento di genere\" con il compito di rilasciare il \"certificato di pieno riconoscimento di genere (CPRG)\" e le autorizzazioni a tutte le operazioni chirurgiche di adeguamento di genere. La rettificazione di attribuzione del genere sarebbe stata di competenza del giudice di pace.\nLa sua attivit\u00e0 di iniziativa legislativa \u00e8 stata caratterizzata anche dalla presentazione di 55 progetti di legge come controfirmataria. In particolare, tra gli altri, ha sottoscritto il disegno di legge n. 33, presentato e annunziato il 28 aprile 2006, recante la \"Disciplina del patto civile di solidariet\u00e0\". \u00c8 stata presente a 4.360 votazioni elettroniche su 4.875, circa 89,4 percento.\nAl riguardo dei provvedimenti pi\u00f9 noti, si \u00e8 espressa a favore del disegno di legge di iniziativa governativa sul \"rifinanziamento delle missioni internazionali e ritiro dall'Iraq (2006)\" divenuto poi legge 4 agosto 2006, n. 247, \"Disposizioni per la partecipazione italiana alle missioni internazionali\". Il 29 luglio 2006 ha votato a favore dell'indulto, istituito con legge 31 luglio 2006, n. 241, approvato da un'ampia maggioranza trasversale di entrambi i rami del parlamento, che estinse le pene detentive nella misura non superiore a tre anni e quelle pecuniarie nella misura non superiore a 10.000 euro.\nIl 22 febbraio 2007 si \u00e8 espressa a favore della conversione in legge del decreto-legge 27 dicembre 2006, n. 299, \"Abrogazione del comma 1343 dell'articolo 1 della legge 27 dicembre 2006, n. 296, recante disposizioni in materia di decorrenza del termine di prescrizione per la responsabilit\u00e0 amministrativa\". Attraverso questo provvedimento, approvato dal legislatore, \u00e8 stata abrogata la norma, introdotta con la legge finanziaria 2006, che faceva decorrere il termine di prescrizione in tema di responsabilit\u00e0 amministrativa dal momento in cui \"si \u00e8 verificato il fatto dannoso\" anzich\u00e9 dal momento in cui \"\u00e8 stata realizzata la condotta produttiva di danno\", rendendo in tal modo \"pi\u00f9 lungo\" il termine di prescrizione degli illeciti.\nDopo la cessazione del mandato parlamentare, dovuta alla fine della XV legislatura della Repubblica Italiana scaturita dalla crisi del secondo governo Prodi, si \u00e8 nuovamente candidata alla Camera dei Deputati nella circoscrizione Sicilia 1, nella lista \"La Sinistra l'Arcobaleno\", forza politica che ha riunito Rifondazione Comunista (PRC), Partito dei Comunisti Italiani (PdCI), Federazione dei Verdi (Verdi) e Sinistra Democratica (SD). Ma alle elezioni politiche del 2008 il neonato soggetto politico non ottiene seggi, non avendo raggiunto la soglia di sbarramento e l'esperienza parlamentare di Vladimir Luxuria si interrompe. Nel 2010 viene diffusa la falsa notizia che l'avrebbe vista come possibile candidata alle regionali del 2010 nelle file del Popolo delle Libert\u00e0, dopo una battuta della stessa che diceva di non escludere l'eventualit\u00e0 e la voglia di \"contagiare\" il centrodestra su alcune questioni. Vladimir Luxuria, che non \u00e8 mai stata iscritta a nessun partito, ha pi\u00f9 volte affermato di voler restare comunque fuori dai partiti politici pur senza abbandonare il suo impegno sul fronte dei diritti civili.\nIniziativa legislativa.\nProposte di legge presentate come primofirmataria\nAttacchi alla persona e controversie personali.\nNel 2003, di fronte all'abitazione di Luxuria in via del Pigneto a Roma, compare la scritta \"Fuori i trans dal Pigneto\" firmata con una croce celtica. L'anno successivo una nuova scritta intimidatoria contro Luxuria, \"Luxuria raus\", compare sui muri della sua casa romana. La sua candidatura in politica suscit\u00f2 poi perplessit\u00e0 nei settori cattolici dell'Unione, in particolare nell'UDEUR, dove Clemente Mastella, appartenente alla medesima coalizione di Governo, defin\u00ec Luxuria come \u00abuna ridicola Cicciolina\u00bb.\nUn evento noto \u00e8 il violento alterco nel 2006 con la parlamentare Elisabetta Gardini di Forza Italia in merito all'uso da parte di Luxuria del bagno femminile a Montecitorio (in seguito dallo schieramento della Gardini \u00e8 giunta la proposta di creare un bagno ad hoc). A Guidonia, durante una conferenza stampa per la campagna elettorale, Luxuria sub\u00ec, oltre ad attacchi e striscioni offensivi, anche lanci di finocchi da parte di un gruppo di manifestanti, tra cui Cipriani e Lombardo, due ex-consiglieri locali di Alleanza Nazionale.\nSempre nel corso della campagna elettorale, ebbe uno scontro con la deputata Alessandra Mussolini di Alternativa Sociale negli studi della trasmissione \"Porta a Porta\". Di fronte alla preoccupazione espressa dalla Luxuria per il fatto che la Mussolini si fosse vantata di essere fascista, la deputata di Alternativa Sociale estern\u00f2: Il fatto fu riportato dalle maggiori testate nazionali e provoc\u00f2 una forte polemica politica.\nIl 28 maggio 2007 a Mosca, durante una manifestazione di protesta, Luxuria e l'eurodeputato radicale Marco Cappato sono stati aggrediti, assieme ad altri esponenti politici russi ed esteri, da un gruppo di nazionalisti e ultra-ortodossi, mentre tentavano di consegnare al sindaco di Mosca una lettera, firmata da vari europarlamentari, per chiedergli di autorizzare il Gay Pride.\nNel 2008 dest\u00f2 scalpore la scelta di Luxuria di votare contro l'emendamento alla finanziaria del deputato radicale Maurizio Turco che prevedeva di far pagare l'ICI anche sugli immobili della Chiesa di tipo commerciale \"con carattere accessorio\", con il Corriere della Sera che titol\u00f2 \"Luxuria salva le chiese dall'Ici\". Nel giugno del 2012, ospite a \"Un giorno da pecora\", Luxuria ammise di aver \"combinato un pasticcio\" in quanto la proposta le era stata presentata in modo errato dai colleghi di partito.\nDurante un'intervista concessa a Paolo Bonolis a \"Il senso della vita\", Aldo Busi disse di Luxuria: \"\u00c8 uno che ce l'ha fatta, ma \u00e8 diventato un gay da regime, che va in tv in maschera e la cui funzione politica \u00e8 filogovernativa\".\nNel febbraio del 2014, Luxuria si \u00e8 recata a So\u010di con Pio e Amedeo per conto della trasmissione \"Le Iene\", con lo scopo di intervistare gli atleti che partecipavano alle olimpiadi invernali sulle leggi omofobe in vigore in Russia. In tale occasione ha manifestato contro il governo di Vladimir Putin esibendo una bandiera arcobaleno con la scritta in russo \"gay \u00e8 ok\", azione che ha condotto al fermo suo e del duo comico. La vicenda ha avuto grande risonanza mediatica, venendo riportata anche da quotidiani stranieri.\nIl 1\u00ba settembre 2014, nell'ambito della discussione politica riguardo all'adozione di bambini da parte di coppie omosessuali, tramite il proprio account Twitter lancia un duro attacco personale nei confronti di Giorgia Meloni, presidente di Fratelli d'Italia e strenua sostenitrice della \"famiglia tradizionale\", scrivendo \"\"spero che nessun bambino venga abbandonato da un padre a 12 anni come \u00e8 successo alla vostra Giorgia Meloni\", \"facendo riferimento a un episodio dell'infanzia della Meloni.\nNel 2017 Luxuria \u00e8 al centro delle polemiche per il cosiddetto \"caso Weinstein\", dopo essersi scagliata contro Asia Argento e le accuse di quest'ultima al noto produttore. In seguito, Luxuria si scuser\u00e0 con l'Argento in una lettera pubblica su Facebook, ritrattando le sue dichiarazioni."}
{"id": "2436891", "revid": "352448", "url": "https://it.wikipedia.org/wiki?curid=2436891", "title": "Pleistocene Inferiore", "text": ""}
{"id": "2436894", "revid": "154398", "url": "https://it.wikipedia.org/wiki?curid=2436894", "title": "Farsalia", "text": ""}
{"id": "2436897", "revid": "1573940", "url": "https://it.wikipedia.org/wiki?curid=2436897", "title": "Rav Maskil", "text": "Il Rav Maskil, o comunemente Maskil (ebr. \u05de\u05b7\u05e9\u05b0\u05c2\u05db\u05b4\u05bc\u05d9\u05dc), \u00e8 una figura religiosa ebraica con capacit\u00e0, ruoli e compiti definiti all'interno della Comunit\u00e0 del popolo ebraico; il termine \"Maskil\" pu\u00f2 essere tradotto letteralmente nel significato di \"Sapiente\".Anche se oggi il termine \"Maskil\" ha assunto un significato comune per definire un tipo di studioso della Bibbia ebraica, alcuni definiscono \"Maskil\" colui che conosce i segreti (sull'origine del termine cfr. anche Libro di Ester e Meghillah).\nIl termine \u00e8 attualmente usato soltanto in Italia. Tale termine non viene pi\u00f9 usato per indicare nessun ruolo pratico nel resto dell'ebraismo mondiale.\nPreparazione usuale.\nGeneralmente il \"Maskil\" possiede conoscenza della lingua ebraica e aramaica, scritta e parlata; deve sapersi orientare nella comprensione della Torah e del Tanakh; ha conoscenza della letteratura esegetica tradizionale, conosce la storia ebraica e il pensiero ebraico; ha preparazione sulla Mishnah ed il Talmud, l'Halakhah, lo Shulchan Arukh ed il diritto matrimoniale. La figura del Maskil ha compiti prevalentemente liturgici e di insegnamento.\nNormalmente il titolo di Maskil viene conseguito dopo la frequenza regolare e continua dei corsi di studio con numerose ore settimanali e dopo aver superato sia gli esami annuali che un esame finale. Il riconoscimento di tale nomina avviene secondo il giudizio di un consiglio di Rabbini: cos\u00ec conseguita \u00e8 definita \"di primo livello\", cronologicamente precedente alla Semikhah rabbinica.\nRuolo e funzioni.\nLe sue funzioni sono quelle di gestione della Sinagoga, insegnamento, matrimoni, funerali, conferenze, occuparsi delle necessit\u00e0 religiose del pubblico della propria Comunit\u00e0, rispondere a domande Halakhiche. Non pu\u00f2 far parte di un Tribunale rabbinico, stabilire l'Halakhah, quindi neanche convertire n\u00e9 essere Rabbino Capo."}
{"id": "2436898", "revid": "729019", "url": "https://it.wikipedia.org/wiki?curid=2436898", "title": "Ganglio di Gasser", "text": "Nell'anatomia umana il ganglio di Gasser, detto anche ganglio semilunare del Gasser \u00e8 un ganglio del nervo trigemino che porta il nome del suo scopritore Johann Lorenz Gasser.\nAnatomia.\nSi ritrova nella fossa cranica media presso l'apice della piramide del temporale in un recesso costituito da dura madre detto \"cavo del Meckel\".\nDal ganglio partono 3 branche (o rami) periferiche:\nMa in realt\u00e0 gi\u00e0 nel Meckel le fibre del trigemino si dividono in tre: per tal motivo il Gasser \u00e8 da considerarsi l'insieme di tre gangli."}
{"id": "2436899", "revid": "1266208", "url": "https://it.wikipedia.org/wiki?curid=2436899", "title": "Prima Divisione 1937-1938", "text": "La Prima Divisione 1937-1938 fu il torneo regionale superiore di quell\u2019edizione del campionato italiano di calcio. Fu organizzata e gestita dai Direttori Regionali di Zona.\nPiemonte.\nDirettorio I Zona (Piemonte).\nGirone A.\nClassifica.\nLegenda:\nRegolamento:\nVerdetti\nGirone B.\nClassifica finale.\nLegenda:\nRegolamento:\nGirone C.\nClassifica.\nLegenda:\nRegolamento:\nNote:\nVerdetti\nGirone finale.\nClassifica.\nLegenda:\nRegolamento:\nVerdetti\nLombardia.\nDirettorio II Zona (Lombardia).\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nGirone C.\nClassifica finale.\nLegenda:\nRegolamento:\nGirone D.\nClassifica finale.\nLegenda:\nRegolamento:\nFinale per il titolo e la promozione.\nLegenda:\nRegolamento:\nNote:\nVeneto.\nDirettorio III Zona (Veneto).\nGirone A.\nClassifica.\nLegenda:\nRegolamento:\nGirone B.\nClassifica.\nLegenda:\nRegolamento:\nGirone finale.\nClassifica.\nLegenda:\nRegolamento:\nVenezia Tridentina.\nDirettorio IV Zona (Venezia Tridentina).\nGirone unico.\nClassifica.\nLegenda:\nRegolamento:\nVenezia Giulia.\nDirettorio V Zona (Venezia Giulia).\nGirone A.\nClassifica.\nLegenda:\nRegolamento:\nGirone B.\nClassifica.\nLegenda:\nRegolamento:\nFinali.\nLegenda:\nRegolamento:\nNote:\nLiguria.\nDirettorio VI Zona (Liguria).\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nFinalissima.\nVerdetti\nEmilia.\nDirettorio VII Zona (Emilia).\nGirone unico.\nClassifica finale.\nLegenda:\nRegolamento:\nVerdetti\nToscana.\nDirettorio VIII Zona (Toscana).\nGirone unico.\nClassifica finale.\nLegenda:\nRegolamento:\nVerdetti\nMarche - Abruzzi - Dalmazia.\nDirettorio IX Zona (Marche - Abruzzi - Dalmazia).\nGirone unico.\nClassifica finale.\nLegenda:\nRegolamento:\nVerdetti\nUmbria.\nDirettorio X Zona (Umbria).Sede: Via Baldeschi, 2 - Perugia.Presidente: Gastone Bonaiuti.\nSquadre partecipanti.\nClassifica finale.\nLegenda:\nRegolamento:\nNote:\nLazio.\nDirettorio XI Zona (Lazio).Sede: Via Colonna Antonina, 41 - Roma tel.67223.Presidente: Rag. Federico Tedeschi\nGirone unico.\nClassifica finale.\nLegenda:\nRegolamento:\nNote:\nVerdetti\nAbruzzi.\nDirettorio XII Zona (Abruzzi).Sede: Palazzo del Littorio - Aquila degli Abruzzi.Presidente:\nGirone unico.\nClassifica finale.\nLegenda:\nRegolamento:\nVerdetti\nCampania.\nDirettorio XIII Zona (Campania).Sede: Via Medina, 63 - Napoli tel. 28872.Presidente: Dott. Ing. Marchese Gaetano Del Pezzo.\nGirone unico.\nClassifica finale.\nLegenda:\nRegolamento:\nNote:\nVerdetti\nPuglia.\nDirettorio XIV Zona (Puglia).Sede: Corso Vittorio Emanuele, 193 - Bari tel. 13404.Presidente: Cav.Avv. Sebastiano Roca\nClassifica finale.\nLegenda:\nRegolamento:\nNote:\nLucania.\nDirettorio XV Zona (Lucania).Non fu organizzato alcun campionato a livello Federale.La F.I.G.C. non nomin\u00f2 alcun dirigente federale, neanche in veste di Commissario Straordinario.\nLe societ\u00e0 che la stagione precedente avevano svolto attivit\u00e0 sportiva con i 2 Direttori Locali Sezione Propaganda di Potenza e Matera furono aggregati al Direttorio XIII Zona (Campania) quelle di Potenza, mentre quelle di Matera furono aggregate al Direttorio XIV Zona (Puglia).\nCalabria.\nDirettorio XVI Zona (Calabria).Sede: Piazza Tommaso Campanella, 6 - Cosenza.Presidente: Rag. Massimo Cavalcanti.\nGirone unico.\nClassifica finale.\nLegenda:\nRegolamento:\nVerdetti\nSicilia.\nDirettorio XVII Zona (Sicilia).Sede: Via Pignatelli, 18 - Palermo tel. 12501.Presidente: Salvatore Barbaro.\nNuove affiliazioni 1937-38:\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nNote:\nSardegna.\nDirettorio XVIII Zona (Sardegna).Sede: Corso Vittorio Emanuele, 24 - Cagliari tel. 3966.Presidente: Leo Rag. Emanuele.\nGirone unico.\nClassifica finale.\nLegenda:\nRegolamento:\nNote:\nTripolitania.\nDirettorio XIX Zona (Tripolitania).Sede: Ufficio Sportivo del Partito Nazionale Fascista - (Tripoli) tel. 1714.Presidente:\nSquadre partecipanti alla 1.a Divisione:\nSquadre partecipanti alla Seconda Divisione:\nCirenaica.\nDirettorio XX Zona (Cirenaica).Sede: Casella Postale 187 - (Bengasi).Presidente: Carlo Santi\nGirone unico.\nVerdetto:\nSomalia.\nDirettorio XXI Zona (Somalia).Sede: (Mogadiscio).Presidente: Dr. Luigi Saverio Bertazzoni.\nAffiliate:\nDirettorio XXII Zona (Egeo).Sede: presso F.R.A.T.R.E.S. - (Rodi).Commissario: .\nAffiliate:\nnon fatto\nEritrea.\nDirettorio XXIII Zona (Eritrea).Sede: presso Federazione Fasci di Combattimento - Asmara.Commissario: Oliviero Billi.\nSquadre partecipanti alla 1.a Divisione:\nSquadre partecipanti alla 2.a Divisione:\nNote.\nA parit\u00e0 di punti le squadre erano classificate a pari merito.In caso di assegnazione di un titolo sportivo (per la promozione o la retrocessione) si effettuava uno spareggio in campo neutro."}
{"id": "2436900", "revid": "204376", "url": "https://it.wikipedia.org/wiki?curid=2436900", "title": "Maskil", "text": ""}
{"id": "2436909", "revid": "125431879", "url": "https://it.wikipedia.org/wiki?curid=2436909", "title": "Anite di Tegea", "text": "Biografia.\nAnite, proveniente da Tegea, in Arcadia, fu autrice di epigrammi ed epitaffi, nonch\u00e9, a quanto pare, di componimenti di ispirazione epica, tanto che l'epigrammista Antipatro di Tessalonica la inser\u00ec tra le nove muse terrene, definendola \"Omero donna\".&lt;br&gt;Secondo molte fonti era a capo di una scuola di poesie e letteratura nel Peloponneso, di cui potrebbe essere stato allievo Leonida di Taranto, sicch\u00e9 ben si comprende come i suoi concittadini le avessero eretto una statua nel 290 a.C..\nEpigrammi.\nDiciannove dei suoi epigrammi, scritti in dialetto greco dorico, sono tramandati nel \"corpus\" dell'Antologia Palatina; altri due sono di attribuzione incerta.&lt;br&gt;Singolari sono i toni epici della sua poesia, ispirata alle leggende dell'Arcadia, ma \u00e8 ricordata soprattutto per la sensibilit\u00e0 dei suoi epigrammi funebri.\nTalvolta Anite evoca un paesaggio agreste, dipingendo vividamente la natura selvatica. Per prima speriment\u00f2 la fortunata commistione tra l'epigramma funebre e quello bucolico, dando vita a epitaffi delicati e patetici in cui narra l'ingiusta morte di animali, tema poi ripreso anche da Catullo nel Carme III del suo \"Liber\".\nLa personalizzazione dell\u2019epigramma \u00e8 una delle pi\u00f9 grandi innovazioni introdotte dalla poetessa: l'epitaffio passa dalla pietra alla letteratura trasformandosi in un genere soggettivo. \nTra le tematiche affrontate non manca l\u2019attenzione per il mondo femminile, tipica di Saffo e poi anche di Nosside di Locri, e manifestata negli epitaffi dedicati alle fanciulle decedute poco prima delle nozze.\nPer concludere, non si pu\u00f2 escludere che la poetessa si sia spostata dall\u2019Arcadia, principalmente perch\u00e9 nei suoi epigrammi dimostra di conoscere la realt\u00e0 marina, quando descrive una statua che guarda il mare. Questo dettaglio potrebbe far rientrare Anite nel novero delle \"poetesse vaganti\" che si spostavano da una sede all'altra del mondo greco per diffondere i loro canti:\nIn letteratura"}
{"id": "2436910", "revid": "204012", "url": "https://it.wikipedia.org/wiki?curid=2436910", "title": "Ganglio semilunare di Gasser", "text": ""}
{"id": "2436920", "revid": "372624", "url": "https://it.wikipedia.org/wiki?curid=2436920", "title": "Area naturale protetta di interesse locale Valle del Lato", "text": ""}
{"id": "2436925", "revid": "287204", "url": "https://it.wikipedia.org/wiki?curid=2436925", "title": "Eric Geboers", "text": "\u00c8 deceduto il 6 maggio 2018 all'et\u00e0 di 56 anni in seguito ad annegamento mentre tentava di salvare il suo cane. \nCarriera.\nHa iniziato a correre nel campionato mondiale di motocross nelle piccole cilindrate, alla guida di una Suzuki, ottenendo un crescendo di successi, dal terzo posto nel 1980 al secondo nel 1981 fino ai due titoli iridati consecutivi, nel 1982 e 1983.\nDopo il secondo titolo \u00e8 passato alla classe 500 e all'altra casa motociclistica giapponese Honda, ottenendo due altri terzi posti nel 1985 e nel 1986. Nuovo passaggio di categoria l'anno successivo nelle 250 cm\u00b3 con il risultato che non cambia e Geboers ottiene il terzo titolo nel 1987. Gi\u00e0 l'anno seguente ha fatto un altro salto di categoria, tornando nelle 500\u00a0cm\u00b3, aggiudicandosi il suo quarto titolo e ripetendosi nuovamente nel 1990 in sella alla Honda CR.\nSi \u00e8 ritirato dalle competizioni di moto il 5 agosto del 1990 ma, per un certo periodo, \u00e8 stato ancora agonisticamente attivo nelle competizioni automobilistiche, in particolare quelle di durata del Campionato FIA GT.\nDopo il ritiro dalle competizioni attive \u00e8 diventato team manager, unitamente al fratello Sylvain, della squadra Suzuki che segue i piloti Steve Ramon e Clement Desalle nel Campionato mondiale di motocross.\nContemporaneamente ed in associazione con un altro famoso motocrossista come Stefan Everts, dal 2009 fa parte dell'organizzazione del Gran Premio del Belgio di motocross."}
{"id": "2436927", "revid": "147575", "url": "https://it.wikipedia.org/wiki?curid=2436927", "title": "Humor nero", "text": ""}
{"id": "2436928", "revid": "1305887", "url": "https://it.wikipedia.org/wiki?curid=2436928", "title": "Uncanny X-Men", "text": "Uncanny X-Men (inizialmente The X-Men), \u00e8 la principale serie a fumetti dedicata agli X-Men, gruppo di supereroi mutanti, edita negli Stati Uniti dalla Marvel Comics dal 1963.\nLa testata \u00e8 una delle pi\u00f9 importanti edita dalla Marvel ed \u00e8 stata pubblicata ininterrottamente fino al 2011 per oltre 500 numeri ed \u00e8 una di quelle con il logo - ideato da Jim Steranko - pi\u00f9 longevo e utilizzato anche per il merchandising e la serie televisiva. Nel corso dei suoi oltre quaranta anni di vita \u00e8 stata pi\u00f9 volte rilanciata dall'editore e realizzata da famosi autori e disegnatori della Marvel come Stan Lee, Jack Kirby, Chris Claremont, John Byrne, Alan Davis e Jim Lee. Grazie alla popolarit\u00e0 e alla fama internazionale, la Marvel decise di idearne numerosi spin-off come \"New Mutants, X-Factor, X-Force, \" (vol. 2) e \"Astonishing X-Men\".\nDopo la chiusura della prima serie nel 2011, la serie \u00e8 stata rilanciata pi\u00f9 volte, la prima gi\u00e0 nel 2011 e incentrata sulle vicende degli X-Men rimasti su Utopia guidati da Ciclope; l'anno successivo \u00e8 esordita la terza serie omonima edita per altri 36 numeri dei quali l'ultimo corrispondeva al n. 600 complessivo delle tre serie e come tale era indicato in copertina e fece parte dell'iniziativa di rilancio editoriale Marvel NOW! a seguito del crossover Avengers vs. X-Men. Successivamente si \u00e8 avuta nel 2016 una quarta serie all'interno dell'iniziativa editoriale All-New, All-Different Marvel e dedicata a mutanti del dopo Secret Wars, criminali spietati guidati da Magneto che difendono la causa mutante con ogni mezzo.\nStoria editoriale.\nPrima serie: X-Men (vol. 1) / Uncanny X-Men (vol. 1) (1963-1981).\nLa prima dedicata al gruppo di personaggi, \"The X-Men\" (vol. 1), ha esordito nel 1963 e venne edita fino al 1981; dal n. 114 di ottobre 1978 venne aggiunta alla testata il termine \"uncanny\" e divenne ufficialmente \"The Uncanny X-Men\" a partire dal n. 142 del febbraio 1981 e poco dopo venne fatta esordire una nuova serie intitolata \"\" nell'ottobre 1991; dal 2002 la testata divenne \"Uncanny X-Men\".\nInizialmente pianificata per riportare al pubblico le dinamiche e le avventure dell'intero gruppo di X-Men la testata si \u00e8 poi focalizzata solo su una parte di esso perdendo via via d'importanza. Tuttavia con il n. 500 (luglio 2008) la serie \u00e8 tornata nuovamente a essere il titolo principale dedicato al gruppo pubblicando importanti storyline e i maggiori crossover. Fin dall'esordio, le trame di \"X-Men\" (vol. 2) sono quasi sempre rimaste scollegate dalla serie in modo che le squadre protagoniste degli albi (Gold Team su \"Uncanny X-Men\" e Blue Team su \"X-Men\") avessero un ampio margine di azione senza incorrere in errori di continuity come le apparizioni contemporanee di uno o pi\u00f9 personaggi. Tuttavia durante le gestioni Lobdell (1995-1996) e Davis (1998-2000) che scrissero ambedue i titoli, le serie funzionarono come un'unica serie bisettimanale con una storyline che proseguiva da una testata all'altra.\nSeconda serie: \"Uncanny X-Men\" (vol. 2).\nDopo la chiusura della prima serie nel dicembre 2011, il mese successivo esord\u00ec la seconda, Uncanny X-Men (vol. 2) al fine di rilanciare la serie facendola ripartire dal primo numero con un nuovo team di autori; venne pubblicata per venti numeri e chiusa a dicembre dello stesso anno, sostituita dalla terza serie.\nTerza serie: \"Uncanny X-Men\" (vol. 3).\nAll'interno del progetto di rilancio delle linea editoriale Marvel NOW!, esord\u00ec la terza serie che venne edita da aprile 2013 a settembre 2015 per 35 numeri quando venne ripresa la prima serie pubblicando il n. 600, comprensivo dei numeri pubblicati nelle tre serie per poi essere sostituita dalla quarta serie.\nQuarta serie: \"Uncanny X-Men\" (vol. 4).\nAll'interno del progetto di rilancio delle linea editoriale All New All Different Marvel esord\u00ec a marzo 2016 la quarta serie dedicata agli X-Men successivi agli eventi narrati nella miniserie Secret Wars.\nTrame.\nGli anni ottanta.\nIn questo periodo parecchi cambiamenti concorsero a rinnovare la testata, a cominciare dall'arco narrativo intitolato \"Massacro Mutante\" che forn\u00ec l'occasione per disfarsi di tutti quei personaggi che non erano riusciti ad accattivarsi le simpatie del pubblico. A dispetto di questa decimazione, nuovi character entrarono in scena come la ex-modella ed agente segreto britannico Psylocke, la giovane Jubilee e la misteriosa Madelyne Pryor, clone della defunta Jean Grey che divenne presto il nuovo interesse amoroso di Ciclope. Sempre grazie a Claremont, Tempesta mostr\u00f2 un atteggiamento pi\u00f9 aggressivo che ben si rispecchiava con il suo nuovo look punk, assunse la carica di leader degli X-Men e trasfer\u00ec l'intero gruppo nell'outback australiano. Nel mentre, gli originali cinque X-Men complice la resurrezione di Jean, si riunirono e fondarono X-Factor, agenzia deputata al soccorso di mutanti in pericolo e Scott ritorn\u00f2 in tempo dal figlio e dalla moglie per vedere la donna trasformarsi nella Regina dei Goblin e dare inizio alla maxi-saga \"Inferno\".\nGli anni novanta.\nDopo che Psylocke utilizz\u00f2 il portale mistico Seggio Periglioso, molti X-Men vennero rispediti sulla terra affetti per\u00f2 da gravi forme di amnesia. Nel caso di Betsy, la donna fu catturata dall'organizzazione asiatica della Mano e la sua psiche scambiata con quella della ninja Kwannon; tornata fra gli X-Men cominci\u00f2 a flirtare con Ciclope scatenando le ire di Jean ma la situazione si risolse quando sulla scena comparve la misteriosa Revanche che altri non era se non la psiche di Kwannon inserita nel corpo di Betsy. Utilizzata la saga \"Attrazioni fatali\" come punto d'inizio della degenerazione di Xavier nel malvagio Onslaught, gli autori Marvel diedero il via all'omonimo crossover che port\u00f2 al rinnovo di tutte le testate fumettistiche. Non appena l'universo fu tornato alla normalit\u00e0, gli X-Men si scontrarono con il Re delle Ombre e furono coinvolti nel ritorno di Apocalisse e nella saga dei Dodici, mutanti capaci di distruggere il proprio corpo ma anche di aiutarlo a ricercare un nuovo ospite per il suo spirito. Dopo che Ciclope si fuse con lui per salvare la vita del figlio, prese il via l'arco narrativo \"Alla Ricerca di Ciclope\" che port\u00f2 ad una pi\u00f9 profonda ridefinizione del character e dei personaggi a lui vicini.\nAnni 2000.\nDurante l'arco narrativo \"L'alba della distruzione\", Jean assembl\u00f2 un manipolo di X-Men composto da Northstar, Frenzy, Pira Ardente, Spettro, Dazzler ed Omerta con lo scopo di sconfiggere Magneto, ora a capo dell'isola di Genosha, e liberare Xavier. Tempo dopo, una differente squadra guidata da Arcangelo e Nightcrawler, formatasi all'epoca in cui Grant Morrison dirigeva \"New X-Men\", introdusse il personaggio di Stacy X; si scopr\u00ec, quindi, che Havok era ancora vivo e curato amorevolmente da Annie Ghazikhanian un'infermiera della quale s'innamor\u00f2 a tal punto da abbandonare Polaris all'altare, facendo in modo che la ragazza uscisse di senno ed aggredisse gli invitati. In questo periodo, Tempesta tagli\u00f2 i ponti con gli X-Men \"ufficiali\" e, preso un piccolo gruppo di essi, lasci\u00f2 la scuola; durante le prime missioni degli X-Treme X-Men, Psylocke fu ferita a morte e Bestia sub\u00ec una mutazione secondaria ad opera di Sage che modific\u00f2 il suo aspetto da primate a felino. Riappacificatasi con la nuova direzione dell'istituto composta da Ciclope ed Emma Frost, Tempesta fond\u00f2 la squadra tattica \"X.S.E.\" e con l'aiuto di una rediviva Rachel Grey and\u00f2 in soccorso di X-23, intrappolata nella Terra Selvaggia, sconfisse il nuovo Club infernale e assistette alla resurrezione di Psylocke. Il team continu\u00f2 a cambiare fino all'avvento del crossover mutante \"Messiah Complex\", evento nel quale tutte le X-squadre si trovarono coinvolte e che port\u00f2 poi alla loro nuova dislocazione a San Francisco. L\u00ec si scontrarono con la Setta Infernale e la Sorellanza guidate entrambe dalla Regina Rossa, ovvero lo spirito corrotto di una defunta Madelyne Pryor rivelatosi in seguito la manifestazione della sua personalit\u00e0 di Regina dei Goblin, che durante un esperimento tramite la liberazione di energia psionica riusc\u00ec a riportare Psylocke nella realt\u00e0 di Terra-616 dopo il suo soggiorno con gli Exiles. Coinvolti negli eventi di Dark Reign, gli X-Men al completo si trovarono a combattere contro i Vendicatori guidati da Osborn e gli X-Men governativi di Emma Frost prima che Ciclope decidesse di trasferire il quartier generale sull'isola di Utopia fatta affiorare poco fuori le coste americane, costruita dalle rovine di uno degli Asteroidi M di Magneto. E proprio il vecchio nemico degli X-Men ritorn\u00f2 in scena durante la storyline \"Nazione X\" venendo accettato fra le file del crescente esercito di Ciclope al quale cerc\u00f2 di dimostrare la propria lealt\u00e0 riportando sulla Terra Kitty Pryde poco prima che Bastion desse inizio al suo piano per eliminare la messia mutante Hope Summers nel corso del crossover \"Secondo avvento\". Dopo l'abbandono di Bestia in favore dei Vendicatori Segreti e la morte di Nightcrawler per mano di Bastion, compaiono i primi nuovi mutanti dopo l'M-Day e nell'arco narrativo \"Le cinque luci\" si assiste al viaggio di Hope per stabilizzarne le mutazioni e riportarli ad Utopia. A seguito di ci\u00f2, un'improvvisa epidemia virale si abbatte su Utopia ad opera della Sublime Corporation impegnata a confezionare inalatori spray capaci di donare poteri mutanti agli umani prima di essere fermati. Durante il crossover \"Fear Itself\" dove si assiste all'ascesa del Serpente, il Fenomeno dopo aver impugnato uno dei mistici martelli caduti dal cielo d\u00e0 l'assalto a S.F. costringendo Colosso a stringere un patto con il demone Cyttorak per diventare il nuovo Fenomeno e riuscire a sconfiggerlo.\nSeconda serie (2011-2012).\nDopo la conclusione di \"Scisma\", la testata riparte con un nuovo n. 1 nel novembre 2011 sfruttando l'iniziativa \"Regensis\". Essendo divenuto il titolo principale fra quelli schierati con Ciclope (gli altri sono \"Generation Hope\", \"X-Men\" (vol. 3) e \"New Mutants\"), al suo interno viene mostrata per la prima volta la \"squadra estinzione\" guidata dallo stesso Ciclope che ha il compito di mantenere la pace a livello mondiale e propagandare la potenza mutante. Durante il crossover \"Avengers vs. X-Men\" la testata produce numerosi tie-in per poi chiudere i battenti con il n. 20 (ottobre 2012) lasciando il posto ad un nuovo team creativo.\nDi volta in volta la squadra estinzione affronta nemici come Sinistro, che sfruttando i motori della creazione del Celestiale dormiente in S.F. crea una specie interamente costituita da se stesso in cui la sua coscienza si sposta da individuo a individuo al momento della sua morte. La seconda minaccia \u00e8 rappresentata dalla localit\u00e0 nota come Tabula Rasa risultato dell'esperimento condotto da Arcangelo e Bestia Nera durante la sua ascesa al trono di Apocalisse ostacolata da X-Force. All'interno di questo luogo la squadra identifica un ecosistema sviluppatosi artificialmente e diversamente dal resto del mondo, in cui i nativi del luogo vengono soggiogati dall'Uomo Immortale che si rivela poi essere uno dei due ultimi sopravvissuti degli antichi abitanti di Tabula. Assieme al secondo, ribattezzatosi \"Apice buono\", la squadra riesce ad allontanare la minaccia dell'estinzione dei nativi. Poco prima di entrare a far parte dei tie-in del crossover \"Avengers vs. X-Men\", la squadra estinzione effettua un ultimo team-up con i Vendicatori per ricatturare i prigionieri sfuggiti allo S.W.O.R.D. riuscendo nell'impresa e portando dietro le sbarre del Carcere-X il robot alieno Unit che per\u00f2 corrompe i sistemi di Danger prendendone il sopravvento e diventando, di fatto, il carceriere. Durante i primi numeri legati ad AVX, la testata approfondisce i combattimenti fra membri dei diversi schieramenti come Colosso-Hulk Rosso, Namor-Cosa per poi dedicarsi interamente alla nascita della metropoli vittoriana sotterranea nota come Londra Sinistra guidata da Sinistro ed abitata dalla sua specie. Una volta scoperta la sua esistenza i Cinque della Fenice, ossia Ciclope, Emma, Colosso, Magik e Namor decidono di distruggerla venendo per\u00f2 inizialmente sconfitti da sei cloni di Madelyne Pryor che riescono a rubar loro i frammenti della Fenice fino a quando Emma non la convince che loro sono ospiti pi\u00f9 adatti. Sconfitto definitivamente Sinistro dopo averne incenerito il corpo, il focus della testata si sposta alle relazioni fra i Cinque facendo cos\u00ec scoprire che Emma e Namor hanno avuto una relazione telepatica alle spalle di Ciclope e Magik ha manipolato il fratello facendogli accettare il potere di Cyttorak per corrompergli l'anima. Al Carcere-X Unit abbandona la Terra eliminando la sua programmazione dal sistema di Danger che decide di liberare tutti i prigionieri prima di abbandonare Utopia; Magik e Colosso si danno battaglia fino a quando la prima non lo sconfigge, eliminando il potere di Cyttorak con la sua Spada dell'anima, e ricordandogli di non provare pena per lei mentre lui le promette che se dovessero mai incontrarsi di nuovo non esiterebbe ad ucciderla; infine, visitato da un redivivo Sinistro nella prigione speciale in cui \u00e8 detenuto, Ciclope gli promette che non gli sfuggir\u00e0.\nTerza serie - Marvel NOW! (2013-2015).\nSfruttando l'iniziativa Marvel NOW! a seguito del crossover AVX, nel febbraio 2013 la Marvel rilancia la testata per la seconda volta in pochi mesi affidandola a Brian Michael Bendis e Chris Bachalo che si alterner\u00e0 ai disegni con Frazer Irving. Questo nuovo volume si concentra sul gruppo di mutanti guidato da Ciclope, che fra le sue fila conta i restanti membri della squadra estinzione pi\u00f9 alcuni nuovi giovani, impegnato a promuovere una rivoluzione e educare la nuova generazione di mutanti alla Nuova Scuola Xavier.\nQuesti studenti sono la cronocineta Tempus, il guaritore Triage, il piattaforma Benjamin e Palle d'Oro, in grado di produrre sfere dorate. Dopo un'avventura contro i demoni del Limbo con le Naidi di Stepford e un Angelo proveniente dal passato, si unir\u00e0 ai mutanti anche il tecnopate Hijack.\nQuarta serie - All New All Different X-Men (2015-2016).\nCon lo slogan All-New All-Different X-Men nel 2015 la Marvel avvi\u00f2 il rilancio della serie partendo dalla scomparsa del gruppo originale composto da Ciclope, Bestia, Jean Grey, Uomo Ghiaccio, Angelo pi\u00f9 le nuove aggiunte Havok e Polaris e dal loro soccorso da parte di un nuovo team di mutanti messo insieme da Xavier composto da Tempesta, Wolverine, Nightcrawler, Banshee, Colosso e Thunderbird. Dopo il salvataggio la vecchia guardia lasci\u00f2 il posto ai nuovi membri guidati da Ciclope che cominciarono cos\u00ec ad essere coinvolti in storie sempre pi\u00f9 avvincenti culminanti nella Saga di Fenice, nel primo incontro con gli alieni Shi'ar e la morte, apparente, di Jean Grey e Bestia. Dopo aver scoperto che i due erano ancora in vita il team entr\u00f2 in contatto con il potente mutante Proteus, figlio della scienziata ed ex-amante di Xavier, Moira MacTaggert. Grazie all'inventiva di Claremont nuovi personaggi fecero la loro comparsa come Kitty Pryde, Dazzler ed Emma Frost oltre alle organizzazioni come il Club infernale che portarono alla Saga di Fenice Nera e alla successiva nuova morte di Jean Grey oltre che al primo paradosso temporale mutante consistente nell'arco narrativo intitolato Giorni di un futuro passato."}
{"id": "2436931", "revid": "92689", "url": "https://it.wikipedia.org/wiki?curid=2436931", "title": "Faro di Piave Vecchia", "text": "Il faro di Piave Vecchia si trova in corrispondenza della foce del Sile, detta, appunto, \"porto di Piave Vecchia\", nel comune di Cavallino-Treporti. Si affaccia dunque sull'Adriatico, sulla sponda del fiume Sile lungo il confine tra il comune di Jesolo e quello di Cavallino.\nUna prima costruzione fu edificata, per scopi militari, nel 1846 sotto il governo Austriaco. Distrutto dall'esercito tedesco durante la seconda guerra mondiale, fu ricostruito tra il 1949 e il 1951 dal Genio Civile di Venezia.\nIl faro, di forma cilindrica e a fasce bianche e nere, \u00e8 alto 48 metri. La cima pu\u00f2 essere raggiunta tramite una scala a chiocciola formata da 243 gradini in pietra d\u2019Istria. Il segnale luminoso \u00e8 visibile sino a 18 miglia di distanza.\nDal 2004 \u00e8 anche sede della Guardia Costiera di Jesolo, in seguito a lavori di sistemazione logistica. \nDurante il 2018 il faro \u00e8 stato sottoposto a restauro."}
{"id": "2436939", "revid": "1442080", "url": "https://it.wikipedia.org/wiki?curid=2436939", "title": "Abierto Mexicano Telcel 2008 - Singolare maschile", "text": "Il singolare dell'Abierto Mexicano Telcel 2008 \u00e8 stato un torneo di tennis facente parte dell'ATP Tour.\nJuan Ignacio Chela era il detentore del titolo, ma ha perso nel 2\u00ba turno contro Agust\u00edn Calleri.\nNicol\u00e1s Almagro ha vinto in finale 6\u20131, 7\u20136(1), contro David Nalbandian."}
{"id": "2436941", "revid": "287204", "url": "https://it.wikipedia.org/wiki?curid=2436941", "title": "Wait (album)", "text": ""}
{"id": "2436943", "revid": "1305772", "url": "https://it.wikipedia.org/wiki?curid=2436943", "title": "Wait", "text": ""}
{"id": "2436946", "revid": "287204", "url": "https://it.wikipedia.org/wiki?curid=2436946", "title": "La strega di Portobello", "text": "La strega di Portobello \u00e8 un romanzo dello scrittore brasiliano di Paulo Coelho del 2007.\nTrama.\nLa struttura del libro ricorda molto l'Antologia di Spoon River. \u00c8 una raccolta di testimonianze (che nella prefazione vengono definite veritiere) riguardanti la vita di Athena, vero nome Sherine Khalil. La prima \u00e8 quella di Heron Ryan, un giornalista che conobbe Athena durante un viaggio in Transilvania. Da lui veniamo a sapere che la donna \u00e8 morta qualche anno prima. In successione ognuno del testimoni (Il giornalista, la madre, una collega di lavoro, l'ex marito, il parroco della parrocchia ecc.) racconta del proprio rapporto e delle proprie esperienze con Athena, parlando della sua vita privata, della sua morte, delle sue difficolt\u00e0, della sua religiosit\u00e0 e della sua determinazione.\nAlla fine del libro ognuno di questi personaggi contribuisce alla ricostruzione nell'immaginario del lettore della figura della protagonista, vista da molti punti di vista, e quindi decisamente in modo oggettivo. Tutto ha per\u00f2 una base d'appoggio: Athena era una persona insolita e molto speciale per il suo tempo, e ha cambiato la vita di chiunque l'abbia incontrata."}
{"id": "2436947", "revid": "1543377", "url": "https://it.wikipedia.org/wiki?curid=2436947", "title": "Biblioteca nazionale della Cina", "text": "La Biblioteca nazionale della Cina (\u4e2d\u56fd\u56fd\u5bb6\u56fe\u4e66\u9986) si trova a Pechino. \u00c8 la pi\u00f9 grande biblioteca asiatica e una delle pi\u00f9 grandi al mondo con i suoi ventitr\u00e9 milioni di volumi. Comprende la pi\u00f9 estesa e una delle pi\u00f9 ricche raccolte di letteratura e documenti storici cinesi al mondo.\nStoria.\nLa Biblioteca nazionale della Cina venne fondata dalla dinastia Qing il 24 aprile 1909 con il nome di Biblioteca Capitale. Fu la prima biblioteca formalmente aperta dopo la rivoluzione Xinhai, nel 1912. Nel 1916 la biblioteca divent\u00f2 biblioteca depositaria. Nel luglio del 1928 il suo nome venne cambiato in Biblioteca Nazionale di Pechino, e successivamente acquis\u00ec quello attuale.\nLa collezione.\nLa collezione della Biblioteca Nazionale Cinese comprende volumi ed archivi dalla Biblioteca Imperiale Weyunange della dinastia Qing che, a sua volta, comprende libri e manoscritti della biblioteca della dinastia Song meridionale. La biblioteca contiene anche gusci di tartaruga e ossa inscritti, antichi manoscritti e volumi stampati con clich\u00e9. Tra le pi\u00f9 preziose collezioni della Biblioteca Nazionale vi sono i rari documenti della passate dinastie della storia cinese, pubblicazioni ufficiali delle Nazioni Unite e dei precedenti governi, ed una raccolta di letteratura e materiali in pi\u00f9 di centoquindici lingue.\nOggetti e collezioni degni di nota sono:\nL'attuale direttore \u00e8 Zhan Furui."}
{"id": "2436948", "revid": "767487", "url": "https://it.wikipedia.org/wiki?curid=2436948", "title": "Non aprite quel cancello", "text": "Non aprite quel cancello \u00e8 un film del 1987 diretto da Tibor Tak\u00e1cs.\nTrama.\nGlen torna a casa e la trova deserta. Tornato in cortile, si arrampica sulla sua casa sull'albero, al cui interno trova una lanterna e una bambola. Improvvisamente l'albero viene colpito da un fulmine e crolla. Glen viene poi svegliato dal rumore di uomini al lavoro e realizza cos\u00ec che si trattava tutto di un incubo. Attraverso la sua finestra, vede che degli operai hanno tagliato l'albero nel suo cortile. Tra la radici dell'albero il ragazzino trova un geode. Pi\u00f9 tardi Glen e l'amico Terry si mettono a scavare nel punto dove sorgeva l'albero e rinvengono un geode enorme.\nI genitori di Glen devono lasciare la citt\u00e0 per alcuni giorni ed incaricano la figlia maggiore Al di badare al fratellino. Al decide di dare una festa quella sera invitando svariati amici. Al piano superiore, Terry e Glen rompono il geode. Dopo aver scoperto che il geode ha lasciato strane scritte sul blocco notes sul quale era stato posato, i due ragazzini iniziano a leggerle. Scesi al piano di sotto i ragazzini partecipano ad un gioco di levitazione. Tutti gli invitati sono scioccati quando vedono Glen levitare realmente.\nDurante la notte iniziano ad avere luogo alcuni fenomeni inspiegabili: Glen vede qualcosa camminare dentro le pareti della sua stanza mentre Terry ha un'apparizione della madre defunta e crede di abbracciarla quando in realt\u00e0 si ritrova ad abbracciare Angus, il cane di Glen defunto.\nIl giorno dopo Terry, una volta rientrato a casa propria, si mette ad ascoltare musica rock e poi leggendo un libro di occultismo deduce che il buco nel cortile di Glen \u00e8 un cancello per il regno di divinit\u00e0 malvagie. Corso a casa dell'amico lo informa di tutto e lo avvisa che, secondo il libro, mancherebbe un sacrificio effettuato sul buco in cortile per permettere al male di uscire fuori. Sfortunatamente nello stesso momento un amico di Al getta il corpo di Angus nel foro. Poco dopo Terry e Glen pronunciano delle formule prese dal libro per far chiudere il buco e quando si accorgono che esso \u00e8 scomparso credono di essere riusciti nel loro intento.\nQuella notte, uno sciame di falene manda in frantumi la finestra della camera di Glen, il quale terrorizzato va a chiamare la sorella. I due tornano in camera di Glen dove il cadavere fumante di Angus fa la sua comparsa nel letto dove dormiva Terry; inoltre alcune braccia demoniache cercano di tirare Al sotto il letto. Terry e Glen riescono a malapena a salvarla. I tre ragazzi, insieme alle amiche di Al che dormivano anch'esse in casa, cercano di fuggire dalla casa, ma all'esterno trovano due demoni travestiti dai genitori di Glen e Al. Dopo essere rientrati di corsa in casa, Al si offre volontaria per andare ad ispezionare il buco in giardino ma viene subito richiamata dagli altri quando questi vedono brulicare il giardino di piccoli demoni. Terry conduce tutti al piano seminterrato dove aveva lasciato il libro di occultismo, il quale prende fuoco appena preso in mano.\nGlen, Terry e Al tentano poi di fermare le creature leggendo la Bibbia. Terry legge il Salmo 59 ed il buco in giardino sembra iniziare chiudersi; il ragazzino per\u00f2 poi mette un piede in fallo e cade nel buco, dove viene attaccato dai demoni. Al e Glen riescono a tirarlo fuori. Terry legge un passo della Genesi e poi getta la Bibbia nel buco causando cos\u00ec una forte esplosione che fa loro perdere conoscenza. Al loro risveglio il buco sembra essere sigillato e fanno ritorno in caso dove le due amiche di Al li stavano aspettando in preda al panico.\nPi\u00f9 tardi, un muro di casa si rompe rivelando al suo interno il cadavere di un operaio edile. Prima che i ragazzi possano reagire, il cadavere trascina Terry dentro nel muro, che si sigilla dietro di lui. Al piano superiore, Al scorge il volto dell'operaio edile nel suo specchio. Glen irrompe nella stanza di Al nel preciso istante in cui l'operaio fa la sua comparsa uscendo dallo specchio. Al getta uno stereo contro di lui disintegrandolo in decine di piccoli demoni. Mentre Al li tiene chiusi in camera da letto, Glen corre al piano di sotto per prendere la pistola del padre. Fa per\u00f2 la sua comparsa una versione demoniaca di Terry, la quale morde la mano a Glen. Al corre di sotto ad aiutare il fratello e colpisce Terry agli occhi con una bambola facendolo fuggire. Avvistati dai piccoli demoni, Al e Glen si chiudono dentro l'armadio a muro ma l'operaio edile fa la sua comparsa dietro di loro e trascina via Al.\nGlen si rende conto che Terry e Al rappresentano i due sacrifici umani necessari per aprire completamente il cancello. Glen capisce anche che il razzo che Al intendeva dargli per il suo compleanno \u00e8 un simbolo di amore, luce e purezza nonch\u00e9 l'unica cosa che pu\u00f2 fermare i demoni. Glen corre al piano di sopra appena poco prima che crolli il pavimento, rivelando una immensa voragine posta sotto la casa. Glen recupera il razzo e tenta di lanciarlo senza per\u00f2 riuscirci perch\u00e9 il forte vento gli spegne i fiammiferi necessari per dar fuoco alla miccia del razzo. Nel frattempo dalla voragine emerge un gigantesco demone che accarrezza Glen sulla testa, gli tocca la mano e poi ritorna nella voragine. Glen scopre che il tocco del demone ha posto un occhio nel palmo della sua mano. Glen trafigge l'occhio sulla mano, poi dolorante scende al piano di sotto con un lanciatore a batteria da usare per sparare il suo razzo. L'enorme demone fa nuovamente la sua comparsa uscendo dalla voragine e Glen gli spara contro il razzo facendolo esplodere. Le nubi scure che circondavano la casa iniziano subito a dissiparsi lasciando il posto ad un'alba radiosa.\nGlen rientra a casa e dall'armadio a muro escono Angus, apparentemente riportato in vita, Terry ed Al, anch'essi illesi. Usciti all'aperto i ragazzi si preoccupano di come spiegare ai loro genitori quello che \u00e8 successo alla loro casa.\nIncassi.\nGirato dal 31 marzo al 24 marzo 1986 con un budget di 2,5 milioni di dollari, il film ha incassato ai botteghini 13.539.458 dollari.\nSequel.\nNel 1990 il regista ha realizzato il sequel del film intitolato \"Non aprite quel cancello 2\".\nRemake.\nIl 23 settembre 2009 venne annunciato che Alex Winter avrebbe voluto dirigere un remake in 3D del film sulla base di una sceneggiatura scritta da Kerric Macdonald. Le riprese sarebber dovute iniziare alla fine del 2010 in Germania e Canada ed il film prodotto dalla H2O Motion Pictures. Le creature del film sarebbero dovute essere state disegnate da H.R. Giger. Tuttavia, ad oggi, le riprese non hanno ancora avuto inizio.\nDistribuzione.\nIl film usc\u00ec in patria il 15 maggio 1987, in Italia l'11 dicembre dello stesso anno con l'insolito divieto ai minori di 14 anni.\nQuando usc\u00ec il seguito venne distribuito anch'esso da Cecchi Gori, che us\u00f2 per le locandine ed i manifesti la stessa identica immagine del primo film, aggiungendo solo un \"2\" e cambiando la tag-line da \"Le urla delle creature dell'inferno squarciano la terra\" a \"Le urla delle creature dell'inferno tornano a squarciare la terra...\".\nUsc\u00ec in VHS in tre edizioni, negli anni '90. \nPer la prima volta grazie alla Cecchi Gori home video, per la serie argento, e da ViviVideo per le ultime due, l'ultima \u00e8 parte della collana PocketVideo.\nDall'11 febbraio 2003 \u00e8 disponibile in DVD, edito da MTC e distribuito da Medusa Home Video.\nIl 10 luglio 2007 esce una nuova edizione DVD del film edita da Digivision e distribuita da Sony Pictures H. E., con il formato video in 1.33:1.\nLa Pulp Video fa uscire questo titolo nel febbraio del 2015, in una nuova edizione dalla grafica rielaborata e ricca di contenuti speciali (seppur non sottotitolati)."}
{"id": "2436950", "revid": "339392", "url": "https://it.wikipedia.org/wiki?curid=2436950", "title": "Flotta zarista", "text": ""}
{"id": "2436953", "revid": "1305772", "url": "https://it.wikipedia.org/wiki?curid=2436953", "title": "Come and Get It", "text": ""}
{"id": "2436958", "revid": "2143481", "url": "https://it.wikipedia.org/wiki?curid=2436958", "title": "Lampada a catodo cavo", "text": "La lampada a catodo cavo, sigla HCL, dall'inglese \"hollow cathode lamp\", \u00e8 un tipo di lampada usata come sorgente nella spettroscopia di assorbimento atomico. La sua peculiarit\u00e0 principale consiste nel fornire una radiazione elettromagnetica di lunghezza d'onda precisa e dall'ampiezza di banda molto ristretta, necessaria per ottenere lo spettro di assorbimento a righe tipico degli atomi.\nPu\u00f2 essere di due tipi: monoelemento o multielemento. Le lampade monoelemento sono costruite utilizzando un catodo formato dallo stesso elemento che si intende analizzare, mentre quelle multielemento consentono l'analisi simultanea di pi\u00f9 elementi chimici. La maggior parte degli spettrometri usa un banco di lampade a singolo elemento.\nPrincipio di funzionamento.\nLa lampada \u00e8 costituita da un bulbo di vetro o quarzo (nel caso di radiazione ultravioletta) all'interno del quale \u00e8 contenuto un gas inerte (come l'argon o l'elio) a bassa pressione e una lamina ricurva di un metallo che si vuole analizzare.\nUna grande differenza di potenziale applicata tra anodo e catodo, ionizza il gas e lo trasforma in plasma.\nSotto l'effetto del campo elettrico gli ioni positivi del gas vengono accelerati verso il catodo e lo colpiscono.\nIn seguito a queste collisioni, alcuni atomi del catodo vengono estratti (sputtering) e si mescolano al gas inerte.\nQuesti atomi passano a uno stato eccitato collidendo con le altre particelle prodotte durante la ionizzazione e ritornando allo stato fondamentale, emettono successivamente fotoni di lunghezza d'onda caratteristica. Mediante il medesimo processo anche gli atomi del gas inerte possono emettere fotoni ad una (diversa) lunghezza d'onda caratteristica.\nSiccome le lunghezze d'onda caratteristiche dei fotoni emessi dagli atomi del catodo e del gas inerte sono tipicamente lontane \u00e8 possibile usare un monocromatore per selezionare i primi e fermare i secondi.\nLa luce monocromatica cos\u00ec prodotta pu\u00f2 essere utilizzata per misurare la presenza di un elemento (quello del catodo) in un campione di un materiale, tipicamente nella tecnica chiamata spettroscopia di assorbimento atomico.\nLa radiazione monocromatica passa attraverso il campione e la luce risultante passa a un fotorivelatore, che genera una corrente elettrica dalla cui intensit\u00e0 \u00e8 possibile risalire alla quantit\u00e0 di analita.\nLe lampade a catodo cavo hanno una durata limitata in funzione della loro usura e per poterne prolungare il corretto funzionamento \u00e8 necessario utilizzare le intensit\u00e0 di corrente raccomandate dal produttore."}
{"id": "2436959", "revid": "834", "url": "https://it.wikipedia.org/wiki?curid=2436959", "title": "Come And Get It", "text": ""}
{"id": "2436964", "revid": "6923", "url": "https://it.wikipedia.org/wiki?curid=2436964", "title": "\u0116duard Gufel'd", "text": "Si afferm\u00f2 verso la fine degli anni cinquanta come uno dei pi\u00f9 forti giocatori sovietici. Nel 1954 vinse all'et\u00e0 di 18 anni il campionato juniores (under-20) dell'Ucraina.\nDivenne Maestro Internazionale nel 1964 e Grande maestro nel 1967.\nVinse partite coi pi\u00f9 forti giocatori della sua epoca, tra i quali Tal', Spasskij, Smyslov, Kor\u010dnoj e Bron\u0161tejn.\nNel 1977 aveva un Elo di 2570 punti (16\u00ba al mondo).\nTra i successi di torneo i seguenti:\nVisse per pi\u00f9 di dieci anni in Georgia a Tbilisi, dove svolgeva l'attivit\u00e0 di istruttore di scacchi per la nazionale georgiana. Cur\u00f2 particolarmente la preparazione della futura campionessa del mondo Majja \u010ciburdanidze.\nDal 1992, in seguito al crollo dell'Unione Sovietica, viaggi\u00f2 a lungo in vari paesi del mondo, stabilendosi infine negli Stati Uniti a Los Angeles.\nAveva un carattere molto esuberante, sempre pronto alla battuta. A chi criticava il suo inglese amava ribattere: - \"Penso che il mio inglese sia meglio del vostro russo!\".\nMor\u00ec a Los Angeles all'et\u00e0 di 66 anni in seguito ad un attacco cardiaco.\nScrisse molti libri di successo, tra i quali:"}
{"id": "2436967", "revid": "267975", "url": "https://it.wikipedia.org/wiki?curid=2436967", "title": "Chiesa cattolica in Togo", "text": "La Chiesa cattolica in Togo \u00e8 parte della Chiesa cattolica universale in comunione con il vescovo di Roma, il papa.\nStoria.\nLa Chiesa cattolica in Togo inizia con l'evangelizzazione operata dai missionari delle Missioni africane di Lione a partire dal 1882; quattro anni dopo viene fondata la missione del Togo, ma il suo fondatore, il sacerdote Geremia Moran, viene avvelenato nel 1886. Nel 1892 la missione \u00e8 affidata ai missionari del Verbo Divino, ed eretta a vicariato apostolico nel 1914. A causa della prima guerra mondiale i Verbiti, tutti tedeschi, vengono prima internati e poi espulsi dal Paese. Cos\u00ec l'evangelizzazione passa nuovamente, nel 1921, ai Padri delle Missioni Africane: nel 1930 si ha l'ordinazione sacerdotale del primo togolese. Successivamente viene istituita la gerarchia ecclesiastica e la suddivisione del Paese in diocesi. Nel 1985 la Chiesa cattolica togolese riceve la visita pastorale di papa Giovanni Paolo II.\nOrganizzazione territoriale.\nLa Chiesa cattolica \u00e8 presente sul territorio con 1 sede metropolitana e 6 diocesi suffraganee:\nStatistiche.\nAlla fine del 2007 la Chiesa cattolica in Togo contava:\nLa popolazione cattolica ammontava a 1.560.602 cristiani, pari al 24,55% della popolazione.\nNunziatura apostolica.\nLa delegazione apostolica del Togo e Guinea \u00e8 stata istituita il 21 maggio 1973 con il breve \"Qui benignissima\" di papa Paolo VI; essa aveva sede nella citt\u00e0 di Abidjan in Costa d'Avorio. Nel 1982, con l'instaurazione di rapporti diplomatici tra la Santa Sede ed il Paese africano, \u00e8 stata creata la nunziatura apostolica del Togo. Sede del nunzio \u00e8 la citt\u00e0 di Cotonou in Benin.\nConferenza episcopale.\nL'episcopato locale costituisce la Conferenza Episcopale del Togo (\"Conf\u00e9rence Episcopale du Togo\", CET).\nLa CET \u00e8 membro della \"Regional Episcopal Conference of West Africa\" (RECOWA) e del \"Symposium of Episcopal Conferences of Africa and Madagascar\" (SECAM).\nElenco dei presidenti:\nElenco dei vicepresidenti:"}
{"id": "2436968", "revid": "1305772", "url": "https://it.wikipedia.org/wiki?curid=2436968", "title": "David Price Racing", "text": "David Price Racing (anche abbreviato in DPR) \u00e8 un team motoristico britannico, fondato da David Price. La squadra ha preso parte a varie categorie motoristiche da quando fu fondato nel 1976. Al momento il team \u00e8 in forza nel campionato GP2 Series. La squadra \u00e8 stata venduta a Andre Herck, padre dell'attuale pilota Michael Herck, nell'Aprile 2009.\nStoria del team.\nLa squadra corse inizialmente in piccole serie in Gran Bretagna negli anni settanta, incluse la F3 inglese e la Formula 1 Aurora. Molti piloti di Formula 1 hanno corso per il team, tra cui Nigel Mansell, Martin Brundle, Johnny Dumfries, e Tiff Needell. Con Dumfries, la David Price Racing \u00e8 riuscita a vincere il British F3 Championship nel 1984. Il team cerca di espandersi anche nella F3 francese con Paul Belmondo.\nNel 1987, David Price si \u00e8 spostato nel settore delle competizioni a ruote coperte per diventare team manager della Richard Lloyd Racing. Ci\u00f2 gli valse un posto di lavoro alla Sauber-Mercedes nel 1988, aiutando la squadra a raggiungere la vittoria nel 1989 alla 24 ore di Le Mans con la Sauber C9. David Price \u00e8 stato poi assunto da Nissan Motorsports Europa per eseguire il loro programma di auto sportive, prima di diventare direttore di gara alla Brabham in Formula Uno nel 1993.\nDavid Price Racing ritorna alle competizioni nel 1995, disputando il BPR Global GT Series. Con uno dei tanti team della serie McLaren F1 GTR, ha vinto il campionato squadre nel primo anno di competizione con i piloti John Nielsen e Thomas Bscher. L'anno successivo si prende la terza vittoria nel campionato BPR. David Price Racing poi \u00e8 diventato il team europeo per la squadra Panoz, correndo col Esperante GTR-1 nel nuovo Campionato FIA GT, nonch\u00e9 sostenendo il primo team negli Stati Uniti.\nDurante una breve pausa da Panoz, David Price Racing corre con una BMW V12 LM alla 24 Ore di Le Mans, finendo quinto. Il team torna di nuovo a sostenere la Panoz alla Le Mans Prototype in forza nella American Le Mans Series e alla Le Mans stessa. Dopo la stagione 2001, David Price Racing si prende una pausa. La squadra assiste brevemente alla MG nello sviluppo della XPower SV per il 2002.\nNel 2004, David Price Racing torna, ancora una volta a correre con delle monoposto. Il team corse nella Formula Renault V6 Eurocup, prima di trasferirsi nella nuova GP2 Series nel 2005, vincendo due gare con Olivier Pla. Il team cambia brevemente il suo nome in Direxiv nel 2006, prima di tornare al nome di David Price Racing nel 2007. Inoltre ha corso brevemente nell'A1 Grand Prix per il A1 Team USA durante la stagione 2005-06.\nGP2 Series.\nDavid Price Racing compete esclusivamente nella GP2 Series dal 2007, con i piloti Christian Bakkerud e Andy Soucek. Durante la stagione, David Price ha parlato pi\u00f9 volte di una fusione con Carlin Motorsport, per fare un solo team di GP2, ma l'accordo \u00e8 fallito, lasciando DPR a competere da solo."}
{"id": "2436969", "revid": "729019", "url": "https://it.wikipedia.org/wiki?curid=2436969", "title": "Gran Premio degli Stati Uniti d'America 1987", "text": "Il Gran Premio degli Stati Uniti-Est \u00e8 stato il 441\u00ba Gran Premio di Formula 1 della storia, corso il 21 giugno 1987 sul circuito cittadino di Detroit, Michigan, negli Stati Uniti. Fu la quinta gara del Campionato Mondiale di Formula 1 1987.\nRiassunto della gara.\nNormalmente, la gara di Detroit veniva preceduta o seguita dal Gran Premio del Canada. Nel 1987 la FISA richiese agli organizzatori della gara canadese alcune modifiche al tracciato, inclusa una nuova pit-lane. Quando la federazione si accorse che i lavori non potevano essere completati in tempo per il gran premio, la gara fu cancellata, seconda volta nella storia dopo il 1967.\nNelle qualifiche, che si corsero sull'asciutto nonostante avesse piovuto la sera prima, la Williams di Nigel Mansell conquist\u00f2 la pole, quarta su cinque gare per l'inglese, davanti ad Ayrton Senna su Lotus e al compagno Nelson Piquet. La Benetton di Boutsen conquist\u00f2 la quarta posizione, davanti ad Alain Prost su McLaren ed Eddie Cheever con la Arrows. Stupisce, in negativo, la prestazione di Satoru Nakajima, qualificatosi 24\u00b0 e terz'ultimo, con un tempo di oltre 8 secondi pi\u00f9 alto di quello del compagno di squadra Senna.\nSabato notte e Domenica mattina piovette ancora, ma alla partenza della gara la pista era asciutta. I primi tre rimasero nello stesso ordine dopo la partenza, con Cheever quarto e Teo Fabi che pass\u00f2 dall'ottava alla quinta posizione, seguito in ordine da Alboreto, Prost, Boutsen e Johansson. Al terzo giro Piquet entr\u00f2 largo in una curva e alcune macerie presenti sul tracciato gli forarono uno pneumatico. Cheever e Fabi passarono il brasiliano prima della sua forzata sosta ai box per sostituire lo pneumatico. Tre giri pi\u00f9 avati, dopo aver ripetutamente tentato di sorpassare Cheever, Fabi urt\u00f2 con l'ala anteriore la gomma posteriore di Cheever, forandola e rompendo l'ala anteriore della sua Benetton. Fabi riusc\u00ec a raggiungere la pit-lane, guidando senza l'ala anteriore, ma fu costretto comunque al ritiro. Cheever rientr\u00f2 ai box insieme all'italiano e riprese la pista in diciannovesima posizione.\nDopo 10 giri, Mansell guidava con 5 secondi di vantaggio su Senna, con Alboreto staccato di altri 23 secondi in terza posizione. Successivamente la Lotus di Senna soffr\u00ec di un surriscaldamento al pedale del freno, e il brasiliano fu costretto a percorrere un giro a velocit\u00e0 limitata, per evitare di finire contro il muro. Egli decise di indietreggiare per lasciar raffreddare il pedale, perdendo circa tre secondi a giro da Mansell. Appena il pedale fu raffreddato, Senna si ritrov\u00f2 a dover lottare per restare davanti ad Alboreto: il \"duello\" dur\u00f2 poco, in quanto al 25\u00ba giro il ferrarista soffr\u00ec di un problema alla scatola del cambio, e fu costretto ad abbandonare la gara, lasciando a Prost la terza posizione. Dal giro successivo, Senna cominci\u00f2 un inseguimento nei confronti di Mansell.\nAl 26\u00ba giro l'inglese aveva 18 secondi di vantaggio sul brasiliano, ma cominci\u00f2 a soffrire di crampi alla gamba destra. Al 34\u00ba giro Mansell si ferm\u00f2 per il cambio gomme, ma il pit-stop dur\u00f2 18 secondi a causa di un dado della ruota posteriore destra che non riusciva ad essere avvitato correttamente. In aggiunta a ci\u00f2 i crampi alla gamba destra peggiorarono, impedendo all'inglese di guidare nella maniera migliore.\nDopo il suo pit-stop Mansell si ritrov\u00f2 esausto, e al 53\u00ba giro Piquet e Prost lo passarono. Tre giri dopo l'inglese dovette lasciar strada anche al ferrarista Gerhard Berger. La sua resistenza gli permise di conquistare due punti e chiudere la gara davanti a Cheever.\nSenna guid\u00f2 facilmente la gara fino alla fine, bench\u00e9 a soli tre giri dalla fine il cielo pareva promettere pioggia imminente. In realt\u00e0, la pioggia arriv\u00f2 solo dopo la fine della gara e il brasiliano tagli\u00f2 il traguardo con 33 secondi di vantaggio sul connazionale Piquet. Alain Prost riusc\u00ec, nonostante i problemi a freni e cambio, a chiudere sul gradino pi\u00f9 basso del podio, precedendo la Ferrari di Gerhard Berger, Mansell e Cheever.\nOrdine d'arrivo.\nTra parentesi le posizioni valide per il \"Jim Clark Trophy\", per le monoposto con motori aspirati.\nNote.\nSalvo ove diversamente indicato, le classifiche sono tratte dal Sito Ufficiale della Formula 1"}
{"id": "2436970", "revid": "834", "url": "https://it.wikipedia.org/wiki?curid=2436970", "title": "Bedsitter Images", "text": ""}
{"id": "2436973", "revid": "28592", "url": "https://it.wikipedia.org/wiki?curid=2436973", "title": "Ceppo linguistico", "text": ""}
{"id": "2436974", "revid": "599013", "url": "https://it.wikipedia.org/wiki?curid=2436974", "title": "Famous Last Words", "text": ""}
{"id": "2436980", "revid": "28592", "url": "https://it.wikipedia.org/wiki?curid=2436980", "title": "Ceppi linguistici", "text": ""}
{"id": "2436994", "revid": "399525", "url": "https://it.wikipedia.org/wiki?curid=2436994", "title": "Volpe delle sabbie", "text": ""}
{"id": "2436998", "revid": "56620", "url": "https://it.wikipedia.org/wiki?curid=2436998", "title": "Guardia Scozzese (Francia)", "text": ""}
{"id": "2437003", "revid": "767487", "url": "https://it.wikipedia.org/wiki?curid=2437003", "title": "Young Dro", "text": "Dal suo debutto al 2006, anno in cui ha firmato con la Grand Hustle di T.I., era conosciuto come Dro."}
{"id": "2437005", "revid": "7336", "url": "https://it.wikipedia.org/wiki?curid=2437005", "title": "Campi da tennis", "text": ""}
{"id": "2437013", "revid": "39884", "url": "https://it.wikipedia.org/wiki?curid=2437013", "title": "Antonio Gonz\u00e1lez Balcarce", "text": ""}
{"id": "2437014", "revid": "1987129", "url": "https://it.wikipedia.org/wiki?curid=2437014", "title": "Poggio Rondino", "text": "Il Poggio Rondino, 1630\u00a0m, \u00e8 una vetta erbosa posta sulla dorsale nord del monte Antola che separa la val Borbera (provincia di Alessandria) dalla val val Boreca (provincia di Piacenza).\nVia del sale.\nSul poggio Rondino transitava la via del sale lombarda, che partendo da Pavia risaliva la valle Staffora, saliva al monte Bogleglio e percorreva tutto il crinale tra val Boreca e val Borbera, dopo il monte Antola, scendeva a Torriglia e quindi raggiungeva Genova."}
{"id": "2437018", "revid": "599013", "url": "https://it.wikipedia.org/wiki?curid=2437018", "title": "Henry Enamorado", "text": "Carriera.\nClub.\nHa giocato inizialmente come titolare per l'UNAH, squadra honduregna, per poi passare al CD Platense nel 2005.\nNazionale.\nLa storia di Enamorado con la Nazionale \u00e8 strettamente legata alla Copa Am\u00e9rica 2001: selezionato dal CT Ram\u00f3n Maradiaga per fare da secondo al titolare Valladares, ottenne il posto da titolare nella cruciale finale per il 3\u00ba posto contro l'. Nei 90 minuti regolamentari e nei successivi 30 supplementari, le squadre avevano marcato due reti per parte, protraendo cos\u00ec la partita ai rigori; durante i tiri dal dischetto, Enamorado par\u00f2 il tiro di Carlos Eduardo Guti\u00e9rrez, risultando decisivo, assicurando all' il terzo posto nella competizione."}
{"id": "2437020", "revid": "396099", "url": "https://it.wikipedia.org/wiki?curid=2437020", "title": "Georeferenziazione", "text": "Per georeferenziazione si intende l'attribuzione a un dato di un'informazione relativa alla sua ubicazione geografica, in relazione a un particolare sistema geodetico di riferimento. \"Georeferenziare\" e \"geolocalizzare\" non sono sinonimi, il primo \u00e8 l'attribuzione di un metadato geografico a raster o vettori gi\u00e0 creati, il secondo \u00e8 la determinazione dinamica di un oggetto nel mondo reale.\nApplicazioni.\nLa georeferenziazione \u00e8 usata nei sistemi GIS, ed \u00e8 applicata sia ai pixel componenti un'immagine raster, sia agli elementi vettoriali come punti, linee o poligoni. \nAd esempio, un sistema in cui gli elementi vengono georeferenziati \u00e8 Google Maps, in cui \u00e8 possibile cercare attivit\u00e0 commerciali o localit\u00e0 d'interesse, dei quali oltre alle informazioni relative, viene evidenziato sulla mappa anche la loro posizione geografica.\nUn altro esempio \u00e8 l'applicazione what3words codifica le coordinate geografiche usando tre parole del vocabolario (ad esempio, il Colosseo si trova a \"modesti.telone.specchi\") in varie lingue.\nPer georeferenziare una mappa raster \u00e8 necessario attribuirle delle coordinate Nord/Est, "}
{"id": "2437028", "revid": "123079334", "url": "https://it.wikipedia.org/wiki?curid=2437028", "title": "Coppa panamericana di pallavolo maschile 2009", "text": "La IV Coppa panamericana di pallavolo maschile si svolse a Tuxtla Guti\u00e9rrez, in Messico, dal 15 al 20 giugno 2009. Al torneo parteciparono 7 squadre nazionali nordamericane e la vittoria finale and\u00f2 per la terza volta agli Stati Uniti, i quali si qualificarono di diritto alla Coppa America 2010, insieme al Canada e alla Repubblica Dominicana, rispettivamente seconda e terza classificata.\nPodio.\nCampione.\nStati Uniti(Terzo titolo)\nSecondo posto.\nCanada\nTerzo posto.\nRepubblica Dominicana"}
{"id": "2437033", "revid": "1490543", "url": "https://it.wikipedia.org/wiki?curid=2437033", "title": "Monte delle Tre Croci", "text": "Il Monte delle Tre Croci (1.565\u00a0m) \u00e8 una piramide erbosa che si trova sullo spartiacque tra val Trebbia e val Borbera.\nIl monte si trova al confine amministrativo tra provincia di Genova e provincia di Alessandria, quindi tra Piemonte e Liguria. Insiste tra il comune di Carrega Ligure e quello di Propata."}
{"id": "2437036", "revid": "131358", "url": "https://it.wikipedia.org/wiki?curid=2437036", "title": "Nuno Miguel Barreto", "text": ""}
{"id": "2437045", "revid": "618763", "url": "https://it.wikipedia.org/wiki?curid=2437045", "title": "Zio Vanja", "text": "Zio Vanja (), in alcune edizioni italiane Zio Vania, \u00e8 un dramma dell'autunno 1896 o 1897 di Anton Pavlovi\u010d \u010cechov. \u00c8 considerata una delle sue opere pi\u00f9 importanti.\nTrama.\nPrimo atto\nNel giardino della tenuta del professor Serebrijakov il dottor Astrov discute con la balia Marina di quanto sia noiosa e frustrante la vita del dottore di campagna. Arriva Vanja e il discorso si sposta su quanto l'ordine della casa si sia scomposto con l'arrivo del professore e della sua giovane seconda moglie, Elena. Dove prima c'erano metodo e lavoro ora c'\u00e8 confusione e pigrizia.\nVanja disprezza il professore per la sua pomposit\u00e0 e per la sua inconcludenza, e deplora il fatto che una bella e giovane donna come Elena si sia legata a lui, gettando al vento la sua vita. Sua madre - ed ex suocera del professore - Marija invece idolatra il professore e rimprovera Vanja per i suoi commenti irrispettosi.\nL'atto I si conclude con la dichiarazione di amore di Vanja a Elena e la reazione esasperata della donna.\nSecondo atto\nA tarda notte, il professor Serebriakov si lamenta per i dolori e per l'et\u00e0; arriva il dottor Astrov, che Sonja - figlia di primo letto del professore - ha mandato a chiamare, ma lui rifiuta di farsi visitare.\nQuando il professore si addormenta, Elena e Vanja hanno una lunga discussione: lei parla del malessere e della discordia che si respirano in casa, mentre Vanja le parla delle proprie speranze distrutte e della giovinezza rovinata e associa il suo amore frustrato per Elena con il fallimento della propria vita. Elena rifiuta di ascoltarlo ancora e se ne va. Solo, Vanja si chiede come mai non si sia innamorato di Elena dieci anni prima, quando avrebbero potuto sposarsi ed essere felici. A quel tempo Vanja credeva nella grandezza del professore e lo adorava: ora invece si \u00e8 reso conto che il professore non \u00e8 che un mediocre e che la vita al suo servizio \u00e8 stata sprecata.\nAstrov torna e si ubriaca in compagnia di Vanja.\nMentre si prepara una tempesta, Astrov e Sonja commentano l'atmosfera soffocante della casa: secondo il dottore Serebrijakov \u00e8 difficile da sopportare, Vanja \u00e8 un ipocondriaco ed Elena \u00e8 affascinante ma pigra. Si lamenta per il fatto di non amare nessuno. Sonja supplica Astrov di smettere di bere, sollecitandolo a fare qualcosa di positivo anzich\u00e9 dedicarsi alla propria autodistruzione. Durante il dialogo diventa chiaro che Sonja ama Astrov e che lui non se ne rende conto.\nQuando il dottore se ne va, Elena offre a Sonja di fare pace. Si capisce che le due donne hanno passato un lungo periodo di reciproca rabbia e antagonismo. Elena spiega a Sonja come, al tempo del matrimonio, il suo amore per il professore fosse sincero, anche se successivamente esso \u00e8 sfumato. Mentre Elena confessa la propria infelicit\u00e0, Sonja loda le molte virt\u00f9 del dottor Astrov. Elena vorrebbe suonare il piano, ma il marito glielo impedisce.\nTerzo atto\nVanja, Sonja ed Elena attendono il professore, che li ha convocati. Vanja tenta ancora un approccio con Elena, costringendola ancora una volta a ritrarsi. Sonja confida a Elena il suo amore per Astrov, ed attribuisce il fatto che lui non la noti al suo scarso fascino. Elena si offre di interrogare il dottore sui suoi sentimenti per la figliastra, e Sonja, prima di acconsentire, si domanda se l'incertezza non sia tutto sommato meglio perch\u00e9 contiene almeno un po' di speranza.\nQuando Elena interroga Astrov, egli replica di non avere alcun particolare sentimento per Sonja, e conclude che le domande che Elena gli pone non sono che un espediente per indurlo a confessare il suo amore per lei. Astrov bacia Elena, e Vanja li vede; agitata, Elena prega Vanja di aiutarla a convincere il professore suo marito a partire immediatamente. Prima che il professor Serebrijakov possa parlare a tutti, Sonja capisce dal grande impaccio di Elena che Astrov non la ama.\nSerebrijakov annuncia di aver trovato una soluzione ai problemi finanziari della famiglia: la tenuta sar\u00e0 venduta e con il ricavato saranno acquistate azioni e una villa in Finlandia per s\u00e9 ed Elena. Furioso, Vanja chiede dove Sonja, Marija e lui stesso dovrebbero vivere; protesta che la tenuta appartiene anche a Sonja e che nessuno l'ha mai ringraziato per il lavoro e i sacrifici dedicati a quella tenuta e allo stesso professore. Sempre pi\u00f9 inferocito, Vanja accusa Serebrijakov per la rovina della sua vita e il fallimento di tutte le sue speranze e prospettive.\nLa madre, anzich\u00e9 spalleggiarlo, lo prega perch\u00e9 ascolti le ragioni del professore; Elena insiste per essere portata via dalla tenuta e Sonja supplica il padre perch\u00e9 trovi un accordo con Vanja.\nSerebrijakov esce per tentare di parlare con Vanja; fuoriscena si sente un colpo di pistola; Serebrijakov rientra, inseguito da Vanja che gli punta addosso una rivoltella. Spara ancora al professore, ma di nuovo lo manca.\nQuarto atto\nPoche ore dopo, Elena e il professore sono pronti a partire. Astrov dice a Vanja che, un tempo, loro due erano gli unici uomini acculturati del distretto, ma che dieci anni di vita meschina li ha trasformati in esseri volgari. Vanja ha rubato dalla borsa del dottore una fiala di morfina, presumibilmente per suicidarsi. Astrov e Sonja lo scoprono e lo costringono a restituire la fiala.\nElena e Serebrijakov salutano tutti. Elena si scusa con Astrov per essere andata troppo oltre. Serebrijakov e Vanja convengono che tutto rimarr\u00e0 come prima. \nDopo che tutti se ne sono andati, Sonja e Vanja riprendono il loro lavoro di contabilit\u00e0; Sonja parla della vita, del valore del lavoro, e della sua speranza per una ricompensa ultraterrena.\nRappresentazioni.\nDopo alcune rappresentazioni in teatri di provincia \"Zio Vanja\" debutt\u00f2 il 26 ottobre 1899 al Teatro d'arte di Mosca, regia di Vladimir Ivanovi\u010d Nemirovi\u010d-Dan\u010denko e Konstantin Sergeevi\u010d Stanislavskij, con V.V. Lu\u017eskij (Serebrjakov), Ol'ga Leonardovna Knipper (Elena Andreevna), M.P. Lilina (Sonja), E.M. Raevskaja (Marija Vasil\u2019evna), A.L. Vi\u0161nevskij (Vojnickij), K.S. Stanislavskij (Astrov), A.R. Art\u0451m (Telegin), M.A. Samarova (Marina).\nLa prima in Italia, col titolo \"Zio Giovanni\", traduzione di Odoardo Campa, ebbe luogo il 3 maggio 1922, presso il Teatro Niccolini di Firenze, dalla Compagnia di Uberto Palmarini, con Uberto Palmarini, Wanda Capodaglio, Celeste Aida Zanchi, Pio Campa, A. Raspantini.\nOpere derivate.\nUn adattamento cinematografico \u00e8 \"Zio Vanja\" (\"Djadja Vanja\"), regia di Andrej Kon\u010dalovskij, del 1970.\nDal testo teatrale \u00e8 stato tratto il film \"Vanya sulla 42esima strada\" (\"Vanya on 42nd Street\") con la sceneggiatura di David Mamet e la regia di Louis Malle nel 1994.\nDel 2021 \u00e8 il film \"Drive My Car\" diretto da Ry\u016bsuke Hamaguchi, la cui sceneggiatura rimanda ampiamente all'opera teatrale di \u010cechov (messa in scena dai personaggi stessi)."}
{"id": "2437046", "revid": "125081304", "url": "https://it.wikipedia.org/wiki?curid=2437046", "title": "Fabio Fossati", "text": "Carriera.\nDopo aver giocato tra Stella Azzurra Roma, Brescia, Udine, Napoli e Bergamo, nella stagione 1984-85 comincia come vice-allenatore presso il Basket Brescia al fianco di Arnaldo Taurisano. Diventer\u00e0 poi lui stesso capo allenatore della formazione lombarda, e vi rimarr\u00e0 per due stagioni (86-87 e 87-88).\nFossati viene poi nominato responsabile del settore giovanile dell'allora Messaggero Roma (\"Virtus\"), e vi rimarr\u00e0 per tre anni, prima di provare esperienze come head-coach in B1 tra Ravenna, Cremona e Treviglio.\nProprio nella cittadina bergamasca avviene il suo passaggio alla pallacanestro femminile, come allenatore della Sea Treviglio nella stagione 1999-00, ottenendo un ottimo 5\u00ba posto, che gli permise di partecipare ai play-off scudetto, dove verr\u00e0 eliminato ai quarti di finale da Schio.\nGrazie al successo ottenuto con Treviglio, Fossati viene chiamato ad allenare la Pool Comense, formazione da sempre all'apice della A1 di categoria, con la quale vincer\u00e0 il titolo di Campione d'Italia, nella stagione 2001-02, e 2 Supercoppe di lega (2000 e 2001), oltre a partecipare ad altre 2 finali scudetto (2000-01 e 2002-03).\nNel 2003 viene chiamato sulla panchina della Dinamo Mosca, con la quale vincer\u00e0 la \"Supercoppa di Russia\" e parteciper\u00e0 alla Final Four dell'Eurocup femminile, arrivando terzo.\nNel 2004 passer\u00e0 alla Pallacanestro Schio, e vince subito scudetto e Coppa Italia, bissando poi la doppietta nella stagione successiva. Con i veneti vince anche la Supercoppa Italiana nella stagione 2005 e 2006.\nDopo aver lasciato Schio nel 2007, viene chiamato dalla New Wash Montigarda nel gennaio del 2008 con il compito di salvare la formazione bresciana da una retrocessione imminente; che poi arriver\u00e0 il 30 marzo dello stesso anno durante la stagione regolare.\nIn seguito \u00e8 stato allenatore della Napoli Basket Vomero, militante in A1 femminile, che nella stagione 2008-09 si \u00e8 classificata all'ottavo posto in regular season, mancando i play-off ed evitando i play-out.\nNel 2010 capo allenatore del Nyon feminin basketball, campionato svizzero di basket.\nNel 2011 venne nominato capoallenatore della nazionale femminile di pallacanestro del Camerun che doveva partecipare ai campionati africani continentali..\nDal 2009 Istruttore Fibaeurope nei Camp estivi Fibaeurope per giocatrici under 16 .Dal 2014 ad oggi docente di pallacanestro alla facolt\u00e0 di Scienze Motorie Universit\u00e0 Statale Brescia. Dal 2018 Docente di Training preso la facolt\u00e0 Methologies and Theories of Wealth and Health for Populations. Dal 2018 ad oggi docente preso la Facolt\u00e0 di Scienze Motorie departimento di Medicina della materia Training a Valutazione della Performance della Performance. Nel 2019 allenatore della squadra maschile del Bangladesh ai tredicesimi Giochi del Sud Asia a Kathmandu. Dal 2013 power sport mental coach, certificato presso la Robert Neff Akademy Los Angeles e Mental trainer Italia. Autore dei libri \"Viaggio con le donne\" esperienze emozionali alla guida di squadre femminili di basket. \"Il mal basket d'Africa\", diario alla guida della nazionale femminile del Camerun durante gli African Games 2011 Maputo e Afro Basket 2011 Bamako.\" Braccia gambe o qualcosa di pi\u00f9 ?\" viaggio a 360 gradi attorno al ruolo dell'allenatore. Dal 2018 ad oggi Mentoring presso la Ratgeber Akademia Pecs Ungheria. Dal 2021 Mental coach Virtus Segafredo Bologna."}
{"id": "2437047", "revid": "30580", "url": "https://it.wikipedia.org/wiki?curid=2437047", "title": "Gran Premio d'Italia 1966", "text": "Il Gran Premio d'Italia 1966 fu una gara di Formula 1, disputatasi il 4 settembre 1966 sull'Autodromo Nazionale di Monza. Fu la settima prova del mondiale 1966 e vide la vittoria di Ludovico Scarfiotti su Ferrari, seguito da Mike Parkes e da Denny Hulme. Fu l'unico gran premio della stagione dove la Scuderia Ferrari ottenne una doppietta, la quale mancava da cinque anni; l'ultima, infatti, fu quella ottenuta da Wolfgang von Trips e Phil Hill al Gran Premio di Gran Bretagna 1961, anche se in questa occasione si tratt\u00f2 pi\u00f9 di una tripletta considerato il terzo posto di Richie Ginther. Inoltre, la Ferrari ritorna alla vittoria dopo due anni, l'ultima volta \u00e8 stata sempre a Monza nel 1964\n\u00c8 un gran premio importante per le novit\u00e0 tecniche. Esordisce la BRM P83 con motore 16 cilindri. Motore utilizzato anche da Jim Clark sulla Lotus. Il motore pesante e fragile costringe al ritiro le tre vetture che lo montano.\nA quasi un anno dal successo nell'ultimo Gran premio del 1965 rientra anche la Honda con la nuova RA273, affidata a Richie Ghinter. La Eagle si presenta con una nuova vettura per il suo pilota/costruttore, Dan Gurney. Monta un nuovo motore 12 cilindri realizzato in Inghilterra dalla Weslake.\nNote.\n\"Salvo indicazioni diverse le classifiche sono tratte da \"\nScarfiotti e Parkes regalarono alla Ferrari una bella doppietta al GP d\u2019Italia del 1966 - f1world.it/amarcord"}
{"id": "2437049", "revid": "729019", "url": "https://it.wikipedia.org/wiki?curid=2437049", "title": "Taddeo d'Este", "text": "Biografia.\nSuccessore di Azzo X d'Este, fu un valoroso condottiero. Riguardo alle sue origini sappiamo che fu il secondo figlio di Azzo d'Este, marchese d'Este; di sua madre Amabilia poco sappiamo, se non che appartenne al casato dei principi di Collalto.\nSin da giovane abbracci\u00f2 la carriera di mercenario e nel 1414 combatt\u00e9 a Zara per la repubblica veneziana contro le armate di Sigismondo di Lussemburgo. Tornato in patria nel 1416 venne promosso capitano ricevendo l'ordine di spianare le mura di Rovereto, e di saccheggiarne il territorio circostante. Dopo aver partecipato alla conquista del territorio friulano, nel settembre del 1420 fece ritorno a Venezia dove spos\u00f2 la figlia di Filippo Arcelli, governatore generale dell'esercito veneziano.\nNel 1438 difese strenuamente Brescia dagli assalti di Niccol\u00f2 Piccinino e la citt\u00e0, scampato il pericolo, gli tribut\u00f2 solenni onori.\nTra l'inizio di ottobre e il 16 novembre 1447 difese Piacenza per conto dei veneziani contro Francesco Sforza ma fu infine costretto a capitolare.\nDiscendenza.\nNel 1442 spos\u00f2 in prime nozze Margherita Pico (?\u20131461), figlia di Giovanni I Pico, signore di Mirandola. Ebbe due figli:\nSpos\u00f2 in seconde nozze Maddalena Arcelli di Piacenza.\nEbbe anche una figlia naturale, Costanza."}
{"id": "2437054", "revid": "580", "url": "https://it.wikipedia.org/wiki?curid=2437054", "title": "Muro della Fonte", "text": "Il Muro della Fonte (\"Source Wall\") \u00e8 una struttura cosmica fittizia creata da Jack Kirby per la saga fumettistica del Quarto Mondo pubblicata dalla DC Comics.\nStoria.\nIl Muro della Fonte \u00e8 situato ai confini dell'universo conosciuto, nella Galassia di Prometeo. Dietro il muro si trova ci\u00f2 che \u00e8 conosciuto come la Fonte, un'essenza o entit\u00e0 cosmica che \u00e8 l'origine di tutto ci\u00f2 che esiste nell'universo DC. Il Muro teoricamente \u00e8 attraversabile, ma tutti coloro che ci hanno provato sono stati inevitabilmente intrappolati l\u00ec dentro; \u00e8 costellato dei corpi di tutti gli aspiranti conquistatori e cercatori di verit\u00e0 da tutto l'universo.\nI personaggi DC che sono riusciti ad attraversare il Muro sono Barry Allen (in \"Super Team Family\" n. 15), lo Spettro (Hal Jordan), Metron insieme a Swamp Thing (in \"Swamp Thing\" n. 62) e Lucifero. Altopadre e Darkseid hanno provato invece a distruggere il Muro della Fonte.\nAltri media.\nIl Muro della Fonte appare nell'episodio finale della serie animata \"Justice League Unlimited\", dal titolo \"Destroyer\". Il passaggio attraverso il Muro della Fonte poteva essere effettuato sopravvivendo soltanto da un intelletto di dodicesimo livello (Lex Luthor riusc\u00ec a entrare e uscire dalla Fonte). Dietro il Muro della Fonte risiedevano tutti i segreti dell'universo, inclusa l'Equazione dell'Anti-vita cercata da Darkseid."}
{"id": "2437055", "revid": "188323", "url": "https://it.wikipedia.org/wiki?curid=2437055", "title": "Efficienza termodinamica", "text": ""}
{"id": "2437056", "revid": "38120", "url": "https://it.wikipedia.org/wiki?curid=2437056", "title": "Muro della fonte", "text": ""}
{"id": "2437057", "revid": "70217", "url": "https://it.wikipedia.org/wiki?curid=2437057", "title": "Caserana", "text": ""}
{"id": "2437058", "revid": "486946", "url": "https://it.wikipedia.org/wiki?curid=2437058", "title": "Makushita Tsukedashi", "text": ""}
{"id": "2437059", "revid": "365417", "url": "https://it.wikipedia.org/wiki?curid=2437059", "title": "Armonizzatore", "text": "L'armonizzatore (o Harmonizer) \u00e8 un dispositivo che effettua un'elaborazione del suono. Esso si basa sul concetto di onda armonica. Un armonizzatore effettua una sovrapposizione al suono originale di uno o pi\u00f9 suoni identici ma trasposti in frequenza di quantit\u00e0 non casuale, ovvero resi \"armonici\" a quello originale. Tecnicamente, viene effettuato un pitch shifting semitonale sul suono originale.\nL'armonizzazione viene di solito eseguita sul suono di un singolo strumento musicale o di una registrazione relativamente semplice, dato che l'effetto di elaborazione che ne deriva, con campioni musicali complessi, pu\u00f2 rendere il suono poco naturale ed artefatto."}
{"id": "2437061", "revid": "102019", "url": "https://it.wikipedia.org/wiki?curid=2437061", "title": "Harmonizer", "text": ""}
{"id": "2437063", "revid": "104485", "url": "https://it.wikipedia.org/wiki?curid=2437063", "title": "Doppio agguato", "text": "Doppio agguato \u00e8 una miniserie televisiva italiana diretta da Renato De Maria e trasmessa per la prima volta nell'ottobre del 2003 su Canale 5.\nLa miniserie \u00e8 liberamente ispirata al rapimento dell'industriale del caff\u00e8 Dante Belardinelli, rapito il 30 maggio 1989 vicino a Firenze dall'Anonima sarda.\nTrama.\n1\u00aa parte.\nFirenze 30 maggio 1989, Dante Belardinelli viene rapito sotto gli occhi della figlia Chiara da una cellula di rapitori appartenenti all'Anonima Sarda, con una richiesta di riscatto di 4 miliardi di lire. Quando ormai manca una settimana alla data del pagamento la Polizia comandata dal commissario Anna Milesi non \u00e8 riuscita a trovare nulla e quindi la procura, dato che ci sono gi\u00e0 stati negli anni precedenti casi simili in cui l'ostaggio non ha fatto ritorno a casa nonostante il pagamento del riscatto, decide di chiedere l'intervento dei NOCS. Purtroppo il periodo non \u00e8 dei migliori: in piena estate quasi tutti gli uomini o sono gi\u00e0 in missione o sono in ferie, e l'unico uomo disponibile \u00e8 il Comandante Valerio Attico, che ha appena finito l'addestramento di una decina di nuove reclute. Il capo dei NOCS quindi lo chiama all'azione, obbligandolo a dare l'ennesima delusione alla propria famiglia, con cui ha gi\u00e0 molti problemi: sua figlia Stella ha una malformazione cardiaca e lui non riesce a coniugare lavoro e famiglia (infatti \u00e8 separato dalla moglie Carla).\nIl Comandante dei NOCS quindi \u00e8 obbligato a organizzare in fretta e furia una squadra, composta da Nicola, suo vice e grande amico, Paolo, ex-agente rimasto ferito in una precedente operazione ed indebolito dall'alcol, e quattro nuove reclute: Pietro, miglior tiratore, Ettore, bravo in tutto, Luca, non grandissimo tiratore ma ottimo pilota, e infine Marco, forse la recluta migliore ma poco disciplinato, che nella settimana di preparazione mette in pericolo l'intera squadra andandosene nel cuore della notte di nascosto rischiando di far scoprire tutti. Neanche i rapporti con la Polizia di Firenze sono rosei dato che la Milesi ritiene pericoloso l'intervento di Valerio e dei suoi uomini.\nLe cose poi diventano ancora pi\u00f9 difficili, perch\u00e9 Stella ha una crisi cardiaca e dev'essere operata d'urgenza, quindi Valerio deve scegliere: lasciare l'operazione per starle vicino, o non andare da lei per non abbandonare la squadra ma rischiando di perdere sia la figlia che l'affetto dell'ex-moglie. Grazie alla sollecitazione di Nicola, Valerio decide per la prima volta di non seguire le regole, quindi decide di andare di nascosto in ospedale, appena in tempo per stare con la figlia prima che entri in sala operatoria. Appena Stella entra, sopraggiunge la Milesi, che comunica a Valerio che la banda ha improvvisamente anticipato la data di consegna al giorno successivo.\n2\u00aa parte.\nI rapitori, intuito che dietro la consegna del riscatto c'\u00e8 molto probabilmente la polizia, per metterli in difficolt\u00e0 tecniche chiedono che il riscatto sia consegnato in una Fiat Panda e che a guidarla sia una donna.\nQuesto ruolo verr\u00e0 ricoperto dal commissario Milesi, anche se Attico sar\u00e0 molto contrariato. Il tranello sembra funzionare, ma a Nicola che \u00e8 disteso sui sedili posteriori della macchina viene un crampo e quindi risulta necessario fare uno scambio con il rischio di essere scoperti. Con l'aiuto di Paolo, Luca e Pietro lo scambio riesce e Nicola \u00e8 sostituito da Marco, ma purtroppo Lucignolo, il capo della banda dei rapitori che sin dall'inizio del viaggio ha continuamente seguito la Panda, capisce che c'\u00e8 qualcosa di sospetto, perci\u00f2 fa seguire ancora pi\u00f9 attentamente l'auto finch\u00e9 un altro dei rapitori riconosce Valerio, che giorni prima era venuto a casa Belardinelli travestito da operaio dell'Enel; capisce che \u00e8 un poliziotto: infatti, in quel frangente, i rapitori avevano intuito che si trattava di una visita della polizia.\nAl casello di San Cesareo a Roma, scoppia un conflitto a fuoco in cui Nicola e Lucignolo restano feriti mentre gli altri rapitori muoiono.\nRicoverato in ospedale, Lucignolo confessa a Valerio l'indirizzo del nascondiglio di Belardinelli.\nIl 3 agosto 1989, in un paese tra Grosseto e Viterbo, i NOCS comandati da Valerio liberano Belardinelli e arrestano gli altri rapitori mentre intanto Stella, in ospedale, riesce a superare l'intervento."}
{"id": "2437066", "revid": "729019", "url": "https://it.wikipedia.org/wiki?curid=2437066", "title": "Gran Premio degli Stati Uniti d'America 1966", "text": "Il Gran Premio degli Stati Uniti 1966 fu una gara di Formula 1, disputatasi il 2 ottobre 1966 sul Circuito di Watkins Glen. Fu l'ottava prova del mondiale 1966 e vide la vittoria di Jim Clark su Lotus-BRM, seguito da Jochen Rindt e da John Surtees.\nFu l'unico successo per il pesante motore 16 cilindri BRM che verr\u00e0 abbandonato sia dalla Lotus che dalla BRM l'anno successivo.\nNote.\n\"Salvo indicazioni diverse le classifiche sono tratte da \""}
{"id": "2437069", "revid": "5376", "url": "https://it.wikipedia.org/wiki?curid=2437069", "title": "Centro Ettore Majorana", "text": ""}
{"id": "2437073", "revid": "7336", "url": "https://it.wikipedia.org/wiki?curid=2437073", "title": "Terre d'ombra", "text": ""}
{"id": "2437077", "revid": "344646", "url": "https://it.wikipedia.org/wiki?curid=2437077", "title": "Chiesa cattolica in Sudan", "text": "La Chiesa cattolica in Sudan \u00e8 parte della Chiesa cattolica universale in comunione con il vescovo di Roma, il papa.\nStoria.\nL'evangelizzazione di quello che oggi si chiama Sudan ha origini molto antiche: ebbe luogo a met\u00e0 del VI secolo ad opera del clero monofisita e cattolico proveniente dall'Egitto e da Costantinopoli. Si svilupp\u00f2 una chiesa nazionale, passata poi sotto il controllo del patriarcato copto di Alessandria. Con il crollo del regno di Nubia, tra il XIII secolo e XIV secolo il cristianesimo spar\u00ec completamente.\nI primi tentativi di missionari cattolici nel Paese iniziarono verso la met\u00e0 del XIX secolo, quando fu creato il vicariato apostolico dell'Africa Centrale, che per\u00f2 non ebbe grande successo, soprattutto perch\u00e9 i confini non erano chiari. Anche l'opera iniziata da Daniele Comboni non ebbe fortuna e fin\u00ec con la sua morte nel 1881. La guerra Mahdista del 1881-1898 distrusse tutte le missioni cristiane.\nFu solo all'inizio del XX secolo che i missionari comboniani ripresero l'opera di evangelizzazione del Sudan.\nI missionari hanno patito le stesse sofferenze del popolo, attanagliato da una guerra civile che si protrae da decenni e che ha le sue origini nel regime autoritario nato negli anni Sessanta.\nNel 1964 il governo sudanese decret\u00f2 l'espulsione dei missionari stranieri. L'anno seguente cerc\u00f2 di costringere i cattolici a creare una Chiesa \"patriottica\" sul modello cinese. I responsabili cattolici rifiutarono e da allora la Chiesa cattolica ha subito la persecuzione del governo centrale. Il seminario di Tore fu incendiato, molti luoghi di culto furono distrutti e alcune comunit\u00e0 vennero disperse.\nNel 1993 la Chiesa sudanese ha ricevuto la visita pastorale di papa Giovanni Paolo II.\nIl 9 luglio 2011 il Sudan del Sud \u00e8 diventato uno Stato indipendente.\nLegislazione in materia di religione.\nIn Sudan l'islam \u00e8 la religione ufficiale.\nSecondo la legge nazionale, convertirsi a un'altra religione o rinunciare all'islam \u00e8 considerato apostasia ed \u00e8 un reato capitale, che pu\u00f2 essere punito anche con la pena di morte. I cristiani quindi non possono svolgere alcuna opera di evangelizzazione.\nNel 1983 il governo ha introdotto la legge islamica (\"shari'a\"). Da allora la libert\u00e0 religiosa nel Paese si \u00e8 ulteriormente ridotta. Nonostante dichiarazioni pubbliche secondo le quali la legge islamica non si applicherebbe ai cristiani, diversi cristiani sono stati puniti per non aver osservato il Ramadan o i precetti religiosi islamici. L'arcivescovo di Khartoum ha dichiarato nel 1991 che diversi centri di preghiera sono stati fatti chiudere, con il divieto ai cristiani di riunirsi per pregare.\nNel Nord del Paese le comunit\u00e0 cristiane, sia i semplici fedeli che i loro vertici, sono oggetto di controlli continui da parte della polizia, che esegue confische e si rende anche responsabile di abusi. I cristiani del sud, da parte loro, lamentano la pressione del governo centrale volta all'islamizzazione della parte meridionale del paese.\nOrganizzazione ecclesiastica.\nNel 1974 fu creata in Sudan la gerarchia cattolica di rito latino, con l'erezione di sette diocesi.\nDal 2011, a seguito dell'indipendenza del Sudan del Sud, la Chiesa cattolica latina \u00e8 presente sul territorio con una sede metropolitana e una diocesi suffraganea:\nI fedeli appartenenti alle Chiese cattoliche di rito orientale fanno riferimento alle eparchie del proprio rito presenti in Egitto.\nStatistiche.\nAlla fine del 2004 la Chiesa cattolica in Sudan contava:\nLa popolazione cattolica ammontava a 4.179.937 cristiani, pari al 9,65% della popolazione.\nNunziatura apostolica.\nIl Papa \u00e8 stato rappresentato in Sudan fino al 1969 dalla delegazione apostolica dell'Africa Orientale, istituita il 3 maggio 1960 con il breve \"Eo intendentes\" di papa Giovanni XXIII. Essa aveva giurisdizione sui seguenti Paesi africani: Sudan, Kenya, Zanzibar, Tanganica, Uganda, Rhodesia Settentrionale, Nyassaland, Somalia francese e Seychelles. Sede del delegato apostolico era la citt\u00e0 di Mombasa in Kenya.\nIl 3 luglio 1969, con la bolla \"Sollicitudo omnium\" di papa Paolo VI, fu eretta la delegazione apostolica della Regione del Mar Rosso con residenza a Khartoum e con giurisdizione sul Sudan, la Somalia, Gibuti e la parte meridionale della penisola arabica. Nel 1972 il governo sudanese stabil\u00ec un'ambasciata presso la Santa Sede e nello stesso anno, il 29 aprile, fu istituita la nunziatura apostolica del Sudan con il breve \"Maiores Nostri\" dello stesso papa Paolo VI. Dal 1992 al 2004 i nunzi del Sudan erano al contempo delegati apostolici della Somalia; nel 2004 hanno assunto anche la carica di nunzi per l'Eritrea.\nDelegato apostolico della Regione del Mar Rosso:\nElenco dei Nunzi apostolici in Sudan:\nConferenza episcopale.\nLa prima riunione degli Ordinari del Sudan si \u00e8 svolta a Khartoum alla fine del 1929, in occasione della visita del Delegato apostolico per l'Africa Orientale, residente a Mombasa in Kenya, Arthur Hinsley. Negli anni cinquanta si sono svolte periodiche riunioni tra gli Ordinari sudanesi, finch\u00e9 nel dicembre 1974 fu istituita la gerarchia locale e nacque la \"Sudan Episcopal Conference\", che nel 1976 prese il nome di \"Sudan Catholic Bishops' Conference\" (SCBC). La sua sede \u00e8 a Khartum. Gli statuti sono stati approvati dalla Santa Sede nel 1989. I vescovi fanno tuttora parte di un'unica conferenza episcopale con quelli delle diocesi del Sudan del Sud, anche se \u00e8 possibile che in futuro si separino. \nLa SCBC \u00e8 membro della \"Association of Member Episcopal Conferences in Eastern Africa\" (AMECEA) e del \"Symposium of Episcopal Conferences of Africa and Madagascar\" (SECAM).\nElenco dei Presidenti della Conferenza episcopale:"}
{"id": "2437079", "revid": "751106", "url": "https://it.wikipedia.org/wiki?curid=2437079", "title": "ICEfaces", "text": "ICEFaces \u00e8 un framework Ajax opensource che viene utilizzato dai programmatori Java EE per creare ed effettuare il deploy di Rich Internet Application (RIA) usando il linguaggio Java.\nICEFaces sfrutta l'intero ecosistema di tools ed ambienti di esecuzione basati su standard JavaEE. Permette di sviluppare applicazioni RIA con numerose caratteristiche sviluppate in Java senza bisogno di applet o plugin proprietari da integrare nel Browser. Le applicazioni ICEFaces sono applicazioni JSF cos\u00ec che non ci sia bisogno dell'utilizzo di JavaScript, inoltre il meccanismo che sta alla base (Ajax) \u00e8 completamente trasparente allo sviluppatore.\nArchitettura.\nIl cuore di ICEFaces \u00e8 formato da tre elementi:"}
{"id": "2437081", "revid": "24904562", "url": "https://it.wikipedia.org/wiki?curid=2437081", "title": "Cuamm", "text": ""}
{"id": "2437083", "revid": "30580", "url": "https://it.wikipedia.org/wiki?curid=2437083", "title": "Gran Premio del Messico 1966", "text": "Il Gran Premio del Messico 1966 fu una gara di Formula 1, disputatasi il 23 ottobre 1966 sull'Autodromo Hermanos Rodr\u00edguez. Fu la nona ed ultima prova del mondiale 1966 e vide la vittoria di John Surtees su Cooper-Maserati, seguito da Jack Brabham e da Denny Hulme.\nNote.\n\"Salvo indicazioni diverse le classifiche sono tratte da \"\nJohn Surtees chiude la stagione vincendo il GP del Messico 1966 - F1world.it/amarcord"}
{"id": "2437084", "revid": "1783371", "url": "https://it.wikipedia.org/wiki?curid=2437084", "title": "Laxd\u0153la saga", "text": "La Laxd\u0153la saga, o \"Laxd\u00e6la saga\" (che in italiano significa \"Saga degli abitanti della Valle dei Salmoni\"), \u00e8 la saga che tratta del clan di Lax\u00e1rdalr. \u00c8 una delle pi\u00f9 importanti saghe degli Islandesi, scritta in origine in islandese medievale (un dialetto dell'antico norreno); probabilmente \u00e8 stata scritta nell'Islanda occidentale intorno al 1245. La saga \u00e8 importante perch\u00e9 in essa viene nominato il primo membro conosciuto della guardia variaga: l'islandese Bolli Bollason, secondogenito della protagonista. Il suo autore \u00e8 sconosciuto.\nIl personaggio principale \u00e8 Gu\u00f0r\u00fan \u00d3sv\u00edfursd\u00f3ttir, donna famosa per la sua bellezza, che fu corteggiata dai due fratellastri Kjartan \u00d3lafsson e Bolli \u00deorleiksson. Gu\u00f0r\u00fan preferiva Kjartan, ma si diede a Bolli a causa di una falsa voce sul fidanzamento di Kjartan ed Ingibj\u00f6rg, sorella del re di Norvegia \u00d3l\u00e1fr Tryggvason; i due fratellastri fecero uno scontro che risult\u00f2 nella morte di Kjartan per mano di Bolli e nella morte di Bolli per mano dei parenti di Kjartan.\nLa saga ha un alto valore riguardo alla sua qualit\u00e0 letteraria, alla coerenza della vicenda e alla descrizione dei personaggi. Tuttavia la sua accuratezza storica \u00e8 stata criticata: probabilmente ci sono eventi reali dietro la saga, ma il loro ordine \u00e8 stato rielaborato e sono presenti anacronismi nei vestiti e nelle armature.\nUn'aggiunta posteriore, dell'inizio del XIV secolo, \u00e8 il \"Bolla\u00fe\u00e1ttr\" (in italiano \"\u00de\u00e1ttr di Bolli\"), che conclude la saga nei manoscritti pervenutici."}
{"id": "2437086", "revid": "1543377", "url": "https://it.wikipedia.org/wiki?curid=2437086", "title": "Partido di Balcarce", "text": "Il partido di Balcarce \u00e8 un dipartimento (\"partido\") dell'Argentina facente parte della Provincia di Buenos Aires. Il capoluogo \u00e8 Balcarce.\nDeve il suo nome in onore dell'eroe indipendentista argentino Antonio Gonz\u00e1lez Balcarce."}
{"id": "2437087", "revid": "352448", "url": "https://it.wikipedia.org/wiki?curid=2437087", "title": "Global boundary Stratigraphic Section and Point", "text": ""}
{"id": "2437088", "revid": "198277", "url": "https://it.wikipedia.org/wiki?curid=2437088", "title": "Benedikt H\u00f6wedes", "text": "Caratteristiche tecniche.\nClassico esempio della cosiddetta \u00abscuola tedesca\u00bb in fatto di difensori, nel corso della carriera si \u00e8 fatto apprezzare dagli allenatori per il suo essere \u00abspendibile in molte posizioni\u00bb: si definisce infatti lui stesso un giocatore \u00abeclettico e multifunzionale\u00bb, capace di disimpegnarsi indifferentemente in una retroguardia \u00aba tre o a quattro\u00bb elementi, \u00absia come centrale che come terzino\u00bb. Destrorso, tuttavia dalla succitata polivalenza deriva una discreta abilit\u00e0 anche col piede sinistro.\nIl suo ruolo predefinito \u00e8 quello di \"stopper\", ma spesso \u00e8 stato schierato con profitto sulla fascia \u2014 solitamente a sinistra negli anni a Gelsenkirchen, mentre pi\u00f9 frequentemente a destra con la maglia della nazionale \u2014, financo in maniera pi\u00f9 sporadica a mediano davanti alla difesa. Come terzino non \u00e8 un elemento di spinta quanto pi\u00f9 \u00abdi copertura e di appoggio alla manovra [...] fino alla trequarti avversaria\u00bb, lasciando di norma i compiti prettamente offensivi agli esterni della formazione. Quando impiegato come centrale, eccelle nella gestione del pallone non patendo la pressione avversaria, e inversamente non diventa infrequente vederlo accompagnare l'azione, financo a inserirsi in area di rigore per battere lui stesso a rete. All'occorrenza riesce a rendersi utile in avanti anche su palla inattiva, grazie a uno dei suoi migliori fondamentali, un colpo di testa di grande potenza.\nAbile marcatore, ben si disimpegna nei duelli individuali, segnalandosi per uno stile aggressivo ma pulito, raramente falloso: ci\u00f2 sfruttando un innato tempismo che gli permette, tra le altre cose, di leggere velocemente l'evolversi del gioco. Pur difettando in agilit\u00e0 si dimostra efficace anche nel recupero sul medio-lungo, in virt\u00f9 dell'esplosivit\u00e0 delle sue falcate che gli permette di sottrarre palla spesso in \"tackle\". Quando puntato predilige al contrario lavorare di rimessa, portando l'avversario lontano dalla porta o sul piede debole, e cercando di chiudere eventuali linee di passaggio, anzich\u00e9 forzare l'intervento.\nCarriera.\nGiocatore.\nClub.\nSchalke 04.\nCresciuto nelle giovanili dello , dove entra all'et\u00e0 di 13 anni, nel 2007 esordisce a 19 anni in prima squadra diventando rapidamente titolare.\nH\u00f6wedes ottiene la consacrazione a livello internazionale nella stagione 2010-2011, quando \u00e8 tra i protagonisti, insieme a elementi quali Neuer, Draxler, Rakiti\u0107, Huntelaar e Ra\u00fal, dei competitivi \"Knappen\" che raggiungono la semifinale di Champions League: in particolare, il difensore si mette in luce con notevoli prestazioni nel doppio confronto contro i detentori dell', andando anche in rete nella gara di ritorno.\nNella stessa annata trionfa con la squadra in Coppa di Germania, trovando anche il gol nel 5-0 con cui i biancobl\u00f9 superano in finale il . Divenuto nel frattempo capitano dello Schalke 04, nel 2011 solleva la Supercoppa tedesca vinta ai tiri di rigore contro i campioni di Germania del , e con lo stesso H\u00f6wedes a realizzare uno dei \"penalty\".\nSeppur con un rendimento minato nelle stagioni seguenti da qualche infortunio di troppo, il difensore rimane un punto fermo della squadra fino all'estate 2017, quando entra in rotta con il nuovo allenatore Domenico Tedesco chiedendo la cessione, dopo 16 ininterrotti anni a Gelsenkirchen.\nJuventus e Lokomotiv Mosca.\nApproda quindi in Italia, prelevato in prestito dalla . La stagione a Torino \u00e8 tuttavia molto sfortunata sul piano personale, costellata da numerosi guai fisici che lo fermano per gran parte della stessa. Dopo l'esordio in maglia bianconera del 26 novembre 2017, giocando da titolare la vittoriosa sfida interna di Serie A contro il (3-0), ha modo di tornare in campo solo il successivo il 15 aprile 2018, trovando nell'occasione il suo unico gol con la squadra piemontese, quello del momentaneo raddoppio nella vittoria casalinga di campionato sulla (3-0). Nonostante le poche presenze stagionali, a fine anno ha modo di fregiarsi del suo primo \"double\" in carriera.\nNon riscattato dalla Juventus, nell'estate 2018 fa ritorno allo Schalke che nella stessa sessione di mercato lo cede a titolo definitivo ai russi della . Rimane a Mosca per il successivo biennio, vincendo nel 2019 la Coppa e la Supercoppa russa, prima di svincolarsi l'8 giugno 2020 per motivi familiari. Il 31 luglio seguente si ritira dal calcio giocato.\nNazionale.\nTra il 2005 e il 2010 milita nelle varie rappresentative giovanili tedesche. Nel 2009 vince con la il campionato europeo di categoria, facendo parte di un gruppo che vede altri promettenti elementi quali Neuer, Hummels, Boateng, Khedira e \u00d6zil, destinati a divenire il blocco della \"Mannschaft \" nel successivo decennio.\nDebutta quindi in nazionale maggiore il 29 maggio 2011, nell'amichevole di Hoffenheim vinta 2-1 contro l'. Partecipa l'anno seguente al in Polonia e Ucraina, che vede i teutonici semifinalisti, senza tuttavia scendere in campo.\nConvocato per il in Brasile, fa il suo esordio nella partita vinta 4-0 contro il , indossando poi la maglia di titolare per il resto della rassegna, che porta i tedeschi in finale: il 13 luglio 2014 si laurea campione del mondo dopo la vittoria sull' per 1-0 ai tempi supplementari.\nViene convocato per il in Francia, venendo confermato titolare per tutto il cammino della Germania che, come quattro anni prima, s'interrompe in semifinale.\nDopo il ritiro.\nIl 4 agosto 2021 viene assunto come dirigente dalla DFB.\nStatistiche.\nPresenze e reti nei club.\n\"Statistiche aggiornate al 31 luglio 2020.\""}
{"id": "2437089", "revid": "767487", "url": "https://it.wikipedia.org/wiki?curid=2437089", "title": "Rendimento termico", "text": "Il rendimento termico \u00e8 l'espressione dell'estrazione di calore rispetto a quella potenzialmente disponibile e il suo valore non pu\u00f2 essere superiore a 1, ma al massimo pari ad 1 o pi\u00f9 generalmente inferiore a esso.\nUso e accorgimenti.\nQuesto termine viene usato per definire il maggiore sfruttamento delle potenzialit\u00e0 del combustibile utilizzato ed \u00e8 influenzato da diversi fattori che influiscono con la combustione.\nI fattori che pesano sul rendimento termico sono:\nQuesti fattori oltre a modificare la quantit\u00e0 del calore sviluppato, migliorano anche la velocit\u00e0 con la quale viene generato, fattore importante per poter sfruttare l'energia termica disponibile, dato che a seconda del tempo impiegato per avere quanto pi\u00f9 calore estratto dal combustibile, si ha uno sfruttamento dinamico differente, infatti impiegando la met\u00e0 del tempo riuscendo a generare la stessa quantit\u00e0 di calore dalla stessa quantit\u00e0 di carburante, permette d'avere un rendimento termodinamico pi\u00f9 elevato, migliorandone quindi il valore globale."}
{"id": "2437090", "revid": "188323", "url": "https://it.wikipedia.org/wiki?curid=2437090", "title": "Efficienza volumetrica", "text": ""}
{"id": "2437097", "revid": "287204", "url": "https://it.wikipedia.org/wiki?curid=2437097", "title": "Laxdoela saga", "text": ""}
{"id": "2437098", "revid": "599013", "url": "https://it.wikipedia.org/wiki?curid=2437098", "title": "Laxd\u00e6la saga", "text": ""}
{"id": "2437100", "revid": "114325", "url": "https://it.wikipedia.org/wiki?curid=2437100", "title": "Laxdaela saga", "text": ""}
{"id": "2437101", "revid": "114325", "url": "https://it.wikipedia.org/wiki?curid=2437101", "title": "Saga dei valligiani di Lax\u00e1rdalr", "text": ""}
{"id": "2437103", "revid": "287204", "url": "https://it.wikipedia.org/wiki?curid=2437103", "title": "Saga dei valligiani di Laxardalr", "text": ""}
{"id": "2437106", "revid": "114325", "url": "https://it.wikipedia.org/wiki?curid=2437106", "title": "Saga della gente di Lax\u00e1rdalr", "text": ""}
{"id": "2437109", "revid": "287204", "url": "https://it.wikipedia.org/wiki?curid=2437109", "title": "Saga della gente di Laxardalr", "text": ""}
{"id": "2437111", "revid": "114325", "url": "https://it.wikipedia.org/wiki?curid=2437111", "title": "Saga della gente della valle del fiume del salmone", "text": ""}
{"id": "2437113", "revid": "458786", "url": "https://it.wikipedia.org/wiki?curid=2437113", "title": "Marc Torrej\u00f3n", "text": "Carriera.\nCresciuto nelle giovanili dell'Espanyol, all'et\u00e0 di 19 anni va in prestito a Malaga dove gioca molte partite nella seconda squadra. Quest'importante esperienza gli permette di mettersi in luce e, al ritorno all'Espanyol colleziona 71 partite nella Primera Divisi\u00f3n e 10 nella Coppa Uefa.\nIl 20 gennaio 2008 segna il suo primo gol da professionista, nella partita comunque persa per 2-1 in casa del Real Valladolid.\nNel luglio del 2009 firma un quadriennale con il Racing Santander.\nIl 27 agosto 2012 viene annunciato il suo trasferimento alla compagine tedesca del Kaiserslautern."}
{"id": "2437130", "revid": "123487935", "url": "https://it.wikipedia.org/wiki?curid=2437130", "title": "Pedro Le\u00f3n", "text": "Biografia.\n\u00c8 fratello del ciclista Luis Le\u00f3n S\u00e1nchez Gil, l'altro fratello Antonio \u00e8 un calciatore.\nCarriera.\nClub.\nNato a Mula, regione di Murcia, Le\u00f3n ha iniziato la sua carriera nelle squadre giovanili del Mule\u00f1o CF e della Nueva Vanguardia, per poi trasferirsi nei primi mesi del 2004 al Real Murcia. Viene impiegato inizialmente nella squadra B, in Segunda Divisi\u00f3n, dove debutta il 15 gennaio 2005 nella partita persa per 1-5 contro il Lleida. Colleziona altre 18 presenze in stagione, segnando 4 gol, di cui uno nella vittoria per 3-1 sui rivali del Ciudad de Murcia.\nNelle seguenti due stagioni divenne un giocatore importante per il Real Murcia, segnando 7 reti nel 2006-2007, di cui diverse da calci di punizione, riportando la sua squadra nella Primera Divisi\u00f3n dopo un'assenza di tre anni.\nNell'estate del 2007 si \u00e8 invece trasferito al Levante per 1,8 milioni.\nDurante la stagione 2007-2008 viene spesso relegato in panchina, partendo dall'inizio solo in 11 occasioni.\nIl 1\u00ba settembre 2008 il Real Valladolid lo acquista dopo una rapida trattativa per 1,7 milioni. Diventa ben presto titolare e la sua prima rete arriva nel successo per 3-0 sul Villarreal.\nDopo lunghe trattative, il 25 agosto 2009, Le\u00f3n viene ceduto al Getafe CF per 4 milioni di euro.\nIl 15 luglio 2010, Pedro Le\u00f3n viene ceduto al di Jos\u00e9 Mourinho per 10 milioni di euro.\nDopo l'esordio in Champions League contro l'Ajax a dieci minuti dalla fine, sempre all'80\u00ba minuto subentra al portoghese Pepe durante la gara - e al 93\u00ba firma il suo primo goal in Champions League, portando la partita sul risultato di 2-2.\nIl 31 agosto 2011, dopo una stagione nel club \"merengue\", contrassegnata da uno scarso numero di presenze (sempre subentrato dalla panchina in campionato), torna al Getafe. Il centrocampista murciano si trasferisce con la formula del prestito con diritto di riscatto a 6 milioni di euro. Il 1\u00ba ottobre segna il suo primo gol nella sua seconda partita, con uno spettacolare tiro dalla lunga distanza contro il M\u00e1laga CF, in una sconfitta per 2-3.\nNella finestra estiva del mercato 2013 viene riscattato dal Getafe per 6 milioni di euro.\nNella stagione 2013-2014, diventa un titolare fisso del Getafe, trovando anche la sua prima doppietta in carriera il 6 ottobre 2013 nella partita di campionato contro il Betis Siviglia, partita poi finita 3-1 per i madrileni.\nNel 2016 si trasferisce all'Eibar.\nIl 1\u00ba agosto 2021 firma per il .\nNazionale.\nLe\u00f3n fece il suo debutto nella Nazionale spagnola under-21 il 31 gennaio 2007. Poi il CT I\u00f1aki S\u00e1ez decise di farlo giocare nuovamente il 6 febbraio dello stesso anno in un'amichevole contro l'Inghilterra (2-2), venendo sostituito da Juan Manuel Mata.\nGioc\u00f2 anche nel 2009, durante la qualificazione agli europei, contro la Georgia (1-0), sostituendo Alejandro Alfaro.\nViene inserito nella lista dei 23 convocati per la fase finale del campionato europeo di calcio Under-21; nella partita contro la nazionale di calcio della Finlandia Under-21 segna anche un gol con la sua Nazionale che non passa la fase a gironi."}
{"id": "2437133", "revid": "1305887", "url": "https://it.wikipedia.org/wiki?curid=2437133", "title": "Quarto Mondo (fumetto)", "text": "Il Quarto Mondo (\"Fourth World\", chiamato anche \"Jack Kirby's Fourth World\") \u00e8 una saga cosmica e mitologica. Si struttura e sviluppa su diverse serie a fumetti scritte e disegnate da Jack Kirby e pubblicate negli Stati Uniti d'America dalla DC Comics tra il 1970 e il 1973. I personaggi e i concetti dell'opera sono integrati nell'universo DC e quindi nella sua continuity. La storia \u00e8 un grande affresco su un'epica battaglia tra il bene e il male, rappresentati dai mondi di Nuova Genesi e di Apokolips; personaggi cardine sono Darkseid, signore di Apokolips, \"High Father\", protettore di New Genesis, Orion, figlio di Darkseid e allevato dagli abitanti di Nuova Genesi, Mister Miracle e i Forever People.\nStoria editoriale.\nAlla fine degli anni sessanta Kirby ipotizz\u00f2 che i fumetti avrebbero avuto bisogno di trovare un luogo pi\u00f9 valido per essere venduti rispetto alle solite edicole; per questo immagin\u00f2 una serie a fumetti finita che sarebbe stata serializzata e poi raccolta in volume una volta conclusa. Trovandosi in contrasto a quel tempo con la Marvel perch\u00e9 aveva creato da solo o con altri autori numerosi personaggi senza avere mai avuto riconosciuti i diritti d'autore, propose la nuova serie alla DC Comics, principale concorrente della Marvel.\nLa linea editoriale del Quarto Mondo sarebbe stata composta da tre serie originali, \"The Forever People\", \"Mister Miracle\" e \"New Gods,\" ma ebbe un prologo a ottobre 1970 nella serie \"Superman's Pal Jimmy Olsen\", usata da Kirby per introdurre il concetto e i personaggi principali. Dopo il prologo, la linea editoriale continu\u00f2 nelle programmate serie a partire dal 1971. Kirby fu autore e redattore di tutte le serie, cosa che gli permise di sfruttare temi e storie pi\u00f9 complessi, nonch\u00e9 toni pi\u00f9 violenti maggiori rispetto ai fumetti dell'epoca. Dopo aver appreso che le serie sarebbero state cancellate, Kirby cerc\u00f2 di legare le diverse serie nei loro numeri finali, ma la storia complessiva non fu finita. I personaggi del Quarto Mondo in seguito riapparvero in diverse serie DC e vennero integrati nell'universo DC comparendo in varie serie.\nLa serie New Gods venne rilanciata nel 1977 proseguendo da dove la trama era stata interrotta con una serie che prosegu\u00ec la numerazione originale e modificando la testata in \"The Return of the New Gods\" scritta da Gerry Conway; Mister Miracle invece si \u00e8 unito a Batman nella serie \"The Brave and the Bold\" oltre che in una propria dedicata scritta da Steve Englehart e Steve Gerber; il personaggio ha incontrato Superman nella serie \"DC Comics Presents\" nel 1979 mentre i New Gods hanno incontrato la Justice League of America e la Justice Society of America nella serie \"Justice League of America\" nel 1980\nEdizioni italiane.\nIn Italia la serie New Gods \u00e8 stata pubblicata dalla Editoriale Corno su Kamandi (16-26) nel 1977-1978; le 3 serie sono state pubblicate su 3 volumi brossurati dalla Play Press nel 1999-2000.\nCritica.\nLo storico dei fumetti Les Daniels ha osservato nel 1995 che \u00abil mix di gergo e mito, fantascienza e Bibbia di Kirby \u00e8 fatto per un inebriante entusiasmo, ma la portata della sua visione \u00e8 sopravvissuta\u00bb. Nel 2007, lo scrittore di fumetti Grant Morrison ha commentato: \u00abI drammi di Kirby sono stati messi in scena attraverso panorami junghiani di simboli grezzi e tempeste [...] La saga di Fourth World \u00e8 scoppiettante con la tensione della sconfinata immaginazione di Jack Kirby lasciata su carta\u00bb.\nPremi e riconoscimenti.\nLa linea editoriale originale fece vincere a Jack Kirby uno Shazam Award per \"Special Achievement by an Individual\" nel 1971.\nNel 1998 la raccolta \"Jack Kirby's New Gods\" vinse un Harvey Award per \"Best Domestic Reprint Project\" e un Eisner Award per \"Best Archival Collection/Project\".\nMerchandising.\nNel corso degli anni sono stati realizzati numerosi giocattoli dei personaggi del Quarto Mondo, di cui i primi furono quelli della linea \"Super Powers Collection\"."}
{"id": "2437134", "revid": "1321314", "url": "https://it.wikipedia.org/wiki?curid=2437134", "title": "Capperone", "text": "Il capperone (\"chaperon\" in francese medio) era un copricapo maschile, ibrido tra il cappuccio ed il turbante, entrato in uso in Europa occidentale nel corso del Basso Medioevo e rimastovi sino all'Et\u00e0 moderna. Indumento di lavoro, nel corso del XV secolo visse una parentesi di \"notoriet\u00e0\" divenendo capo di gran moda, portato da nobili e patrizi nel Regno di Francia del Tardo Gotico e nell'Italia del Rinascimento.\nStoria.\nIl capperone nacque come capo di abbigliamento meramente pratico, in uso ai \"laboratores\" del Basso Medioevo. Un'importante testimonianza, in questo senso, ci viene dall'opera dell'agronomo Pietro de' Crescenzi (1233-1320), \"Ruralium Commodorum libri XII\" (testo latino subito volgarizzato in toscano), che parla espressamente dei \"capperoni\" utilizzati dai contadini. Il capo non era molto dissimile da una tipologia di veste in uso al clero, l'almuzia, composta da una mantellina dotata di cappuccio, n\u00e9 concettualmente molto diverso dalla cappa portata invece dai \"milites\"; si differenziava solo per la presenza di una lunga cornetta, o \"liripion\", al fondo del cappuccio. Si trattava cio\u00e8 sempre del medesimo indumento, adattato, per foggia e materiale, alla classe sociale di appartenenza del portatore secondo il modello imposto dagli Ordini sociali feudali.\nL'origine pratico-lavorativa dell'indumento \u00e8 altres\u00ec confermata dal modo di dire italiano, ormai desueto, \"Portare il capperone\", con valenza di \"essere preparati alla sventura\" come il lavoratore che, temendo di incappare nella pioggia lungo il cammino, si porta appresso il capperone.\nRisulta ad oggi abbastanza complicato comprendere come mai questo indumento \"povero\" venne improvvisamento adottato dalle alte classi sociali europee durante il Tardo Medioevo, salvo poi tornare relegato ad indumento di uso prettamente lavorativo nel corso del XVI secolo. Fu, probabilmente, la lunga cornetta a permettere al capperone questo cambio d'utenza: essa si prestava infatti ad un riutilizzo dal sapore orientaleggiante in linea con il gusto francese tardo-medievale che prediligeva abiti esotici.\nFurono i conti di Franca Contea a lanciare ufficialmente nella moda francese prima ed europea poi l'uso del capperone, enfatizzando l'uso di riavvolgere intorno al capo la cornetta del cappuccio. La trasposizione del capperone dall'ambito lavorativo a quello cortese convinse il Duca Filippo III di Borgogna, \"Arbiter elegantiae\" dell'Europa della prima met\u00e0 del Quattrocento che fece suo il \"nuovo\" copricapo, ibridandolo per\u00f2 con un'altra tipologia di copricapo molto in voga all'epoca, il mazzocchio (fr. \"Bourrelet\").\nDescrizione.\nPossiamo distinguere due tipologie \"maggiori\" di capperone:\nDurante il XV secolo, la forma base del capperone \"nobile\" venne ampiamente modificata, spesso ricorrendo a forme di ibridazione con un altro copricapo maschile allora molto in voga, il mazzocchio:"}
{"id": "2437135", "revid": "1783371", "url": "https://it.wikipedia.org/wiki?curid=2437135", "title": "Lj\u00f3svetninga saga", "text": "La Lj\u00f3svetninga saga (che in italiano significa \"Saga degli uomini di Lj\u00f3savatn\") \u00e8 una saga degli Islandesi scritta in norreno in Islanda intorno al XIII-XIV secolo; ci \u00e8 pervenuta in tre versioni differenti. L'editore moderno della \"Lj\u00f3svetninga saga\" la cui versione \u00e8 presa da tutti convenzionalmente come standard \u00e8 l'\"\u00cdslenzk Fornr\u00edt\"."}
{"id": "2437136", "revid": "287204", "url": "https://it.wikipedia.org/wiki?curid=2437136", "title": "Ljosvetninga saga", "text": ""}
{"id": "2437139", "revid": "114325", "url": "https://it.wikipedia.org/wiki?curid=2437139", "title": "Saga degli uomini di Lj\u00f3savatn", "text": ""}
{"id": "2437141", "revid": "287204", "url": "https://it.wikipedia.org/wiki?curid=2437141", "title": "Saga degli uomini di Ljosavatn", "text": ""}
{"id": "2437154", "revid": "726373", "url": "https://it.wikipedia.org/wiki?curid=2437154", "title": "Ortorettifica", "text": "L'ortorettifica costituisce la trasformazione proiettiva utile allo scopo di correggere un'immagine di tipo fotografico dalle deformazioni accorse nella fase di ripresa e da quelle connesse con la strumentazione utilizzata.\nTramite questo procedimento l'immagine viene riportata ad una prospettiva centrale dell'oggetto, con scala costante, cos\u00ec come in una restituzione ortografica.\nDeformazioni di una immagine fotografica.\nUna immagine fotografica pu\u00f2 subire problemi di deformazioni dovuti alla ripresa (errori prospettici), tra i quali si pu\u00f2 considerare l'obliquit\u00e0 dell'asse geometrico di ripresa (non \u00e8 infatti una cosa assolutamente facile effettuare un volo rimanendo perfettamente alla stessa quota) e il fatto che l'oggetto considerato non sia planare, come ad esempio un territorio che presenta naturalmente dei rilievi.\nUn'altra fonte di deformazioni \u00e8 la strumentazione utilizzata per la fotografia: pu\u00f2 infatti presentarsi il problema di una non perfetta planarit\u00e0 del sensore, cos\u00ec come avviene abbastanza frequentemente una distorsione radiale e tangenziale dell'obiettivo.\nLa deformazione legata all'obiettivo pu\u00f2 essere scomposta in due componenti, una radiale ed una tangenziale, delle quali la prima varia man mano che ci si allontana dal centro, mentre la seconda perpendicolarmente alla prima; la deformazione tangenziale viene generalmente trascurata, in quanto di diversi ordini di grandezza inferiore a quella radiale.\nCorrezione delle distorsioni dovute all'apparato fotografico.\nDato che, come gi\u00e0 detto, la distorsione tangenziale \u00e8 trascurabile rispetto a quella radiale, \u00e8 possibile correggerla utilizzando opportune funzioni matematiche (a \"cuscino\" o a \"barilotto\") che descrivono abbastanza bene questi problemi distorsivi.\n\u00c8 possibile avere informazioni circa la distorsione indotta dall'apparato fotografico consultando, nel caso di fotocamere metriche o comunque strumentazione di qualit\u00e0, il certificato di calibrazione; diversamente, nel caso di fotocamere amatoriali, bench\u00e9 non abbia molto senso installare una digitale su un aereo per realizzare ortofoto, la distorsione pu\u00f2 essere stimata con opportuni algoritmi.\nCorrezione delle distorsioni dovute alla ripresa.\nUna modalit\u00e0 per riportare in 2D una ripresa ottenuta da fotografia di uno spazio immagine in 3D, \u00e8 quella di considerare una trasformazione omografica (detta anche Trasformazione di M\u00f6bius) con 8 parametri, costituita da opportune traslazioni, rotazioni, omotetie e inversioni; questa modalit\u00e0, seppur molto semplice da realizzare, in quanto si tratta semplicemente di implementare l'algoritmo in maniera informatica e fornire in input la fotografia, non corregge bene gli errori dovuti alla non planarit\u00e0 del terreno, in quanto differenze di livello neanche troppo marcato (dell'ordine di poche decine di metri) causano deformazioni comunque intollerabili.\nIl problema di questa metodologia \u00e8 che si effettua un raddrizzamento tenendo conto del piano medio dell'area considerata e quindi, man mano che ci allontana da questo piano, la distorsione cresce: per ovviare a tale problema si procede secondo la tecnica di raddrizzamento per punti, ovvero vengono raddrizzate aree molto pi\u00f9 piccole a cui sono associati dei punti di controllo, ovvero strutture realmente presenti sul territorio, considerando come piano medio quello della singola areola; in tal modo, la giustapposizione di ogni area, singolarmente raddrizzata, genera un'immagine ortorettificata.\nQuesta modalit\u00e0, sebbene pi\u00f9 complessa per la realizzazione, sia perch\u00e9 necessita di punti di controllo, sia perch\u00e9 pi\u00f9 pesante dal punto di vista computazionale, produce immagini di qualit\u00e0 molto superiore e pu\u00f2 essere utilizzata anche per ortorettificare immagini di aree con grandi dislivelli, come zone collinari e montane."}
{"id": "2437155", "revid": "110157", "url": "https://it.wikipedia.org/wiki?curid=2437155", "title": "Campionato greco di calcio a 5 2001-2002", "text": "Il Campionato greco di calcio a 5 2001-2002 () \u00e8 stato il quinto Campionato greco di calcio a 5, disputato durante la stagione 2001/2002. Al termine della stagione regolare, i playoff hanno determinato come vincitore l'Athina 90, al suo terzo titolo."}
{"id": "2437162", "revid": "1783371", "url": "https://it.wikipedia.org/wiki?curid=2437162", "title": "Reykd\u0153la saga ok V\u00edga-Sk\u00fatu", "text": "La Reykd\u0153la saga ok V\u00edga-Sk\u00fatu, o semplicemente Reykd\u0153la saga (che in italiano significa \"Saga dei valligiani di Reykjadalr\"), \u00e8 una saga degli Islandesi scritta in norreno in Islanda intorno al XIII-XIV secolo. L'editore moderno della \"Reykd\u0153la saga ok V\u00edga-Sk\u00fatu\" la cui versione \u00e8 presa da tutti convenzionalmente come standard \u00e8 l'\"\u00cdslenzk Fornr\u00edt\"."}
{"id": "2437165", "revid": "287204", "url": "https://it.wikipedia.org/wiki?curid=2437165", "title": "Reykdoela saga ok Viga-Skutu", "text": ""}
{"id": "2437167", "revid": "114325", "url": "https://it.wikipedia.org/wiki?curid=2437167", "title": "Reykd\u0153la saga", "text": ""}
{"id": "2437168", "revid": "114325", "url": "https://it.wikipedia.org/wiki?curid=2437168", "title": "Reykdoela saga", "text": ""}
{"id": "2437170", "revid": "114325", "url": "https://it.wikipedia.org/wiki?curid=2437170", "title": "Saga dei valligiani di Reykjadalr", "text": ""}
{"id": "2437175", "revid": "1870933", "url": "https://it.wikipedia.org/wiki?curid=2437175", "title": "DFB-Pokal 1981-1982", "text": "La Coppa di Germania 1981\u201382 fu la 39\u00aa edizione della coppa. A vincere fu il che conquist\u00f2 il suo sesto trofeo. Fu l'ultima volta in cui parteciparono 128 squadre, in quanto dalla stagione successiva il numero di squadre partecipanti fu ridotto a 64."}
{"id": "2437176", "revid": "767487", "url": "https://it.wikipedia.org/wiki?curid=2437176", "title": "Banyankole", "text": "I Banyankole (talvolta trascritto come Banyaankole o Banyankore, o abbreviato in Ankole o Ankore) sono un gruppo etno-linguistico dell'Africa centro-orientale, appartenente al pi\u00f9 vasto insieme dei popoli bantu. Abitano una regione dell'Uganda sudoccidentale che comprende i distretti di Mbarara, Bushenyi e Ntungamo e che corrisponde in parte al regno di Ankole, uno dei regni tradizionali dell'Uganda. Comunit\u00e0 di cultura banyankole si trovano anche altrove, per esempio nel distretto di Rukungiri. La lingua propria dei Banyankole prende il nome di Runyankole.\nLa popolazione banyankole era stimata intorno alle 400.000 unit\u00e0 all'inizio del XX secolo. \nLa societ\u00e0 tradizionale banyankole \u00e8 suddivisa in due sottogruppi simili a caste: i Bahima (il gruppo dominante) e i Bairu.\nLingua.\nLa lingua nativa dei Banyankole, il runyankole, \u00e8 del gruppo delle lingue bantu, a loro volta appartenenti al pi\u00f9 ampio gruppo linguistico delle lingue niger-kordofaniane (o lingue \"Niger-Congo\"). Come le altre lingue bantu, il runyankole \u00e8 caratterizzato da un complesso sistema di prefissi, infissi e suffissi che si applicano alle radici verbali per specificarne il significato. Per esempio, alla radice \"nyankole\" si applicano diversi prefissi per indicare il popolo (col prefisso \"ba-\" che indica pluralit\u00e0, lo stesso usato nei nomi \"ba-hima\" e \"ba-iru\"), un particolare individuo appartenente a questo popolo (col prefisso \"mu-\" che indica il singolare) la lingua (col prefisso \"ru-\" che indica la lingua) e cos\u00ec via. Nella letteratura occidentale si tende a usare la forma plurale \"banyankole\" in senso pi\u00f9 indeterminato.\nOltre al runyankole, gran parte dei Banyankole capiscono e parlano anche le lingue nazionali dell'Uganda, ovvero l'inglese e lo swahili.\nStoria.\nCome per gli altri gruppi bantu, le origini dei Banyankole sono da cercarsi nella regione del bacino del Congo. L'etnia banyankole corrisponde al popolo dell'antico regno di Ankole, che esisteva gi\u00e0 in epoca precoloniale e mantenne una sua identit\u00e0 politica fino al 1967, quando i regni tradizionali ugandesi vennero aboliti per volere del governo. A differenza di altri regni, che furono in seguito restaurati (pur con valenza pi\u00f9 culturale che amministrativa), il regno di Ankole non \u00e8 pi\u00f9 riconosciuto formalmente nell'Uganda moderno.\nLa suddivisione dei banyankole in Bahima e Bairu ha origini storiche, in quanto i due gruppi giunsero nella regione del regno di Ankole in epoche diverse; i Bahima giunsero successivamente, ed entrarono in relazione con la preesistente popolazione di agricoltori, dando luogo alla cultura \"mista\" di Ankole e al rapporto di simbiosi fra i due gruppi.\nCultura.\nSociet\u00e0.\nLa societ\u00e0 banyankole \u00e8 strutturata in due sottogruppi, i Bahima (singolare: \"muhima\") e i Bairu (singola: \"mwiru\"). I Bahima sono il gruppo dominante, tradizionalmente dediti all'allevamento, mentre i Bairu sono agricoltori. La suddivisione fra i due gruppi non \u00e8 per\u00f2 definita esclusivamente dalle rispettive attivit\u00e0; un mwiru pu\u00f2 possedere bestiame (nel qual caso viene detto \"mwambari\") e un muhima potrebbe non possederne (nel qual caso viene detto \"murasi\"). Una seconda suddivisione della societ\u00e0 \u00e8 quella in clan, trasversale rispetto alla distinzione fra Bahima e Bairu (a uno stesso clan appartengono sia Bahima che Bairu). In ogni caso, il prestigio di un Bahima e il suo ruolo nella societ\u00e0 sono strettamente legati al numero di capi di bestiame che possiede.\nMatrimonio.\nTradizionalmente sono i genitori del ragazzo a organizzare il suo matrimonio, prendendo contatti con la famiglia della ragazza e accordandosi sul prezzo della sposa (che sarebbe stato comunque rimborsato se il matrimonio fosse in seguito fallito). Una ragazza non poteva essere offerta in matrimonio prima che le sue sorelle maggiori non fossero tutte sposate. Durante la cerimonia, la sposa \u00e8 accompagnata tra gli altri da una zia, che ricopre un ruolo particolare, legato alla valutazione della prestanza sessuale dello sposo. A seconda delle tradizioni risulta che la zia della sposa abbia il ruolo di avere un rapporto sessuale con lo sposo prima della sposa, o che abbia solo la funzione di assistere al primo rapporto della coppia, e consigliare la sposa su come comportarsi (la tradizione vuole che la sposa arrivi vergine al matrimonio). \nUna pratica tradizionale della societ\u00e0 banyankole, oggi in gran parte decaduta, prevedeva che un ragazzo rifiutato da una ragazza potesse costringerla a sposarlo secondo specifiche modalit\u00e0, note complessivamente col nome di \"okuteera oruhoko\". L'attuazione di questa pratica veniva considerata poco onorevole e implicava il pagamento di un prezzo della sposa particolarmente elevato (due o tre volte il normale), per cui a metterla in atto erano in genere gli uomini che si trovavano a non avere alternative. La parte in eccesso del prezzo della sposa non era soggetta a rimborso in caso di fallimento del matrimonio. \nUno dei modi in cui il pretendente poteva mettere in atto l'okuteera oruhoko consisteva nel lanciare un gallo in casa della ragazza. Secondo la tradizione, la ragazza avrebbe dovuto in questo caso seguire immediatamente il suo pretendente a casa di lui. In particolare, se il gallo avesse cantato prima che lei si fosse allontanata, una persona della famiglia sarebbe morta immediatamente. Gesti rituali con effetto analogo erano: strofinare il viso della ragazza con miglio pestato, bagnare il viso della ragazza col latte, metterle una corda attorno al collo, o metterle in testa una particolare pianta nota come \"orwihura\".\nNell'antica cultura bayankole, come in altre culture africane, era considerato normale che una donna avesse rapporti sessuali con i parenti del marito, e i bambini eventualmente concepiti avevano lo stesso \"status\" di quelli nati all'interno del matrimonio.\nNascita.\nNella cultura banyankole, dopo il parto, la madre si ritira per tre o quattro giorni (a seconda che il bambino sia una femmina o un maschio, rispettivamente) in un isolamento noto come \"ekiriri\", a cui segue il ricongiungimento con lo sposo e la ripresa dell'attivit\u00e0 sessuale (\"okucwa eizaire\"). Al termine del ritiro si decide il nome del neonato, scelto dal padre o, in subordine, dal nonno e dalla madre. Il nome \u00e8 in genere legato a eventi accaduti ai genitori, o al momento e al luogo in cui avviene la nascita, o riprende il nome di un antenato.\nRiti funebri.\nNella tradizione banyankole, il corpo di un defunto viene tenuto per qualche tempo nella sua casa, affinch\u00e9 i parenti abbiano il tempo di raccogliersi per compiangerlo. Il corpo viene quindi sepolto (nei campi per i Bairu, nel recinto o \"kraal\" per i Bahima). La sepoltura avviene solitamente nel pomeriggio, e la salma viene appoggiata su un fianco (il sinistro per le donne, il destro per gli uomini), rivolta verso est. Alla sepoltura seguono tre o quattro giorni di lutto a seconda che il defunto sia una donna o un uomo; in questi giorni i parenti restano vicini alla salma, dormendo a casa sua; il lavoro manuale, e in particolare l'atto di scavare, sono proibiti perch\u00e9 si ritiene che questa azione potrebbe portare devastanti tempeste. Alla sepoltura seguono diversi riti funebri in funzione dell'et\u00e0 e dello status sociale del defunto. \nIl suicidio \u00e8 considerato tab\u00f9, e un corpo che venga trovato impiccato a un albero richiede uno speciale rito; la corda non pu\u00f2 essere tagliata da chiunque, ma solo da una donna che abbia superato la menopausa e che sia stata preparata con speciali incantesimi protettivi, in quanto altrimenti si crede che chiunque tagli la corda dell'impiccato sia destinato a morire egli stesso a breve. Il corpo del defunto non pu\u00f2 essere toccato, tanto che la sua sepoltura deve essere preparata immediatamente sotto il suo corpo, in modo che esso vi cada dentro da solo quando la corda viene tagliata. Per una morte per suicidio non \u00e8 previsto alcun periodo di lutto.\nAnche la morte di donne e ragazze vergini richiede specifici riti, concepiti per placare l'insoddisfazione della defunta e impedire che questa spinga il suo spirito a perseguitare i vivi; in particolare, uno dei suoi fratelli deve simulare l'atto sessuale con la salma, un rito noto come \"okugyeza empango ahamutwe\". Il corpo viene quindi condotto fuori di casa attraverso la porta posteriore. Riti speciali di questo genere vengono messi in pratica anche quando il defunto \u00e8 un uomo celibe.\nCibo e bevande.\nI banyankole producono un particolare tipo di birra ottenuta da succo di banana, acqua e sorgo lasciati a fermentare in uno speciale contenitore di legno detto \"obwato\". La birra ha una serie di importanti funzioni rituali nella vita sociale del villaggio. In particolare, alla produzione di birra \u00e8 associato un festeggiamento noto come \"entereko\", in cui la birra appena prodotta viene offerta ai vicini per consolidare i buoni rapporti all'interno della comunit\u00e0. L'entereko \u00e8 anche un momento di ritrovo importante dal punto di vista politico, poich\u00e9 in questa occasione gli uomini si riunivano anche per discutere di questioni importanti per il loro villaggio o per l'intero regno. L'entereko \u00e8 festeggiato anche con una danza tradizionale nota come \"ekyitaguriro\" e con il racconto di storie della tradizione orale, soprattutto relative a guerre del passato.\nIl principale alimento della dieta banyankole \u00e8 il miglio, ma svolgono un ruolo importante anche le banane, le patate e la cassava, anche se gli ultimi due alimenti sono considerati di livello inferiore e utilizzati solo in caso di necessit\u00e0; per lo stesso motivo, non \u00e8 considerato onorevole offrirne agli ospiti. Le patate cotte sono considerate adatte solo a donne e bambini. Questi alimenti fondamentali vengono conditi con salse prodotte con fagioli, piselli, arachidi e verdure, o con la carne degli animali d'allevamento o della cacciagione. Il decoro di una famiglia \u00e8 strettamente legato alla sua capacit\u00e0 di rimanere autosufficiente dal punto di vista dell'alimentazione; l'atto dell'\"okushaka\" (chiedere il permesso ai vicini di lavorare nei loro campi in cambio di una parte del raccolto) viene considerato degradante. Sempre per motivi di decoro, per enfatizzare la capacit\u00e0 di una famiglia di procacciarsi cibo, viene considerato disdicevole consumare tutto il proprio pasto. \nCoerentemente con il loro ruolo nella societ\u00e0 e la loro attivit\u00e0 di allevatori, i Bahima hanno un'alimentazione speciale, in cui ai prodotti dell'agricoltura (ottenuti dai Bairu barattandoli con latte e altri prodotti di origine animale) si aggiungono, con ruolo predominante, latte e uno speciale preparato a base di sangue chiamato \"enjuba\". La variet\u00e0 di bovini allevati dai Bahima prende il nome di \"Ankole\", come l'antico regno, ed \u00e8 caratterizzata da corna particolarmente lunghe e appuntite.\nMitologia e religione.\nLa maggior parte dei banyankole sono cristiani; le denominazioni predominanti sono il cattolicesimo e la Chiesa dell'Uganda, che \u00e8 anglicana. Il cristianesimo ha largamente soppiantato la religione tradizionale, che tuttavia sopravvive in alcune zone e relativamente ad alcune credenze specifiche, per esempio legate al culto degli antenati.\nLa religione tradizionale banyankole fa risalire l'origine di questo popolo a Ruhanga, divinit\u00e0 suprema e contemporaneamente primo antenato del popolo banyankole. All'origine Ruhanga discese dalla sua casa (situata in cielo, oltre le nuvole) nella terra di Ankole per governare sul mondo. Ruhanga aveva tre figli (Kairu, Kakama e Kahima), che mise alla prova chiedendo loro di tenere recipienti colmi di latte sulle ginocchia per tutta la notte. Kakama (il pi\u00f9 giovane) fu quello che si mostr\u00f2 pi\u00f9 abile in questa prova, e Ruhanga decise quindi che Kakama sarebbe stato il suo erede e che i fratelli maggiori lo avrebbero servito. Questo mito ha lo scopo di giustificare la stratificazione sociale della societ\u00e0 banyankole, e in particolare la sottomissione dei Bairu nei confronti dei Bahima (discendenti di Kakama).\nNel sistema di credenze tradizionale dei Banyankole, la morte non \u00e8 considerata come un evento naturale o inevitabile, bens\u00ec come la conseguenza di una maledizione umana o divina. Questa credenza \u00e8 espressa anche da un proverbio, \"tihariho mufu atarogyirwe\" (\"nessun corpo muore senza essere maledetto\"). \nCome in altre religioni bantu, il creatore supremo (Ruhanga) non \u00e8 oggetto di culto diretto da parte degli uomini; questi si rivolgono soprattutto a divinit\u00e0 minori protettrici delle famiglie e dei clan della societ\u00e0 banyankole, note come \"emandwa\". Ogni famiglia ha un proprio altare adibito al culto dei propri emandwa, dove si svolgono i riti propiziatori necessari per chiedere l'aiuto dei queste divinit\u00e0, noti come \"okubandwa\". Presso questo altare viene offerta birra e carne.\nFolklore.\nCome nella maggior parte delle culture bantu e delle culture dell'Africa subsahariana in genere, la tradizione orale banyankole \u00e8 ricca di favole (spesso con animali per protagonisti), filastrocche e proverbi che svolgono funzione di insegnamenti morali. A queste si aggiungono le vere e proprie leggende, principalmente relative alla storia del regno e della dinastia regale."}
{"id": "2437186", "revid": "1958029", "url": "https://it.wikipedia.org/wiki?curid=2437186", "title": "Prima Divisione 1938-1939", "text": "La Prima Divisione 1938-1939 fu il torneo regionale superiore di quell\u2019edizione del campionato italiano di calcio. Fu organizzata e gestita dai Direttori Regionali di Zona.\nPiemonte.\nDirettorio I Zona (Piemonte).\nGirone A.\nClassifica.\nLegenda:\nRegolamento:\nGirone B.\nClassifica.\nLegenda:\nRegolamento:\nGirone C.\nClassifica.\nLegenda:\nRegolamento:\nGirone D.\nClassifica.\nLegenda:\nRegolamento:\nGirone E.\nClassifica.\nLegenda:\nRegolamento:\nGirone F.\nClassifica.\nLegenda:\nRegolamento:\nGirone A finale.\nClassifica.\nLegenda:\nRegolamento:\nGirone B finale.\nClassifica.\nLegenda:\nRegolamento:\nNote:\nFinalissima.\nIl Cinzano \u00e8 campione piemontese di Prima Divisione 1938-1939.\nLombardia.\nDirettorio II Zona (Lombardia).\nGirone A.\nClassifica.\nLegenda:\nRegolamento:\nGirone B.\nClassifica.\nLegenda:\nRegolamento:\nGirone C.\nClassifica.\nLegenda:\nRegolamento:\nNote:\nGirone D.\nClassifica.\nLegenda:\nRegolamento:\nNote:\nGirone finale.\nClassifica.\nLegenda:\nRegolamento:\nNote:\nVeneto.\nDirettorio III Zona (Veneto).\nGirone A.\nClassifica.\nLegenda:\nRegolamento:\nNote:\nGirone B.\nClassifica.\nLegenda:\nRegolamento:\nNote:\nGirone finale.\nClassifica.\nLegenda:\nRegolamento:\nNote:\nVenezia Tridentina.\nDirettorio IV Zona (Venezia Tridentina - Trentino-Alto Adige).\nGirone unico.\nClassifica.\nLegenda:\nRegolamento:\nVenezia Giulia.\nDirettorio V Zona (Venezia Giulia)\nGirone unico.\nClassifica.\nLegenda:\nRegolamento:\nNote:\nLiguria.\nDirettorio VI Zona (Liguria).\nGirone A.\nClassifica.\nLegenda:\nRegolamento:\nGirone B.\nClassifica.\nLegenda:\nRegolamento:\nGirone C.\nClassifica.\nLegenda:\nRegolamento:\nFase finale.\nClassifica finale girone squadre riserve.\nLegenda:\nRegolamento:\nClassifica finale girone prime squadre.\nLegenda:\nRegolamento:\nFinalissima.\nIl B \u00e8 campione ligure di Prima Divisione 1938-1939.\nEmilia.\nDirettorio VII Zona (Emilia).\nGirone A.\nClassifica.\nLegenda:\nRegolamento:\nGirone B.\nClassifica.\nLegenda:\nRegolamento:\nNote:\nToscana.\nDirettorio VIII Zona (Toscana).\nGirone A.\nClassifica.\nLegenda:\nRegolamento:\nNote:\nGirone B.\nClassifica.\nLegenda:\nRegolamento:\nNote:\nFinali per il titolo regionale.\nIl \u00e8 campione toscano di Prima Divisione 1938-1939 e promosso in Serie C 1939-1940.\nMarche.\nDirettorio IX Zona (Marche, con aggregate squadre degli Abruzzi e della Dalmazia).Girone unico:\nGirone unico.\nClassifica.\nLegenda:\nRegolamento:\nNote:\nUmbria.\nDirettorio X Zona (Umbria).Sede: Via Baldeschi, 2 - Perugia.Presidente: Gastone Bonaiuti.\nGirone unico.\nClassifica.\nLegenda:\nRegolamento:\nNote:\nLazio.\nDirettorio XI Zona (Lazio).Sede: Via Colonna Antonina, 41 - Roma tel.67223.Presidente: Rag. Federico Tedeschi\nGirone unico.\nClassifica.\nLegenda:\nRegolamento:\nNote:\nAbruzzi.\nDirettorio XII Zona (Abruzzi).Sede: Palazzo del Littorio - Aquila degli Abruzzi.Presidente: Avv. Francesco Bologna;\nGirone unico.\nSquadre partecipanti.\nVinse il Sulmona ma interruppe l\u2019attivit\u00e0 per cause belliche.\nTeramo ammesso in Serie C 1939-1940 dalla FIGC.\nCampania.\nDirettorio XIII Zona (Campania).Sede: Via Medina, 63 - Napoli tel. 28872.Presidente: Dott.Ing. Marchese Gaetano Del Pezzo;\nGirone unico.\nClassifica.\nLegenda:\nRegolamento:\nPuglia.\nDirettorio XIV Zona (Puglia).Sede: Corso Vittorio Emanuele, 193 - Bari tel. 13404.Presidente: Capitano Giosu\u00e8 Poli;\nGirone unico.\nClassifica.\nLegenda:\nRegolamento:\nNote:\nDirettorio XV Zona (Lucania).Sede: Via Pretoria, 10 - Potenza.Commissario: Aniello Mazza di Torre del Greco\nNon fu organizzato alcun campionato a livello Federale, ma solo dei tornei locali non vincolanti per la promozione (Sezione Propaganda).\nCalabria.\nDirettorio XVI Zona (Calabria).Sede: Piazza T. Campanella, 6 - Cosenza.Presidente: Rag. Massimo Cavalcanti;\nGirone unico.\nClassifica.\nLa giunse prima in classifica ottenendo la promozione in Serie C, ma per la stagione successiva si ritir\u00f2 cessando l\u2019attivit\u00e0 per cause belliche.\nSicilia.\nDirettorio XVII Zona (Sicilia).Sede: Via Pignatelli Aragona, 18 - Palermo tel. 12-501.Presidente: Salvatore Barbaro;\nGirone A.\nClassifica.\nLegenda:\nRegolamento:\nNote:\nGirone B.\nClassifica.\nLegenda:\nRegolamento:\nNote:\nSardegna.\nDirettorio XVIII Zona (Sardegna).Sede: Corso Vittorio Emanuele, 24 - (Cagliari) tel. 3966.Presidente: Emanuele Leo;\nGirone A.\nClassifica.\nLegenda:\nRegolamento:\nNote:\nGirone B.\nClassifica.\nLegenda:\nRegolamento:\nNote:\nGirone A finale.\nClassifica.\nLegenda:\nRegolamento:\nGirone B finale.\nClassifica.\nLegenda:\nRegolamento:\nSpareggio per il 1\u00ba posto - semifinale.\nripetizione\nFinalissima.\nLa Terranovese \u00e8 campione sardo di Prima Divisione e promossa in Serie C 1939-1940.\nTripolitania.\nDirettorio XIX Zona (Tripolitania).Sede: Ufficio Sportivo P.N.F. - (Tripoli) tel. 1714.Presidente: Console Emanuele Parodi;\nSquadre partecipanti alla 1.a Divisione:\nSquadre partecipanti alla 2.a Divisione:\nCirenaica.\nDirettorio XX Zona (Cirenaica).Sede: Casella Postale 187 - Bengasi.Presidente: Spartaco Falessi.\nSomalia.\nDirettorio XXI Zona (Somalia).Sede: Via Duca d'Aosta 14 - Mogadiscio.Presidente: Dottor. Giulio Valery.\nAffiliate:\nEgeo - Rodi.\nDirettorio XXII Zona (Egeo).Sede: presso Federazione Fasci di Combattimento - Rodi.Commissario: Fernando Aliotti.\nAffiliate:\nEritrea.\nDirettorio XXIII Zona (Eritrea).Sede: presso Federazione Fasci di Combattimento - Asmara.Commissario: Oliviero Billi.\nHarar.\nDirettorio XXIV Zona (Harar).Sede: presso Federazione Fasci di Combattimento - Harar.Commissario: Luigi Cimino.\nAffiliate:\nAmara.\nDirettorio XXV Zona (Amara).Sede: presso Federazione Fasci di Combattimento - Asmara.Commissario: Rag. Ermanno Trotta.\nAffiliate:\nScioa.\nDirettorio XXVI Zona (Scioa).Sede: presso Federazione Fasci di Combattimento - Addis Abeba.Commissario: Edmondo Biancotti.\nAffiliate:\nGalla e Sidama.\nDirettorio XXVII Zona (Galla e Sidama).Sede: presso Federazione Fasci di Combattimento - Gimma.Commissario: Luca Vassetti.\nAffiliate:\nNote.\nA parit\u00e0 di punti le squadre erano classificate applicando il quoziente reti ovvero facendo il rapporto tra reti fatte e reti subite si ricavava un valore (esempio: 65/28 = 2,231) che sarebbe servito da metro di paragone utilizzando anche il terzo decimale.In caso di assegnazione di un titolo sportivo (per la promozione o per la retrocessione) non si effettuava alcuna gara di spareggio: si salvava oppure veniva promossa la squadra che aveva il quoziente reti pi\u00f9 alto.Questa norma, entrata in vigore nel 1938 fu applicata fino alla fine della stagione 1941-42.Le denominazioni delle squadre lombarde sono state tratte dall'elenco delle societ\u00e0 affiliate al Direttorio II Zona (Lombardia) conservate dal Comitato Regionale Lombardia a Milano, Via Pitteri 95/2."}
{"id": "2437187", "revid": "1783371", "url": "https://it.wikipedia.org/wiki?curid=2437187", "title": "Svarfd\u0153la saga", "text": "La Svarfd\u0153la saga (che in italiano significa \"Saga dei valligiani di Svarfa\u00f0ardalr\") \u00e8 una saga degli Islandesi scritta in norreno in Islanda intorno al XIII-XIV secolo. L'editore moderno della \"Svarfd\u0153la saga\" la cui versione \u00e8 presa da tutti convenzionalmente come standard \u00e8 l'\"\u00cdslenzk Fornr\u00edt\"."}
{"id": "2437189", "revid": "212348", "url": "https://it.wikipedia.org/wiki?curid=2437189", "title": "La grande sfida (fumetto)", "text": "La grande sfida (\"Le grand d\u00e9fi\") \u00e8 il primo albo del fumetto \"Michel Vaillant\" pubblicato nel gennaio del 1959 in Francia e nel 1963 in Italia. \nVenne pubblicato gi\u00e0 nel 1958 su \"Le Journal de Tintin\" in 62 tavole.\nTrama.\nUn giornale americano, il \"New Indian\", contesta il valore dei piloti europei e decide di organizzare una competizione tra un pilota francese e un pilota americano su molti circuiti internazionali. Michel Vaillant \u00e8 scelto per difendere la bandiera francese mentre gli Americani designano Steve Warson. La lotta sar\u00e0 terribile..."}
{"id": "2437192", "revid": "287204", "url": "https://it.wikipedia.org/wiki?curid=2437192", "title": "Svarfdoela saga", "text": ""}
{"id": "2437193", "revid": "114325", "url": "https://it.wikipedia.org/wiki?curid=2437193", "title": "Saga dei valligiani di Svarfa\u00f0ardalr", "text": ""}
{"id": "2437195", "revid": "114325", "url": "https://it.wikipedia.org/wiki?curid=2437195", "title": "Saga dei valligiani di Svarfadardalr", "text": ""}
{"id": "2437199", "revid": "165042", "url": "https://it.wikipedia.org/wiki?curid=2437199", "title": "Assale", "text": ""}
{"id": "2437205", "revid": "38120", "url": "https://it.wikipedia.org/wiki?curid=2437205", "title": "Jack Kirby's Fourth World", "text": ""}
{"id": "2437206", "revid": "1442080", "url": "https://it.wikipedia.org/wiki?curid=2437206", "title": "Abierto Mexicano Telcel 2008 - Singolare femminile", "text": "Il singolare dell'Abierto Mexicano Telcel 2008 \u00e8 stato un torneo di tennis facente parte del WTA Tour 2008.\n\u00c9milie Loit era il detentore del titolo, ma quest'anno non ha partecipato\nFlavia Pennetta ha vinto in finale 6\u20130, 4\u20136, 6\u20131, contro Aliz\u00e9 Cornet."}
{"id": "2437207", "revid": "1783371", "url": "https://it.wikipedia.org/wiki?curid=2437207", "title": "Valla-Lj\u00f3ts saga", "text": "La Valla-Lj\u00f3ts saga (che in italiano significa \"Saga di Liot da Vellir\") \u00e8 una saga degli Islandesi scritta in norreno in Islanda intorno al XIII-XIV secolo. L'autore, come per quasi tutte queste saghe, \u00e8 sconosciuto."}
{"id": "2437209", "revid": "287204", "url": "https://it.wikipedia.org/wiki?curid=2437209", "title": "Valla-Ljots saga", "text": ""}
{"id": "2437210", "revid": "114325", "url": "https://it.wikipedia.org/wiki?curid=2437210", "title": "Saga di Valla-Lj\u00f3tr", "text": ""}
{"id": "2437211", "revid": "287204", "url": "https://it.wikipedia.org/wiki?curid=2437211", "title": "Saga di Valla-Ljotr", "text": ""}
{"id": "2437214", "revid": "767487", "url": "https://it.wikipedia.org/wiki?curid=2437214", "title": "L'isola delle foche", "text": "L'isola delle foche \u00e8 un documentario naturalistico del 1948 prodotto da Walt Disney e Ben Sharpsteen e diretto da James Algar sulla vita delle foche. Primo episodio della serie La natura e le sue meraviglie (\"True-Life Adventures\"). Ha vinto il premio Oscar nel 1949 come miglior documentario."}
{"id": "2437217", "revid": "113757", "url": "https://it.wikipedia.org/wiki?curid=2437217", "title": "Rifugio San Lorenzo", "text": ""}
{"id": "2437218", "revid": "121861193", "url": "https://it.wikipedia.org/wiki?curid=2437218", "title": "Giuseppe Cass\u00ec", "text": "Biografia.\nSi \u00e8 laureato in Giurisprudenza nel 1986 all'Universit\u00e0 degli Studi di Catania. \u00c8 avvocato cassazionista nello studio legale di famiglia, che ha una lunga tradizione nell'avvocatura.\nCarriera sportiva.\nGiocava a basket nel ruolo di guardia. Ha giocato con la Virtus Ragusa in serie C e B fino al 1989, poi nella Pallacanestro Trapani in B1, A2 e A1 fino al 1993. Dal 1993 \u00e8 rientrato a giocare con la Virtus Ragusa in B1 e A2, fino al 1999.\nNel 1987-1988 fu miglior marcatore della Serie B d'Eccellenza, con 24 punti di media.\nCarriera dirigenziale.\nSmesso di giocare, diviene presidente della \"Giba\" (Giocatori Italiani Basket Associati) fino al dicembre 2012. \u00c8 stato presidente dell\u2019UBE, \"Union des Basketteurs Europ\u00e9ens\", l'associazione europea dei cestisti, e consigliere federale della FIP (Federazione Italiana Pallacanestro).\nCarriera politica.\nNel 2018 si candida da indipendente di destra alla carica di sindaco di Ragusa, sostenuto da una coalizione composta da tre liste civiche e da Fratelli d'Italia. Cass\u00ec vince al ballottaggio del 24 giugno con il 53,07% dei voti, battendo il candidato pentastellato Antonio Tringali.\nPalmar\u00e8s.\nCompetizioni nazionali.\nPromozioni:"}
{"id": "2437225", "revid": "287204", "url": "https://it.wikipedia.org/wiki?curid=2437225", "title": "Giuseppe Cassi", "text": ""}
{"id": "2437229", "revid": "174925", "url": "https://it.wikipedia.org/wiki?curid=2437229", "title": "Annibale di Giscone", "text": ""}
{"id": "2437231", "revid": "339392", "url": "https://it.wikipedia.org/wiki?curid=2437231", "title": "R\u014dj\u016br\u014d Ootoribashi", "text": ""}
{"id": "2437235", "revid": "339392", "url": "https://it.wikipedia.org/wiki?curid=2437235", "title": "Lisa Yadomaru", "text": ""}
{"id": "2437244", "revid": "46291", "url": "https://it.wikipedia.org/wiki?curid=2437244", "title": "Hibiscus syriacus", "text": "L'ibisco cinese (Hibiscus syriacus ) \u00e8 una pianta della famiglia delle Malvacee, originaria non della Siria, come poteva pensare Linneo, ma dell'Estremo Oriente. \u00c8 conosciuta anche come Rosa di Sharon o Mugunghwa ().\nDescrizione.\nRustiche e resistenti al freddo, a foglie decidue, dalla ricca fioritura estiva con fiori bianchi, rosa, viola e lilla, coltivate anche ad alberello, vengono utilizzate come piante ornamentali nei giardini e nei vasi sui terrazzi, come alberelli isolati o per la realizzazione di siepi fiorite.\nL'arbusto \u00e8 rustico e dal portamento molto ramificato, ha foglie di forma ovale e colore verde scuro, con il margine dentato o trilobate. Pu\u00f2 crescere fino a 3 metri di altezza.\nDa luglio a ottobre produce fiori larghi circa 7\u20138\u00a0cm dalle tonalit\u00e0 variabili dal bianco al porpora. I fiori durano un giorno circa, ma vengono continuamente sostituiti.\n\u00c8 pianta visitata dalle api sia per il nettare che per il polline.\nStoria.\nNativa del sudest della Cina e diffusa in gran parte dell'Estremo Oriente, fu importata dall'Asia nel XVI secolo, si diffuse in Europa, dove in un primo momento venne ritenuta pianta da serra, e solo successivamente, verso la fine del 1600, pianta da piena terra.\nDall'Inghilterra giunse alle colonie americane, dove viene spesso chiamata \"Rosa di Sharon\".\nMugunghwa.\nIl Mugunghwa (Hangul \ubb34\uad81\ud654), conosciuto anche come Rosa di Sharon, \u00e8 il fiore nazionale della Corea del Sud.\nSecondo le testimonianze ricavate da alcuni antichi documenti era conosciuto in queste zone anche prima dell'era Gojoseon, ma solo durante questo periodo inizi\u00f2 ad avere una reale rilevanza. Fu adottato come simbolo ufficiale durante la dinastia Joseon e la sua importanza si consolid\u00f2 con l'avvento del regno di Silla, che era chiamato anche \"Geunhwahyang\", ovvero \"Regno dei Mugunghwa\".\nGli antichi abitanti della Cina conoscevano la Corea proprio come \"terra dei saggi dove fiorisce il Mugunghwa\".\nDurante l'arduo periodo della colonizzazione giapponese, l'ibisco divenne simbolo di forza e resistenza al punto che i coreani vollero piantarne centinaia a testimonianza della loro voglia di indipendenza. Tra le iniziative pi\u00f9 clamorose c'\u00e8 quella del patriota Namgung Eok, che cerc\u00f2 di dar vita alle \"colline di Rose di Sharon\" inviando centinaia di migliaia di fiori alle organizzazioni ed alle strutture della sua citt\u00e0 natale. A causa di questa sua iniziativa, considerata ribelle dai colonizzatori giapponesi, fu arrestato ed imprigionato per circa otto mesi.\nFiore nazionale.\nL'ibisco cinese \u00e8 stato ufficialmente adottato come fiore nazionale nel 1945, dopo la liberazione della Corea dal dominio giapponese. Dalla fine del XIX secolo \u00e8 stato incluso all'interno dell'inno nazionale:\u00c8 presente all'interno dell'emblema nazionale della Repubblica di Corea oltre che in quelli del Presidente e della Corte Suprema.\nSimbologia.\nIl termine Mugunghwa significa \"fiore eterno che non scompare mai\" e deriva da \"mugung\", ovvero eternit\u00e0.\nDurante l'era Gojoseon, era conosciuto anche come \"fiore dal cielo\" (\"a blossom from heaven\").\nL'ibisco ha la peculiarit\u00e0 di fiorire senza grandi difficolt\u00e0 anche dopo essere stato tagliato o trapiantato e di sopravvivere anche se danneggiato, ci\u00f2 lo rende rappresentazione perfetta della tenacia dei cittadini coreani e della prosperit\u00e0 della Corea del Sud.\nColtivazione.\nTollera temperature fino a -20\u00a0\u00b0C, ma gradisce climi caldi e temperati. Non ama l'ombra, e per la fioritura migliore necessita di esposizione in pieno sole. Non richiede particolari potature. Si riproduce per semina (ma con risultati non prevedibili sul colore per via dell'ibridazione) o per talea.\nVariet\u00e0 in commercio.\nNegli anni sono stati sviluppati centinaia di cultivar con colorature variatissime, a tinte monocromatiche o variegate, fiore singolo o fiore doppio. Tra le pi\u00f9 diffuse:\nAltri usi.\nL'ibisco, soprattutto nella sua variet\u00e0 rossa, \u00e8 molto usato anche in ambito culinario. \u00c8 ingrediente tipico di alcuni t\u00e8, inizialmente diffuso principalmente in Cina e Tailandia, attualmente anche nel resto del continente asiatico; \u00e8 presente anche in alcuni cibi.\nBenefici.\nStudi scientifici hanno riscontrato che il consumo di ibisco, opportunamente preparato e dosato, dimostra effetti benefici come l'abbassamento della pressione sanguigna, in persone soggette a valori di pressione alta, e l'abbassamento della temperatura corporea."}
{"id": "2437245", "revid": "1305772", "url": "https://it.wikipedia.org/wiki?curid=2437245", "title": "Trionfi", "text": ""}
{"id": "2437249", "revid": "1226", "url": "https://it.wikipedia.org/wiki?curid=2437249", "title": "Gran maestro dell'Ordine templare", "text": "Il Gran maestro dell'Ordine templare era la pi\u00f9 alta carica dell'Ordine dei cavalieri templari. Il primo maestro generale \u00e8 stato Hugues de Payns che fond\u00f2 l'Ordine del Tempio nel 1118. \nQuesta carica poteva essere mantenuta per tutta la vita, ma considerata la natura militare dell'Ordine, questo poteva significare che si rimaneva in carica per breve tempo, alcuni maestri generali per\u00f2 abdicarono per ritirarsi nei monasteri e fare vita di preghiera. I maestri generali spesso condussero i loro cavalieri in battaglia, combattendo in prima linea e a volte lanciandosi in rischiose e brevi cariche, come durante l'assedio di Ascalona del 1153 dove il maestro generale Bernard de Tremelay, guid\u00f2 40 templari attraverso una breccia aperta nella cinta muraria. A volte, quando il resto dei crociati non li seguivano, i templari e il loro maestro generale si trovarono circondati e poi massacrati, come \u00e8 avvenuto al maestro generale G\u00e9rard de Ridefort che \u00e8 stato decapitato da Saladino nell'assedio di San Giovanni d'Acri del 1189.\nIl maestro generale aveva il compito di supervisionare tutte le operazioni dell'Ordine, incluse le operazioni militari in Terra Santa e nell'Europa orientale, e gli accordi economici e finanziari nell'Europa occidentale. A volte il maestro generale fece anche da comandante di campo, nonostante non fosse molto saggio svolgere questo compito: i diversi errori strategici di Riderfort, ad esempio, contribuirono alla devastante sconfitta nella battaglia di Hattin. \nL'ultimo maestro generale fu Jacques de Molay morto sul rogo a Parigi nel 1314 su ordine del re Filippo IV di Francia.\nElenco dei maestri generali dell'Ordine templare.\nChevalier du Rocher de Sion\nChevaliers du Temple de Jerusalem\nPauperes commilitones Christi templique Salomonis"}
{"id": "2437250", "revid": "322321", "url": "https://it.wikipedia.org/wiki?curid=2437250", "title": "John Dennis Corriveau", "text": "Biografia.\nNasce a Zurich, in Ontario il 27 giugno 1941. Deciso a diventare sacerdote secolare, \u00e8 attratto da un suo cugino, padre redentorista, a scegliere la vita religiosa tra i figli di San Francesco. Entra quindi nel seminario minore dei Cappuccini di Blenheim e prosegue gli studi negli Stati Uniti. Nel 1960 emette i voti temporanei e nel 1963 quelli perpetui.\nNel 1965 \u00e8 ordinato sacerdote. Dal 1971 al 1977 \u00e8 ministro provinciale dei Cappuccini del Canada Centrale e successivamente, dal 1980 al 1989 ricopre l'incarico di definitore generale dell'Ordine a Roma e rappresentante delle province anglofone dei Frati Minori Cappuccini. Dal 1989 al 1994 ricopre nuovamente la carica di ministro provinciale dei Cappuccini del Canada Centrale.\nDal 1994 al 2006 \u00e8 il 71\u00ba ministro generale dei Frati Minori Cappuccini.\nL'8 luglio 2006, riceve dall'Accademia Bonifaciana di Anagni, su proposta del Rettore Presidente Cav. Dott. Sante De Angelis e del Presidente del Comitato Scientifico Dott. Nicola Cona, la IV edizione del Premio Internazionale Bonifacio VIII \"...per una cultura della Pace...\".\nIl 30 novembre 2007 papa Benedetto XVI lo nomina vescovo di Nelson. Il 30 gennaio 2008 a Kelowna riceve l'ordinazione episcopale per l'imposizione delle mani dell'arcivescovo Luigi Ventura, nunzio apostolico in Canada.\nIl 13 febbraio 2018 papa Francesco accoglie la sua rinuncia al governo pastorale della diocesi per raggiunti limiti di et\u00e0.\nGenealogia episcopale.\nLa genealogia episcopale \u00e8:"}
{"id": "2437252", "revid": "316995", "url": "https://it.wikipedia.org/wiki?curid=2437252", "title": "Ibisco cinese", "text": ""}
{"id": "2437255", "revid": "115031704", "url": "https://it.wikipedia.org/wiki?curid=2437255", "title": "Premium MotoGP", "text": "Premium MotoGP \u00e8 stato un canale televisivo a pagamento dedicato al Motomondiale, prodotto da Mediaset e disponibile all'interno della piattaforma televisiva Mediaset Premium.\nStoria.\nPremium MotoGP ha iniziato le trasmissioni il 10 aprile 2009 sul mux Mediaset 1. Le trasmissioni sono terminate il 17 novembre 2011, giorno nel quale il canale \u00e8 stato sostituito da Premium Calcio 7. L'edizione 2012 del Motomondiale \u00e8 stato trasmessa integralmente su Italia 2 (prove libere e warm-up) e su Italia 1 (qualifiche e gare ufficiali).\nContenuti.\nPremium MotoGP \u00e8 stato un canale dedicato esclusivamente al Motomondiale. Trasmetteva infatti tutte le gare, incluse qualifiche, prove libere e warm up, delle classi 125, Moto2 e MotoGP del Motomondiale, in e senza spot pubblicitari. Il 26 ottobre 2011 il canale ha ospitato per la prima volta la partita del campionato italiano di calcio tra Siena e Novara.\nTelecronisti.\nLa telecronaca del Motomondiale era affidata a Giulio Rangheri, il commento tecnico era di Max Temporali, mentre i commenti a caldo dei protagonisti erano affidati ad Alen Bollini."}
{"id": "2437256", "revid": "260215", "url": "https://it.wikipedia.org/wiki?curid=2437256", "title": "John Corriveau", "text": ""}
{"id": "2437260", "revid": "767487", "url": "https://it.wikipedia.org/wiki?curid=2437260", "title": "Ruggero Mortimer, II conte di March", "text": "Origine.\nEra il figlio di Edmondo Mortimer, (1301-1331) e di Elizabeth de Badlesmere (1313-1356). Ruggero Mortimer, I conte di March (1287-1330), era suo nonno paterno.\nBiografia.\nAlla nascita, Ruggero apparteneva alla famiglia pi\u00f9 potente del regno, suo nonno Ruggero Mortimer era l'uomo pi\u00f9 ricco del regno, era l'amante della regina madre, Isabella di Francia e soprattutto governava incontrastato l'Inghilterra, in nome di re Edoardo III. Ma, tra l'ottobre ed il novembre di due anni dopo, nel 1330, il nonno venne arrestato, accusato di tradimento e, prima di essere giustiziato per impiccagione, venne destituito di tutte le cariche e i titoli che aveva, per cui il piccolo Ruggero e tutta la sua famiglia venne a trovarsi in una situazione di profondo disagio.L'anno dopo inoltre Ruggero rimase orfano del padre, per cui le sue prospettive per il futuro furono ancora pi\u00f9 incerte.\nNel 1342, a Ruggero venne restituita la contea di Radnor (parte della contea di Powys, nel Galles) e, nel 1343, la contea, originaria di famiglia, di Wigmore, al confine col Galles nell'Herefordshire.\nRuggero prese parte alle campagne militari di Edoardo III in Francia e, nell'agosto del 1346, prese parte alla battaglia di Cr\u00e9cy. Prosegu\u00ec a combattere in Francia per tutto il 1347. Tornato in Inghilterra, fu convocato per il parlamento del 1348, in qualit\u00e0 di barone.\nRuggero fu tra i primi ad essere ammesso nell'Ordine della Giarrettiera e, nel 1354, a seguito della revisione della sentenza di condanna di suo nonno per tradimento, fu reinvestito del titolo di conte di March, divenendo cos\u00ec il secondo conte dopo suo nonno.Nel 1355, ottenuti diversi altri onori, segu\u00ec Edoardo III nella spedizione militare contro la Francia.\nAlla morte della nonna, Giovanna, Baronessa di Geneville (1286-1356), che era stata moglie di Ruggero Mortimer, Ruggero eredit\u00f2 diversi titoli e territori, ripristinando la contea di March, come ai tempi del nonno.\nIn quegli anni fu nominato governatore di diversi castelli tra cui quello di Dover e di Warden, nel sud-est, di Montgomery, nel Powys, di Bridgnorth nello Shropshire e di Corfe nel Dorset. Nel 1359, Ruggero fu nuovamente al seguito di Edoardo III in una nuova invasione della Francia, come connestabile, partecipando al fallito assedio di Reims e alla conquista di Auxerre.\nRuggero mor\u00ec improvvisamente, nel febbraio del 1360, a Rouvray, vicino a Avallon, in Borgogna, dove l'esercito inglese aveva posto il suo campo invernale.\nMatrimonio e figli.\nRuggero spos\u00f2 Filippa Montacute, figlia di William Montacute, 1\u00ba conte di Salisbury, da cui ebbe tre figli:"}
{"id": "2437261", "revid": "287204", "url": "https://it.wikipedia.org/wiki?curid=2437261", "title": "Rifugio Parco Antola", "text": "Il rifugio Parco Antola \u00e8 un rifugio montano costruito nel 2007 alle falde del monte Antola (1.597\u00a0m) e realizzato grazie al Parco naturale regionale dell'Antola, alla Regione Liguria - Fondazione Carige e al Ministero dell'Ambiente.\nCollocazione.\nSi trova presso lo spartiacque tra val Trebbia, Valbrevenna e val Borbera, non molto lontano dalla val Vobbia.\nGestione e servizi.\n\u00c8 gestito dal CAI sezione ligure con sede a Genova ed \u00e8 di propriet\u00e0 dell'Ente parco dell'Antola con sede a Busalla.\nHa 34 posti letto.\nEscursionismo.\nNella zona si incrociano e dipartono numerosi sentieri escursionistici, tra cui la Via del Mare da Milano-Parco Ticino-Pavia-Varzi fino al Parco di Portofino che interseca presso Torriglia l'alta via dei Monti Liguri."}
{"id": "2437264", "revid": "316995", "url": "https://it.wikipedia.org/wiki?curid=2437264", "title": "Althaea frutex", "text": ""}
{"id": "2437265", "revid": "113757", "url": "https://it.wikipedia.org/wiki?curid=2437265", "title": "Carige", "text": ""}
{"id": "2437272", "revid": "433605", "url": "https://it.wikipedia.org/wiki?curid=2437272", "title": "Llactapata", "text": "Llactapata (a volte scritto Llaqtapata) \u00e8 la combinazione di due parole quechua. Hiram Bingham, scopritore di Machu Picchu e molti altri siti inca, afferma che Llacta Pata \u00e8 un termine descrittivo: \"llacta\" significa \"citt\u00e0\" e \"pata\" significa \"un'altura\". Pi\u00f9 di un sito, quindi, veniva chiamato con questo nome.\nDescrizione.\nHiram Bingham scopr\u00ec per primo Llactapata nel 1912. \"Abbiamo trovato prove del fatto che alcuni capi Inca avessero costruito la loro casa qui, includendo nel progetto una decina o una dozzina di edifici\". \nBingham posiziona il sito \"sulla cime di una cresta tra le vallate dell'Aobamba e del Salcantay, circa 500 piedi \"[1500 metri, NdT]\" sopra a Huaquina\". \"Qui abbiamo scoperto molte rovine e due o tre rifugi moderni. Gli indiani dicono che questo posto era chiamato Llacta Pata\". Bingham non esamin\u00f2 a fondo le rovine, che rimasero non studiate per altri 70 anni.\nNel 2003 fu condotto uno studio sul sito da Thomson e Ziegler, il che permise di ipotizzare che il posizionamento sul cammino inca per Machu Picchu lo rendesse una stazione di posta durante il viaggio. Questo complesso si trova quattro chilometri ad ovest di Machu Picchu, sulla cresta che divide i bacini idrici di Aobamba e Santa Teresa. Questo studio e quelli successivi portarono alla luce un'ampia struttura complessa, e caratteristiche che legavano il sito a Machu Picchu come continuazione del percorso che portava a Vilcabmba. Llactapata potrebbe essere stato un componente della rete di luoghi cerimoniali ed amministrativi che caratterizzavano il centro regionale di Machu Picchu. Probabilmente gioc\u00f2 un importante ruolo astronomico durante i solstizi e gli equinozi.\nBingham trova un altro sito \"a Qquente, e vicino alla foce del fiume Pampaccahuana, sopra una serie di terrazze\". Il suo collega Herman Tucker afferma che il nome del luogo fosse Patallacta e che contenesse un centinaio di case. \"Al di sopra c'erano molti siti importanti tra cui Huayllabamba. Questo sito si trova a 1,5 chilometri dall'inizio del \"Tragitto Inca Classico\", che inizia al chilometro 88.\nQuesto sito ospitava numerosi abitanti, tra cui viaggiatori e soldati che dovevano gestire la collina fortificata di Willkaraqay. Un santuario con mura arrotondate, noto come Pulpituyoc, serviva per le funzioni cerimoniali e religiose.\nLlactapata fu incendiata da Manco II, il quale distrusse numerosi insediamenti lungo il cammino inca nel corso della ritirata da Cuzco del 1536, per scoraggiare l'inseguimento degli spagnoli. In parte per questo motivo, gli spagnoli non trovarono mai il percorso inca o gli insediamenti disposti lungo il tragitto.\nUn terzo sito composto da pietre scolpite ed edifici, Q'enqo, sopra a Cuzco, potrebbe essere stata la casa in cui mor\u00ec Pachakuti, chiamato Chinchaysuyu o Patallacta.\nLa pronuncia di Llaqtapata \u00e8 iakta-pata."}
{"id": "2437274", "revid": "19933", "url": "https://it.wikipedia.org/wiki?curid=2437274", "title": "Llaqtapata", "text": ""}
{"id": "2437287", "revid": "339392", "url": "https://it.wikipedia.org/wiki?curid=2437287", "title": "APSD", "text": ""}
{"id": "2437291", "revid": "24906711", "url": "https://it.wikipedia.org/wiki?curid=2437291", "title": "Settentrionalismo", "text": ""}
{"id": "2437292", "revid": "123605737", "url": "https://it.wikipedia.org/wiki?curid=2437292", "title": "Francesco di Valdambrino", "text": "\u00c8 stato un pre-rinascimentale, in attivit\u00e0 tra Trecento e Quattrocento, un amico e allievo di Jacopo della Quercia.\nBiografia.\nL'artista si form\u00f2 a Siena presso lo scultore Piero d'Angelo, padre di Jacopo della Quercia. Intorno al 1395 realizz\u00f2 la sua prima opera, la statua di \"san Savino\".\nA cavallo del 1400 l'artista lavor\u00f2 in Toscana e ne sono la dimostrazione l\u2019\"Annunciazione\" e la statua della \"Madonna con il Bambino\" per la chiesa di San Andrea entrambe nel pisano.\nNel 1401 partecip\u00f2 con Filippo Brunelleschi, Jacopo della Quercia, Simone da Colle Val d'Elsa, Niccol\u00f2 di Piero Lamberti e Niccol\u00f2 di Luca Spinelli al concorso organizzato dall'Arte di Calimala per i rilievi della seconda porta del Battistero di San Giovanni di Firenze, vinto poi da Lorenzo Ghiberti.\nDal 1408 Francesco di Valdambrino ricopr\u00ec varie cariche pubbliche a Siena, come quella di vessillifero, di gonfaloniere, consigliere del Comune, priore del Comune, revisore e castellano, mentre dal punto di vista artistico le sue opere assunsero caratteri classicheggianti abbandonando cos\u00ec la sua fase precedente definibile come giovanile. Questa transizione artistica \u00e8 ben attestata dagli \"Angeli con candelabro\" nella chiesa di San Martino e nell'\"Annunciazione\", entrambe a Siena.\nDal 1414 al 1420 l'artista svilupp\u00f2 una seconda fase creativa, caratterizzata da una solida armonia delle forme, dalla bellezza dei drappeggi e dalla serenit\u00e0 del movimento. Una terza fase creativa \u00e8 rintracciabile dopo il 1420 \u00e8d \u00e8 rilevabile nel \"sant'Antonio abate\" a Siena e nel \"san Pietro in trono\" a Montalcino. Questa fase si distinse per un manierismo tardogotico e una plasticit\u00e0 delle forme.\nll suo nome \u00e8 salito alla ribalta quando nel 1930 P.Bacci scopr\u00ec in un armadio dell'Opera del duomo di Siena tre busti di \"san Crescenzio\", \"san Savino\" e \"san Vittore\" e li identific\u00f2 con le statuette commissionate all'artista nel 1408.\nDa quel momento varie opere gli sono state attribuite, a partire dal periodo giovanile, come abbiamo visto, che ha come punto di partenza lo stile di Jacopo della Quercia, dal quale attinger\u00e0 l'amore delle figure, per arrivare alla fase pi\u00f9 matura, caratterizzata complessivamente dalla serenit\u00e0 dei volti, dalla bellezza del modellato, dalla trasparenza delle superfici, che trattengono le sue opere in un mondo di bellezza astratta."}
{"id": "2437293", "revid": "6923", "url": "https://it.wikipedia.org/wiki?curid=2437293", "title": "Rifugio Patrick Gambino", "text": "Il rifugio Patrick Gambino un rifugio sul versante nord-est monte Grammondo (1.378\u00a0m) poco lontano dal confine con la Francia.\nEscursionismo.\nIl rifugio \u00e8 raggiungibile dal versante italiano da Ventimiglia e da Olivetta San Michele, mentre dal versante francese \u00e8 raggiungibile da Sospel e Castellar.\nGestione.\n\u00c8 di propriet\u00e0 ed \u00e8 gestito dal CAI sezione Ventimiglia, ed \u00e8 incustodito. \u00c8 possibile ritirare le chiavi presso il comune di Olivetta San Michele. Ha 14 posti letto."}
{"id": "2437298", "revid": "327773", "url": "https://it.wikipedia.org/wiki?curid=2437298", "title": "Pleistocene medio", "text": ""}
{"id": "2437299", "revid": "287204", "url": "https://it.wikipedia.org/wiki?curid=2437299", "title": "League of Ireland Cup", "text": "La Coppa di Lega irlandese, o League of Ireland Cup, \u00e8 una competizione calcistica a cui partecipano tutte le squadre appartenenti alla FAI. In alcune edizioni hanno partecipato anche squadre invitate appartenenti a leghe minori o a campionati giovanili.\nIl torneo \u00e8 stato creato nel 1973 per rimpiazzare la League of Ireland Shield. A partire dal 2005 la squadra campione otteneva un posto per la Setanta Cup, attualmente il club vincitore deve affrontare un match di spareggio con i campioni della First Division per ottenere l'accesso al torneo.\nDal 2009 il torneo \u00e8 sponsorizzato dalla Electronic Arts, per questo motivo ha preso il nome di EA Sports Cup.\nFormula.\nLa formula della competizione \u00e8 cambiata diverse volte nel corso degli anni. Per molte stagioni la coppa di lega \u00e8 stata giocata prima dell'inizio del campionato; le squadre venivano divise in 6 gruppi da 4, alla seconda fase accedevano le vincenti di ogni gruppo pi\u00f9 le migliori due tra le seconde. La fase ad eliminazione diretta si svolgeva durante la stagione regolare, con turni infrasettimanali.\nNegli anni 90 \u00e8 stato adottata la formula ad eliminazione diretta, tuttavia dopo alcune edizioni si \u00e8 tornati ad una prima fase a gruppi (8 raggruppamenti da 3 squadre).\nDal 2006 il torneo ha adottato nuovamente la formula dell'eliminazione diretta in gara singola.\nAnche la finale ha cambiato formula molte volte: alcune edizioni si sono svolte in gara singola, altre con la formula dell'andata e ritorno. Attualmente la finale si gioca in gara singola sul terreno di una delle due finaliste, deciso tramite sorteggio.\nFinali.\nIn caso di doppia finale \u00e8 riportato in grassetto il risultato complessivo e nella riga sottostante i risultati delle gare di andata e ritorno."}
{"id": "2437300", "revid": "122793225", "url": "https://it.wikipedia.org/wiki?curid=2437300", "title": "Raja (Disney)", "text": "Raja \u00e8 un personaggio secondario dei film Disney \"Aladdin\", \"Il ritorno di Jafar\" e \"Aladdin e il re dei ladri\", apparso poi in seguito nell'omonima serie animata e nel remake, in quest'ultima occasione mostrato in CGI.\nPersonaggio.\nRaja \u00e8 la tigre di compagnia e di guardia di Jasmine. Leale e fedele alla principessa, attacca ogni persona che non vada a genio a Jasmine. Strappa i pantaloni al principe Achmed, uno dei pretendenti alla mano della sua padrona, tiene lontano il principe Al\u00ec Ababua (Aladdin travestito) quando Jasmine lo crede ancora superbo e montato, difende gli amici da Jafar e per questo viene trasformato in un cucciolo di tigre nella prima battaglia.\nMa Raja sa anche essere molto affettuoso. Unico amico della principessa, cui confida i suoi dubbi e le sue pene d'amore, Raja sembra essere dotato di una notevole intelligenza, poich\u00e9 capisce appieno i discorsi che gli vengono fatti.\nSi evince chiaramente che Raja \u00e8 un maschio (oltre per il forte istinto di protezione che talvolta sfocia addirittura in pura gelosia) quando il Sultano, visibilmente alterato a seguito delle continue esternazioni di indipendenza della figlia, augura alla tigre di non avere mai figlie femmine. Lo si capisce anche da come \u00e8 disegnato, visto che solo i maschi di tigre hanno peli bianchi molto sviluppati intorno al collo. Infine, Raja \u00e8 un nome maschile.\nIn un fumetto pubblicato dalla Disney, si scopre che Raja arriv\u00f2 ad Agrabah ancora cucciolo prigioniero nella gabbia di un circo proveniente dall'India (dunque Raja \u00e8 una tigre del Bengala). Jasmine riusc\u00ec a farlo evadere e lo port\u00f2 a palazzo dove \u00e8 cresciuto e si affezion\u00f2 subito alla sua salvatrice di cui divenne il migliore amico.\nNei film successivi, Raja ha un ruolo minore, infatti nel secondo appare solo in un paio di scene (quando Aladdin arriva per la prima volta a palazzo e quando cerca di dare la caccia a Iago, causando la rivelazione del pappagallo a tutti). Nel terzo fa solo un cameo nella scena finale portando il velo di Jasmine al suo matrimonio.\nNella serie animata, Raja compare in diversi episodi, quasi sempre svolgendo un ruolo di supporto al gruppo. In una puntata, Raja, Abu e Iago sono i soli personaggi che non sono afflitti dall'incantesimo di Sadira che si \u00e8 scambiata di posto con Jasmine e quindi lavorano insieme per riportare le cose alla normalit\u00e0. In un episodio anche Raja annuser\u00e0 la rosa della dimenticanza come Jasmine, diventando cos\u00ec malvagio. Una gag ricorrente della serie animata \u00e8 che Raja non sopporta Iago e cerca sempre di mangiarselo salvo poi risputarlo tutto intero e incolume.\nNella versione live-action Raja \u00e8 sostanzialmente lo stesso in termini di protettivit\u00e0 nei confronti di Jasmine, arrivando anche qui ad attaccare un arrogante principe, il principe Anders, venuto ad Agrabah per chiedere la principessa in sposa. A differenza, per\u00f2, della versione animata, qui Raja, dopo aver incontrato Aladdin, si mostra docile ed amichevole, con grande stupore di Jasmine, e quando poi il ragazzo si ripresenta spacciandosi come principe Al\u00ec Ababua, la tigre, dopo un'iniziale diffidenza, lo riconosce e di nuovo lo accoglie e lascia che il giovane parli con l'amica. Tuttavia, anche per motivi di realismo, il personaggio risulta molto meno espressivo e la sua personalit\u00e0 ne esce molto meno definita, venendo rilegata al minimo."}
{"id": "2437302", "revid": "165042", "url": "https://it.wikipedia.org/wiki?curid=2437302", "title": "Calettamento", "text": ""}
{"id": "2437304", "revid": "298229", "url": "https://it.wikipedia.org/wiki?curid=2437304", "title": "Niue Soccer Tournament", "text": ""}
{"id": "2437305", "revid": "339392", "url": "https://it.wikipedia.org/wiki?curid=2437305", "title": "FAI League Cup", "text": ""}
{"id": "2437306", "revid": "28592", "url": "https://it.wikipedia.org/wiki?curid=2437306", "title": "Storia dell'Architettura", "text": ""}
{"id": "2437308", "revid": "111048024", "url": "https://it.wikipedia.org/wiki?curid=2437308", "title": "Angie Sage", "text": "Cresciuta tra la valle del Tamigi, Londra e il Kent vive in una vecchia casa con tunnel sotterraneo in Cornovaglia. \u00c8 autrice della serie di libri \"Septimus Heap\". \u00c8 inoltre illustratrice di molti libri per bambini."}
{"id": "2437310", "revid": "767487", "url": "https://it.wikipedia.org/wiki?curid=2437310", "title": "Rifugio Silvio Lepanto", "text": "Il rifugio Silvio Lepanto \u00e8 un rifugio delle Alpi Liguri che si trova sul versante sud-est del monte Gray (2.014\u00a0m).\nCollocazione.\nIl rifugio si trova non lontano dal confine con la Francia e dallo spartiacque tra val Roia, val Nervia e valle Argentina.\nOccupa parte di un'ex caserma militare ed \u00e8 incustodito.\nGestione.\n\u00c8 di propriet\u00e0 del CAI sezione Ventimiglia che lo gestisce.\nEscursionismo.\n\u00c8 possibile raggiungere il rifugio da Saorgio (F), Pigna (I) e Molini di Triora (I).\nNella zona si incrociano e dipartono numerosi sentieri escursionistici, tra cui l'alta via dei Monti Liguri."}
{"id": "2437311", "revid": "106908", "url": "https://it.wikipedia.org/wiki?curid=2437311", "title": "Gilbert H\u00e9rail", "text": "Biografia.\nNacque ad Aragona in Spagna ed entro dell'Ordine dei Templari in giovane et\u00e0. Visse nella provincia di Provenza e Aragona, dove prese parte alla Reconquista, e divenne Maestro della provincia nel 1190. Nel 1193, alla morte del Gran maestro Robert de Sabl\u00e9, divenne Gran Maestro dei Templari e l'anno successivo la sua elezione, nel 1194 papa Celestino III conferm\u00f2 ai templari tutti i privilegi concessi dalla bolla \"Omne Datum Optimum\". H\u00e9rial fu noto per la sua volont\u00e0 di mantenere la pace i cristiani e i musulmani firmata da Riccardo I d'Inghilterra con Saladino, nonostante alcuni non erano d'accordo e che vedevano il Gran Maestro come un traditore in accordo con i nemici.\nDurante la sua reggenza l'astio tra i Templari e i cavalieri Ospitalieri aument\u00f2. L'arbitrato di papa Innocenzo III and\u00f2 a favore dei Gerosolmitani perch\u00e9 il Papa non poteva dimenticare che i Templari avevano firmato degli accordi con Al-'Adil I, fratello di Saladino. Un altro risultato di Gilbert Horal era stata la presa di tempo per organizzare e consolidare i possedimenti dei Templari in Francia e Apulia. In Spagna, i Templari presero parte attiva nella Reconquista, e ottennero la fortezza di Alfambra da Alfonso II di Aragona come ricompensa per i loro sforzi in battaglia. Mor\u00ec il 21 dicembre 1200 durante la Quarta Crociata."}
{"id": "2437316", "revid": "438678", "url": "https://it.wikipedia.org/wiki?curid=2437316", "title": "Borurazione", "text": ""}
{"id": "2437323", "revid": "113757", "url": "https://it.wikipedia.org/wiki?curid=2437323", "title": "Rifugio Monte Gray - Silvio Lepanto", "text": ""}
{"id": "2437324", "revid": "372624", "url": "https://it.wikipedia.org/wiki?curid=2437324", "title": "Area naturale protetta di interesse locale Val d'Orcia", "text": ""}
{"id": "2437325", "revid": "1543377", "url": "https://it.wikipedia.org/wiki?curid=2437325", "title": "Fondazione di Francia", "text": "The Fondazione di Francia (in francese \"Fondation de France\") \u00e8 un organo amministrativo indipendente che \u00e8 stato istituito dal governo francese in uno sforzo per stimolare e promuovere lo sviluppo della filantropia in Francia. \nStoria.\nQuesta fondazione \u00e8 stato stabilito in 1969 per incoraggiare lo sviluppo di tutte le forme di filantropia riservata. \nIl fondazione permette agli individui o alle aziende di generare le nuove entit\u00e0 filantropiche nell'ambito del visto si stampi del \"Fondation de France.\" \nQuesta organizzazione ha identificato le zone specifiche in cui essere implicato -- anziani o disabile, il beneficio dei bambini, salute, ricerca medica e scientifica, coltura e l'ambiente.\nIl fondazione promuove la professionalit\u00e0 nell'amministrazione delle imprese filantropiche in Francia ed Europa. "}
{"id": "2437326", "revid": "110157", "url": "https://it.wikipedia.org/wiki?curid=2437326", "title": "Campionato greco di calcio a 5 1997-1998", "text": "Il Campionato greco di calcio a 5 1997-1998 \u00e8 stato il primo Campionato greco di calcio a 5, disputato durante la stagione 1997/1998. La prima fase si \u00e8 composta di otto mini-gironi che dovevano designare le sedici formazioni che dovevano disputare la seconda fase, in realt\u00e0 le qualificate alla fase finale furono solo 14, con Proteas Lamia e Nikiforos D. ammesse direttamente ai quarti di finale.\nOttavi.\nAl turno successivo: Proteas Lamia e Nikiforos D."}
{"id": "2437327", "revid": "1154737", "url": "https://it.wikipedia.org/wiki?curid=2437327", "title": "Rifugio Franco Allavena", "text": "Il Rifugio Franco Allavena \u00e8 il pi\u00f9 alto rifugio della Liguria aperto tutto l'anno, di propriet\u00e0 di Regione Liguria in concessione al CAI di Bordighera situato in localit\u00e0 colla Melosa a 1.545 m s.l.m. nel comune di Pigna sul versante sud-est monte Grai (2.014 m s.l.m.) e poco lontano dal confine con la Francia e dallo spartiacque tra val Roia, val Nervia e valle Argentina.\nStoria.\nNel 1947 a Bordighera venne fondata la sezione del CAI sotto la presidenza di Franco Allavena, e fin dall'inizio si inizi\u00f2 a parlare della possibilit\u00e0 di costruire un rifugio alpino di propriet\u00e0 della sezione, e venne cos\u00ec individuata una casermetta in localit\u00e0 colle Melosa, da ristrutturare ed essere adibita a rifugio.\nIl rifugio venne inaugurato nell'ottobre 1977 e intitolato alla figura di Allavena scomparso poco tempo prima. Venne inaugurata anche una pista di sci di fondo ad anello di 5\u00a0km di lunghezza, che alcuni anni dopo richiese la necessit\u00e0 di adeguamento delle strutture ricettive con la costruzione del Centro fondo \"Caldi Nello\". \nContemporaneamente prese corpo il progetto di un nuovo rifugio sfruttando la caserma dismessa nelle immediate vicinanze dell'attuale rifugio Allavena che venne inaugurato il 3 settembre 1994.\nAccessi.\nIl rifugio \u00e8 raggiungibile a piedi dagli abitati di Triora, lungo un sentiero di circa 4 ore, da Briga lungo un sentiero di 5 ore che tocca anche l'Alta Via dei Monti Liguri e da Buggio dove partono due sentieri che consentono di arrivare in circa 4 ore a colle Melosa e quindi al rifugio.\nIl rifugio \u00e8 comunque raggiungibile durante l'anno in automobile grazie a una strada asfaltata, che proviene dall'incrocio delle strade che salgono rispettivamente dalla val Nervia e dalla valle Argentina.\nAttivit\u00e0.\nNovit\u00e0 2019 Noleggio e-bike, guide e organizzazione di eventi e avventure attraverso le Alpi Liguri.\nDal rifugio Allavena \u00e8 possibile partire per compiere suggestive escursioni lungo il sentiero degli alpini sul monte Toraggio, si pu\u00f2 percorrere l'Alta Via dei Monti Liguri che aggira a ovest il monte Pietravecchia verso il passo della Valletta oppure si pu\u00f2 percorrere la gola dell'Incisa, un percorso attrezzato che richiede un minimo di esperienza alpinistica.\nAltri sentieri percorrono monte Pietravecchia, monte Grai e per gli amanti di fortificazioni, dal rifugio Allavena \u00e8 possibile seguire una vecchia strada militare che conduce alle fortificazioni del Vallo Alpino occidentale del Balcone di Marta (pi\u00f9 grande complesso fortificato in caverna delle alpi occidentali) un suggestivo insieme di caserme e batterie rivolte verso il territorio francese costruite negli anni trenta, come seconda linea difensiva a protezione di un eventuale attacco francese durante la seconda guerra mondiale.\nIl Sentiero degli Alpini \u00e8 stato dimezzato da una grossa frana del Monte Toraggio, \u00e8 comunque percorribile un anello utilizzando l'Alta Via dei Monti Liguri che si incontra al Passo dell'Incisa."}
{"id": "2437328", "revid": "1543377", "url": "https://it.wikipedia.org/wiki?curid=2437328", "title": "Charles Simi\u0107", "text": "Inizi\u00f2 la propria carriera nella prima met\u00e0 degli anni settanta con uno stile letterario minimalista, nel tempo divenuto sempre pi\u00f9 riconoscibile. Scrive di diversi argomenti, dal jazz all'arte alla filosofia. Nel 1990 \u00e8 stato insignito del Premio Pulitzer per la poesia per l'opera \"The World Doesn't End\". Nel 1999 per l'opera Jackstraws fu insignito dal New York Times del titolo di Notable Book of the Year.\nBiografia.\nPrimi anni.\nSimic \u00e8 nato a Belgrado, nell'ex Iugoslavia e l'essere cresciuto in un'Europa lacerata dalla seconda guerra mondiale ha influenzato notevolmente la sua visione del mondo. In un'intervista al \"Cortland Review\" egli ebbe a dire: \"L'essere uno dei milioni di profughi ebbe un grande effetto su di me. Oltre alla mia sfortunata vicenda, ho avuto modo di sentirne molte altre. Sono ancora stupito di tutta la vilt\u00e0 e stupidit\u00e0 a cui ho assistito durante la mia vita.\"\nSimic emigr\u00f2 verso gli Stati Uniti con la sua famiglia nel 1954 quando aveva sedici anni. Crebbe a Chicago e ricevette il suo Bachelor of Arts dalla New York University. Simic \u00e8 professore emerito di Letteratura americana e scrittura creativa all'Universit\u00e0 del New Hampshire e vive sulla spiaggia del Bow Lake a Strafford nel New Hampshire.\"\nCarriera.\nLa sua fama inizi\u00f2 a delinearsi nella prima met\u00e0 degli anni settanta, quando si fece notare come uno scrittore dallo stile minimalista, che scriveva nitide, immaginifiche poesie che, alla maniera di William Blake, prendono spunto da oggetti concreti, poeticamente utilizzati per estrapolare l'universo.\nCon gli anni, lo stile di Simic \u00e8 divenuto sempre pi\u00f9 immediatamente riconoscibile. La critica si \u00e8 spesso riferita alle sue poesie come \"strettamente costruite come scatole cinesi\". Simic stesso ha detto di s\u00e9: \"Le parole fanno l'amore sulla pagina come mosche nella calura estiva e il poeta non ne \u00e8 altro che lo spettatore stupefatto.\" L'affermazione sottende la filosofia di Simic, secondo cui la vera arte deve trascendere la persona ed essere pi\u00f9 grande del suo creatore.\nEgli scrive, in maniera meditata, su argomenti assai disparati, come il jazz, l'arte in generale, o la filosofia. Esercita una considerevole influenza non solo come poeta, ma anche come traduttore, saggista e filosofo, esprimendosi sullo stato attuale della Poesia americana. In passato si \u00e8 occupato di poesia come redattore del The Paris Review, ruolo in cui \u00e8 stato sostituito da Dan Chiasson.\nSimic \u00e8 stato nella giuria dell'edizione 2007 del premio Griffin Poetry Prize e continua a contribuire su argomenti di poesia e prosa su \"The New York Times Book Review\". Nel 2007 Simic ha ricevuto la somma di 100.000 US$ del Wallace Stevens Award dall'Academy of American Poets quale riconoscimento della sua nitida e comprovata maestria nell'arte poetica. Simic \u00e8 stato scelto da James Billington per essere il quindicesimo Poeta laureato della Library of Congress, succedendo a Donald Hall. Nella motivazione Billington faceva riferimento alla \"qualit\u00e0 piuttosto sbalorditiva e originale della sua poetica\"."}
{"id": "2437329", "revid": "135224", "url": "https://it.wikipedia.org/wiki?curid=2437329", "title": "Ibrahim Souss", "text": "\u00c8 stato rappresentante in Francia dell'OLP, all'UNESCO dal 1975 al 1980 e ambasciatore di Palestina in Senegal dal 1983 al 1985. Nel 1998 \u00e8 diventato vicedirettore generale, nonch\u00e9 direttore regionale del Centro Internazionale del Lavoro. Nel 2003 ha occupato il posto di vicerettore dell'universit\u00e0 Al-Qods di Gerusalemme. Oggi insegna Scienze politiche presso diverse Universit\u00e0 \u2013 tra le altre l'Institut Catholique d'\u00c9tudes Sup\u00e9rieures (Ices) di Roche sur Yon \u2013 e scuole europee, tra cui l'Accademia Militare di Saint Cyr Co\u00ebtquidan, la Geneve School of Diplomacy e la Webster University.\nBiografia.\nIbrahim Souss ha compiuto i suoi studi presso l'Institut d'\u00e9tudes politiques e alla \u00c9cole Normale de Musique di Parigi, nonch\u00e9 al Royal College of Music di Londra. \u00c8 dottore in Scienze Politiche all'Universit\u00e0 di Parigi.\nOltre alla professione politica, porta avanti la sua carriera musicale come pianista compositore e quella letteraria come poeta, romanziere e saggista politico."}
{"id": "2437331", "revid": "1543377", "url": "https://it.wikipedia.org/wiki?curid=2437331", "title": "Eva Habermann", "text": " \nCarriera.\nDopo alcune brevi apparizioni in varie serie per la televisione tedesca e dopo aver condotto nel 1995 e nel 1996 lo show per bambini Pumuckl TV ottiene nel 1997 il suo primo ruolo importante nella miniserie Lexx in cui interpreta in ruolo di Zev Bellringer, presente in tutti e quattro gli episodi della prima serie.\nIn attesa della seconda stagione del programma che l'ha resa famosa appare come guest star in altri telefilm, tra i quali \"Il commissario Rex\". I numerosi impegni le rendono impossibile partecipare alla seconda stagione di Lexx, della quale riuscir\u00e0 a girare soltanto i primi due episodi.\nPartecipa in seguito in ruoli di rilievo alle serie TV Die Strandclique e Invincibili angeli ed \u00e8 nel cast anche di alcuni film per il cinema, il pi\u00f9 importante dei quali \u00e8 Il Clown, tratto dall'omonima serie televisiva."}
{"id": "2437332", "revid": "22229", "url": "https://it.wikipedia.org/wiki?curid=2437332", "title": "Expo 2015 - Stati generali", "text": ""}
{"id": "2437333", "revid": "287204", "url": "https://it.wikipedia.org/wiki?curid=2437333", "title": "Llanganabal", "text": "Biografia.\nNel 1560 Llanganabal viene elencato tra i cacique che possedevano una encomienda lungo il fiume B\u00edo B\u00edo poco dopo lo scoppio della rivolta Mapuche del 1561. Nel 1569 Llanganabal era diventato comandante dell'esercito araucaniano, con Millalelmo ed altri capitani come subordinati. Per resistere agli spagnoli che stavano bruciando i campi e case sulla riva meridionale del Bio Bio, Millalelmo eresse una fortezza su una collina di Catirai, in un luogo difficile da raggiungere a causa di ripide salite boscose. Nonostante gli avvisi di Lorenzo Bernal del Mercado che ne aveva esaminato la posizione, furono le notizie spagnole dal Cile e la guerra di Arauco che convinsero il governatore Melchor Bravo de Saravia ad ordinare a Mart\u00edn Ruiz de Gamboa di prendere il comando ed attaccare il nemico. Nel frattempo Llanganabal aveva radunato tutto il suo esercito per resistere all'attacco. Gli uomini di Gamboa furono duramente sconfitti mentre cercavano di arrampicarsi per raggiungere il forte di Llanganabal."}
{"id": "2437342", "revid": "122333147", "url": "https://it.wikipedia.org/wiki?curid=2437342", "title": "HMS Manchester (15)", "text": "La HMS \"Manchester\" (Pennant number C15), \u00e8 stata un incrociatore leggero Classe Town, tipo \"Gloucester\", della Royal Navy. Venne impostata nei cantieri Hawthorn Leslie di Hebburn nel marzo 1936, varata nell'aprile dell'anno seguente ed entr\u00f2 in servizio il 4 agosto 1938. Ebbe una carriera relativamente breve ma molto attiva durante la seconda guerra mondiale.\nServizio.\n1939-1940.\nAllo scoppio della guerra la \"Manchester\" era in servizio nelle Indie Orientali con il Quarto Squadrone Incrociatori, ma venne immediatamente richiamata in patria, dove arriv\u00f2 il 25 novembre 1939. Serv\u00ec quindi nella \"Home Fleet\" con base a Scapa Flow, con compiti di pattuglia nel Mare del Nord. Durante una di queste missioni il 21 febbraio 1940 cattur\u00f2 il mercantile tedesco \"Wahehe\". Partecip\u00f2 poi alle operazioni della Campagna di Norvegia, durante la quale ottenne il suo primo Battle Honour. In seguito venne trasferita nell'estuario dell'Humber con compiti anti invasione fino al 15 settembre, quando venne distaccata nel Mediterraneo per partecipare all'Operazione Collar, un convoglio veloce diretto a Malta ed Alessandria d'Egitto. Il 27 novembre successivo partecip\u00f2 alla Battaglia di Capo Teulada, senza ricevere danni. Il 13 dicembre la \"Manchester\" fu di ritorno in patria, dove pass\u00f2 i primi quattro mesi dell'anno successivo in cantiere per un raddobbo.\n1941-1942.\nDurante la sortita della \"Bismarck\", nella seconda met\u00e0 di maggio, pattugli\u00f2 lo Stretto di Danimarca. Nel luglio successivo torn\u00f2 nel Mediterraneo per scortare un importante convoglio diretto a Malta, ma il 23 luglio venne colpita a dritta da un siluro lanciato da un aereo italiano e gravemente danneggiata. Delle riparazioni temporanee vennero intraprese a Gibilterra, successivamente venne trasferita a Filadelfia per le riparazioni definitive. I lavori vennero completati il 27 febbraio 1942, dopodich\u00e9 torn\u00f2 a Portsmouth, dove le ultime riparazioni vennero completate per la fine di aprile. Al ritorno in servizio venne inquadrata nella \"Home Fleet\" nella prima settimana di maggio, successivamente scort\u00f2 un convoglio artico diretto in Unione Sovietica e partecip\u00f2 al rinforzo dell'isola di Spitsbergen. In agosto venne riassegnata al Mediterraneo.\nPrese quindi parte all'Operazione Pedestal, che aveva come obiettivo quello di rifornire Malta, sotto assedio da parte delle forze dell'asse e sottoposta a continui bombardamenti. La battaglia che segu\u00ec, ricordata con il nome di Battaglia di mezzo agosto, caus\u00f2 diverse importanti perdite alle forze inglesi, inclusa la perdita della portaerei \"Eagle\". Durante l'operazione, il 13 agosto, la \"Manchester\" venne silurata dai motosiluranti \"MS 16\" e \"MS 22\", rimanendo gravemente danneggiata. Successivamente la nave venne autoaffondata vista l'impossibilit\u00e0 di ripararla o di trainarla in porto.\nIl suo comandante, il Capitano Harold Drew, venne deferito alla Corte Marziale, in quanto l'Ammiragliato credeva che la nave potesse essere salvata e fosse capace di raggiungere un porto neutrale. Il Capitano venne ritenuto colpevole, il suo operato venne censurato ed espulso dal servizio. Fu una decisione molto controversa, in quanto la \"Manchester\" al momento dell'autoaffodamento si trovava gravemente danneggiata ed il timore del Capitano Drew era che potesse cadere in mani nemiche insieme a tutta la sua apparecchiatura radar.\nAlcuni marinai vennero recuperati successivamente da navi alleate, mentre altri vennero catturati e tenuti prigionieri dalla Francia di Vichy in Tunisia.\nDurante la sua breve carriera la \"Manchester\" ricevette quattro \"Battle Honours\"."}
{"id": "2437343", "revid": "372624", "url": "https://it.wikipedia.org/wiki?curid=2437343", "title": "Area naturale protetta di interesse locale Lago di Chiusi", "text": ""}
{"id": "2437348", "revid": "729019", "url": "https://it.wikipedia.org/wiki?curid=2437348", "title": "Danny Basham", "text": "Meglio noto con lo pseudonimo Danny Basham o con quello di Damaja, nel corso della sua carriera ha lottato nella World Wrestling Entertainment e nella Total Nonstop Action Wrestling. Ha composto per molti anni il tag team dei Basham Brothers assieme a Doug Basham. Ha lottato anche nel circuito indipendente.\nCarriera.\nDanny Basham debutta in WWE nel 2003 come membro dei Basham Brothers, un tag team formato con Doug Basham, suo fratello nelle storyline. Il loro primo match nella WWE avviene il 29 maggio, sconfiggendo Rikishi e Brian Kendrick. Pi\u00f9 avanti si unisce ai Basham Brothers anche Shaniqua. In questo periodo i due adottano una gimmick da sadomasochisti.\nIl 23 ottobre i Basham Brothers vincono i WWE Tag Team Titles contro i Los Guerreros in un'edizione di SmackDown! I Basham Brothers perdono i loro titoli nel Febbraio del 2004 al Pay Per View WWE No Way Out contro Rikishi e Scotty 2 Hotty.\nPassano molti mesi nell'anonimato, in cui Shaniqua lascia il gruppo. I Basham Brothers decidono quindi di entrare nel The Cabinet, una stable capitanata dall'allora campione WWE John Bradshaw Layfield il 25 novembre 2004. Essi ricevono sotto questa stable l'appellativo di \"Co-Segretari alla Difesa\". I due riescono a rivincere i titoli di coppia, che poi perdono contro Rey Mysterio ed Eddie Guerrero a WWE No Way Out il 20 febbraio 2005. Il 16 giugno 2005, stanchi di JBL, i due escono dalla stable.\nLa coppia si scioglie con la WWE Draft Lottery del 30 giugno 2005: Danny passa al roster di Raw mentre Doug rimane a SmackDown!\nIl 7 marzo 2007 i Basham Brothers hanno fatto ritorno nella OVW, sconfiggendo Wyatt Young e Mike Tolar in un dark match.\nDanny Basham (ora Damaja) debutt\u00f2 assieme a Doug Basham (o pi\u00f9 semplicemente Basham) nella Total Nonstop Action il 13 aprile 2007 durante una puntata di iMPACT!. I due si allearono a Christy Hemme ed a Sacrifice 2007 sconfissero i rivali della Hemme Kip James e Lance Hoyt in un tag team match.\nNell'agosto del 2007 Damaja e Basham vennero licenziati dalla TNA.\nTitoli e riconoscimenti.\nPro Championship Wrestling\nOhio Valley Wrestling\nWorld Wrestling Entertainment"}
{"id": "2437350", "revid": "124931985", "url": "https://it.wikipedia.org/wiki?curid=2437350", "title": "Luigi Albertelli", "text": "Biografia.\nNato in una famiglia di origini piacentine, negli anni cinquanta pratica attivamente l'atletica leggera nella corsa veloce, diventando campione italiano giovanile e poi campione italiano nella staffetta 4x400 e vestendo la maglia azzurra.\nNegli anni sessanta si dedica alla musica e alla pittura. Vincendo il \"Festival di Sanremo 1969\" con la canzone \"Zingara\" su musica di Enrico Riccardi, con cui forma un sodalizio duraturo, inizia a dedicarsi esclusivamente alla musica in qualit\u00e0 di paroliere. \nCome poi ha dichiarato lo stesso Albertelli, l'ispirazione per il testo di \"Zingara\" gli arriv\u00f2 da un libro di David Herbert Lawrence (l'autore di \"L'amante di Lady Chatterly\") intitolato \"La vergine e lo zingaro\". Il brano era destinato inizialmente a Gianni Morandi il quale la fece ascoltare a Bobby Solo nel corso del Cantagiro del 1968. Da quell'ascolto si decise che l'avrebbe invece cantata quest'ultimo, in coppia con Iva Zanicchi. Proprio la versione dell\"'aquila di Ligonchio\" rimase quella pi\u00f9 nota. La canzone vender\u00e0 nel mondo oltre tre milioni di dischi in italiano.\nInizia da allora un'intensa attivit\u00e0 che lo porter\u00e0 a scrivere oltre mille canzoni, tra cui: \"Io mi fermo qui\" (Dik Dik e Donatello, Sanremo 1970), \"Come \u00e8 dolce la sera\" (Donatello e Marisa Sannia 1971), \"Malattia d'amore\" (Donatello, vincitrice de \"La Gondola d'argento\" alla \"Mostra Internazionale di Musica Leggera\" di Venezia 1970), \"Donna sola\" (Mia Martini, vincitrice \"Gondola d'oro\" alla \"Mostra Internazionale di Musica Leggera\" di Venezia), \"La mia estate con te\" (Fred Bongusto, 1976), \"Ninna nanna\" (Caterina Caselli), \"Fiume azzurro\" (Mina 1972) riadattata poi, in lingua spagnola, da M\u00f3nica Naranjo nel 2000 con il titolo \"Sobrevivire\", vendendo oltre un milione e mezzo di copie, \"Giorni\" (Mina 1977), \"Un corpo e un'anima\" (Wess e Dori Ghezzi, vincitrice dell'ultima edizione di \"Canzonissima 1974\").\nI successi proseguono con \"Da troppo tempo\" (Milva, terza classificata a Sanremo 1973), \"Un giorno insieme\" (Nomadi 1973), \"Casa mia\" (Equipe 84 1971), \"Aria di casa\" (Sammy Barbot 1981), \"Sar\u00e0 la nostalgia\" (Sandro Giacobbe 1982), \"Why\" (Randy Crawford). Per Patty Pravo scrive l'intero album \"Patty Pravo\", soprannominato \"Biafra\" dai fan, \"Ricominciamo\" (Adriano Pappalardo 1979), \"La notte dei pensieri\" per Michele Zarrillo, vincitrice del \"Festival di Sanremo 1987\" nella \"Sezione Giovani\", \"Sempre sempre sempre\" (Mina e Celentano nel 1998).\nAlle canzoni di Luigi Albertelli e di Enrico Riccardi si deve l'affermazione sulla scena musicale negli anni '70 di Giampiero Anelli, un idraulico di Pavia che prender\u00e0 il nome d'arte di Drupi. Tutto nasce con la canzone \"Vado via\" che in italia inizialmente passa inosservata, arrivando ultima al \"Festival di Sanremo\" del 1973 e che vola al primo posto nella Hit Parade in Francia, in tutta Europa e nel mondo. La canzone sar\u00e0 interpretata all'estero da diversi cantanti di successo, compresa Anni-Frid Lyngstad degli ABBA, nella versione in svedese intitolata \"Aldrig mej\". Per il cantante scrive anche altri successi come \"Piccola e fragile\", \"Sereno \u00e8\", \"Sambari\u00f2\".\nNel 1983 scrive i testi di alcuni dei brani di \"Un po' di Zucchero\", album d'esordio di Zucchero Fornaciari. Dal 1984 al 1987 si occupa, in qualit\u00e0 di produttore musicale e autore dei testi, di tutti i lavori discografici di Fiordaliso per la quale scrive, oltre alla sua hit pi\u00f9 nota \"Non voglio mica la luna\" anche gli altri due successi sanremesi \"Il mio angelo\" e \"Fatti miei\". Luigi Albertelli \u00e8 l\u2019autore di cui Mia Martini abbia cantato il maggior numero di testi, 23, esclusi gli inediti.\nIntensa la sua attivit\u00e0 di autore di sigle per telefilm e cartoni animati. La sua prima sigla per la televisione di enorme successo \u00e8 \"Furia\" del 1977, interpretata da Mal su musica degli Oliver Onions che riuscir\u00e0 a superare il milione e seicentomila copie vendute. L'anno successivo scrive il testo e produce insieme a Vince Tempera (autore delle musiche) il brano \"Ufo Robot\" e tutto l'album \"Atlas UFO Robot\", bissando un altro risultato clamoroso. Negli anni seguenti crea una serie di sigle famose, come \"Goldrake\", \"Capitan Harlock\", \"Daitarn III\", \"la Ballata di Bo e Luke\", \"Nano Nano\", \"Dallas\", \"George e Mildred\", \"Anna dai capelli rossi\", \"Hello! Spank\", \"Capitan Futuro\", \"Rem\u00ec le sue avventure\", \"L'Apemaia va\", \"Astro Robot\", \"La Principessa Zapphire\", \"Huck e Jim\", \"Tekkaman\" e molte altre. Nel 2015 riceve il premio \"Romics d'Oro Musicale\" e tanti altri riconoscimenti legati al suo lavoro dedicato alle sigle.\nAlbertelli \u00e8 stato anche autore televisivo collaborando con: Gianni Morandi (\"10 Hertz\"), Loretta Goggi (\"Loretta Goggi in quiz\"), Elisabetta Gardini (\"Caff\u00e8 Italiano\"), Iva Zanicchi (\"Cento milioni pi\u00f9 Iva\"), Serena Dandini (\"Producer\"), Alba Parietti (\"La Piscina\"), Piero Chiambretti (\"Complimenti per la trasmissione\"). Ha ideato i programmi \"Pentatlon\" e \"Telemike\" con Mike Bongiorno e ricopre dal 1985 al 1987 il ruolo di notaio nel quiz \"Pentatlon\" dello stesso Mike Bongiorno. Nel campo pubblicitario realizza jingle musicali: tra i pi\u00f9 importanti quelli per Coca Cola, Sprite, Brooklin. \nNel 2009 scrive le liriche del musical \"Il libro della giungla\". Dal 2017 inizia la produzione della cantastorie Furia, sua ultima scoperta. \nIl 3 giugno 2018 \u00e8 ospite a \"Che tempo che fa\" di Fabio Fazio, in diretta su Rai 1. Il 15 giugno 2018 \u00e8 ospite di Gigi Marzullo a \"Sottovoce\".\nMuore all'et\u00e0 di 86 anni nella citt\u00e0 natale per le conseguenze di una caduta."}
{"id": "2437351", "revid": "486946", "url": "https://it.wikipedia.org/wiki?curid=2437351", "title": "Coalici\u00f3n C\u00edvica", "text": ""}
{"id": "2437352", "revid": "307923", "url": "https://it.wikipedia.org/wiki?curid=2437352", "title": "Concertaci\u00f3n", "text": ""}
{"id": "2437353", "revid": "352448", "url": "https://it.wikipedia.org/wiki?curid=2437353", "title": "Inversione Brunhes-Matuyama", "text": ""}
{"id": "2437355", "revid": "1543377", "url": "https://it.wikipedia.org/wiki?curid=2437355", "title": "Azione di esecuzione", "text": "L'azione (civile) spetta ad un soggetto giuridico per la realizzazione di un diritto soggettivo di cui lo stesso \u00e8 titolare.\nTra i vari tipi di azioni \"nominate\" annoveriamo, tra le altre, l'azione esecutiva.\nEssa \u00e8 da intendersi quale azione destinata a realizzare, qualora non vi sia l'adempimento spontaneo del debitore, l'ottemperanza al giudicato - o al titolo esecutivo pi\u00f9 in generale - tramite un adempimento coattivo o forzoso, garantito dall'ordinamento giuridico.\nL'azione di esecuzione del giudicato \u00e8 dunque un particolare tipo di azione esecutiva, che assolve ad una funzione di tutela cosiddetta \u201cconformativa\u201d, fondata su un principio costituzionale: il principio della effettivit\u00e0 della tutela giurisdizionale dei diritti e degli interessi legittimi dei cittadini, correlato alla garanzia di cui all'art. 24 della Costituzione.\nL'azione esecutiva si realizza mediante il processo esecutivo che \u2013 cos\u00ec come quello di cognizione, nel quale \u00e8 prevista la forma della sentenza anche per stabilire la regolarit\u00e0 del procedimento e la conseguente possibilit\u00e0 della pronuncia in merito \u2013 rappresenta l'esigenza di porre in essere una sequenza procedimentale e legale di atti governati dal Giudice.\nIl processo di esecuzione, quale procedura esecutiva individuale, va distinto dalle procedure concorsuali e da quelle collettive (class action).\nIl processo esecutivo \u00e8 in sostanza rivolto alla soddisfazione dell'interesse del creditore, che deve ottenere la soddisfazione dei propri interessi nel quadro e con le garanzie dell'ordinamento giuridico, con le modalit\u00e0 previste dal giudice. Si affianca al processo di cognizione, diversamente rivolto all'accertamento del diritto, all'ottenimento di una sentenza di condanna ovvero alla costituzione, modificazione o estinzione di un rapporto giuridico.\nIl processo esecutivo presuppone l'esistenza di un valido titolo esecutivo.\nIl processo esecutivo, e perci\u00f2 l'azione esecutiva che con esso si esercita, \u00e8 imperniato, come \u00e8 noto, sul titolo esecutivo, il quale \u2013 costituendo la condizione necessaria perch\u00e9 sia fornita la tutela giudiziaria esecutiva \u2013 elimina ulteriori indagini immediate di accertamento.\nEsiste, per\u00f2, un sistema di tutela \u2013 non solo per il debitore, ma anche per il creditore e per qualsiasi terzo che possa essere coinvolto nell'esecuzione \u2013 al fine di stabilire se l'azione esecutiva sia esercitata:\nTale sistema di tutele \u00e8 rappresentato delle opposizioni esecutive (all'esecuzione, agli atti esecutivi, di terzo all'esecuzione), le quali costituiscono \u00abrimedi giudiziali di fronte ad esecuzione minacciata o pendente, la quale sia materialmente o processualmente illegittima, e introducono processi di cognizione strutturalmente autonomi rispetto al processo di esecuzione, ma funzionalmente ad esso collegati, in quanto destinati a produrre effetti sul suo corso\u00bb. Esse dunque non possono proporsi prima dell'inizio dell'esecuzione n\u00e9 quando l'esecuzione sia terminata.\nInoltre l'opposizione \"agli atti\", e solo essa, non si risolve un semplice incidente del processo esecutivo, ma in un vero e proprio giudizio (incidentale) di cognizione.\nIl processo esecutivo si conclude normalmente con l'espropriazione forzata.\nL'esecuzione forzata.\nL'esecuzione forzata in generale costituisce una forma di tutela giurisdizionale che mira alla realizzazione coattiva, per il tramite del giudice dell'esecuzione, dei diritti (previamente e formalmente accertati nel titolo esecutivo) sulla base delle norme poste nel libro terzo del codice di procedura civile, in quanto il debitore non ha prontamente dato esecuzione spontanea alla propria obbligazione oppure ha manifestato intento contrario.\nL'esecuzione forzata \u00e8 volta, quindi, a ottenere un risultato uguale o equivalente a quello che avrebbe dovuto porre in essere spontaneamente un altro soggetto, in attuazione di un obbligo giuridico.\nIl libro quarto e sesto del codice civile ne disciplinano invece gli aspetti sostanziali, mentre per quanto riguarda l'esecuzione del giudicato amministrativo esistono regole particolari a cui si rinvia.\nAutorevole dottrina ha ritenuto che nel processo di esecuzione il giudice gestisce un contraddittorio solo eventuale, che si instaura a seguito di opposizione, per cui in effetti la tutela del debitore ne risulterebbe normalmente attenuata.\nUna tesi contrapposta sostiene invece che il giudice della esecuzione prima di compiere qualunque scelta procede alla audizione delle parti, onde per cui l'organo giurisdizionale si trova sempre in una posizione di garanzia e tutela e l'azione non sarebbe unilaterale.\nL'esecuzione forzata, in sintesi, \u00e8 funzionale al raggiungimento di quanto \u00e8 stato accertato in sede giurisdizionale, all'interno del processo di cognizione, oppure di quanto \u00e8 riconosciuto in un titolo esecutivo stragiudiziale.\nIl processo.\nIn entrambi i casi il processo di esecuzione ha natura autonoma rispetto a quello di cognizione e si introduce mediante domanda giurisdizionale specifica rivolta agli organi della esecuzione.\nNei casi di esecuzione forzata generica, al di fuori delle ipotesi di esecuzione \"specifica\" cio\u00e8, si incide sul patrimonio del debitore esecutato, i cui beni verranno destinati al soddisfacimento delle ragioni del creditore in quanto il debitore medesimo \u00e8 posto in posizione di soggezione.\nEsso si volge tra le due o pi\u00f9 parti private (creditori e debitore) e coinvolge non solo il giudice, ma anche altri soggetti processuali pubblici nella veste di organi dell'esecuzione (il cancelliere, l'ufficiale giudiziario che addirittura ha una funzione propulsiva, il custode, lo stimatore, l'incaricato della vendita all'incanto).\nSono parti private oltre al debitore il terzo assoggettato alla esecuzione per il caso in cui il debitore principale non adempia e, ex latere creditoris, i creditori intervenuti che spiegano domanda accessoria rispetto al creditore procedente.\nNel processo esecutivo si applicano i principi generali dell'impulso di parte e della disponibilit\u00e0 dell'oggetto della domanda, per cui esso \u00e8 introdotto dal creditore che esercita l'azione sia proponendo il pignoramento sia introducendo in alternativa la domanda di accertamento dell'obbligo di fare sia, ancora, promuovendo l'intervento dell'ufficiale giudiziario per la consegna del bene mobile o il rilascio del bene immobile.\n\u00c8 il creditore che delimita le modalit\u00e0 di esercizio del diritto, scegliendo tra le varie modalit\u00e0 di esecuzione.\nSi ritiene che il precetto sia solo atto prodromico, avente per alcuni anche effetti interruttivi della prescrizione, e che l'esecuzione abbia inizio solo col pignoramento.\nL'attivit\u00e0 preparatoria consiste principalmente nella notificazione al debitore del titolo esecutivo e del precetto, che \u00e8 un atto di parte nell'ambito del quale vengono indicati, in modo dettagliato, gli importi dovuti, con l'avvertimento che, se gli importi indicati nell'atto non vengono pagati entro il termine di 10 giorni, si proceder\u00e0 a esecuzione forzata.\nIl processo esecutivo, che si struttura per fasi autonome a cui sono ricollegate precise preclusioni processuali per il caso in cui eventuali vizi non fossero fatti valere per tempo, termina con la fase satisfattoria che pu\u00f2 coincidere con la distribuzione del ricavato della vendita dei beni del debitore oppure, nel caso di esecuzione specifica, con il compimento della attivit\u00e0 materiale (\"di fare, di rilasciare, di tollerare\") richiesta dal titolo esecutivo.\nCaratteristica propria del processo esecutivo \u00e8 la mancanza di una fase istruttoria diretta al reperimento e raccolta delle prove.\nAutorevole dottrina ritiene che il processo esecutivo termini con la definitiva stabilizzazione del rapporto sottostante, a seguito della decorrenza dei termini per proporre opposizione avverso l'atto finale.\nL'azione esecutiva di regola si prescrive con il prescriversi del diritto sostanziale che si intende soddisfare; deve per\u00f2 tenersi conto della circostanza che l'azione esecutiva \u00e8 riferita al titolo esecutivo, che consacra formalmente il diritto sostanziale; cosicch\u00e9 un credito consacrato in una sentenza passata in giudicato si prescrive in dieci anni, anche se il diritto era connesso ad una prescrizione breve, in conformit\u00e0 all'art. 2953 c.c..\nLe condizioni di esercizio della azione esecutiva sono indicate dall'articolo 474 cpc, in particolare la regola nulla executio sine titulo, per cui il titolo esecutivo deve esistere al momento dell'inizio della azione e permanere durante tutto lo svolgimento del processo nelle mani del creditore principale procedente. Recenti modifiche al cpc hanno difatti ridotto (art. 499 cpc) la latitudine di interventi di creditori intervenienti sine tutulo.\nIl titolo esecutivo \u00e8 condizione necessaria e sufficiente per promuovere l'azione esecutiva, e non pu\u00f2 essere concettualmente ridotto ad una teoria unitaria.\nAi sensi dell'art. 474 cpc il credito sottostante al titolo deve esse certo, liquido ed esigibile.\nIl diritto romano gi\u00e0 conosceva specifiche ipotesi di processo esecutivo (manus iniectionem iudicati, manus iniectio ex lex furia testamentaria, ex lex Marcia , per pignoris capionem, etc).\nL'azione esecutiva si distingue da quella revocatoria che invece \"ha finalit\u00e0 cautelare e conservativa del diritto di credito e che consiste nel potere attribuito al creditore di far dichiarare inefficaci nei suoi confronti determinati atti di disposizione sul patrimonio del debitore, i quali rechino pregiudizio alle sue ragioni, nel senso che il bene non torna nel patrimonio del debitore, conservando l'atto la sua validit\u00e0, ma resta soggetto all'aggressione del solo creditore istante nella misura necessaria a soddisfare le sue ragioni\" (Cass. n. 01804 /2000 e Cass. n. 08419 /2000); l'azione revocatoria \u00e8 priva di effetti restitutori e l\"'inefficacia\" va intesa solo ed esclusivamente nel senso che il vittorioso esperimento dell'azione evita che il bene in questione venga sottratto all'aggressione esecutiva del creditore attore; essa giova solo al creditore od ai creditori che hanno esercitato l'azione.\nUn'altra differenza \u00e8 che la revocatoria pu\u00f2 essere proposta anche a tutela di crediti eventuali, o anche di semplici ragioni di credito, anche se oggetto di contestazione in giudizio, delle quali non \u00e8 necessario il preventivo accertamento giudiziale"}
{"id": "2437358", "revid": "339392", "url": "https://it.wikipedia.org/wiki?curid=2437358", "title": "Juntos PODEMOS", "text": ""}
{"id": "2437359", "revid": "838137", "url": "https://it.wikipedia.org/wiki?curid=2437359", "title": "Abierto Mexicano Telcel 2008 - Doppio maschile", "text": "Il doppio maschile dell'Abierto Mexicano Telcel 2008 \u00e8 stato un torneo di tennis facente parte dell'ATP Tour.\nPotito Starace e Mart\u00edn Vassallo Arg\u00fcello erano i detentori del titolo, ma quest'anno non hanno partecipato insieme.\nStarace ha fatto coppia con Nicol\u00e1s Mass\u00fa, ma ha perso in semifinale contro Oliver Marach e Michal Merti\u0148\u00e1k.\nVassallo Arguello ha fatto coppia contro Albert Monta\u00f1\u00e9s, ma ha perso al 1\u00ba turno contro \u00d3scar Hern\u00e1ndez e Sergio Roitman.\nOliver Marach e Michal Merti\u0148\u00e1k ha vinto in finale 6\u20132, 6\u20137(3), 10\u20137, contro Agust\u00edn Calleri e Luis Horna."}
{"id": "2437360", "revid": "1714743", "url": "https://it.wikipedia.org/wiki?curid=2437360", "title": "Aldobrandino I d'Este", "text": "Biografia.\nInfanzia.\nAldobrandino era il figlio di Azzo VI, signore di Ferrara e Ancona, e di Sofia degli Aldobrandini\nAscesa e carriera militare.\nAldobrandino d'Este dopo la morte del padre eredit\u00f2 il titolo di signore di Ferrara. In conseguenza della guerra contro i Padovani, nel 1213, perse Este, Montagnana e Scodosia.\nFu, come il padre, un oppositore dell'imperatore Ottone IV ed un sostenitore del papa Innocenzo III e del futuro imperatore, Federico II. Dovette difendere la Marca di Ancona, insidiata dai conti di Celano, e la zona del Polesine, ambita dal Comune di Padova e da Ezzelino II.\nIn un primo scontro con Padova fu costretto alla resa ed al suo rientro a Ferrara dovette raggiungere un compromesso con la potente famiglia dei Salinguerra. Immediatamente dopo part\u00ec alla volta delle Marche su precisa indicazione di Innocenzo III per sottomettere al volere papale quelle terre.\nPer organizzare la spedizione fu costretto a chiedere aiuto ai banchieri di Firenze e il fratello (il futuro Azzo VII) venne mandato in garanzia della restituzione del prestito. All'inizio la campagna militare ebbe successo, ed i Celano vennero sconfitti.\nMorte.\nIn seguito, nel 1215, in circostanze non chiarite (probabilmente avvelenato), mor\u00ec a soli 25 anni, e gli Estensi da quel momento perdettero ogni influenza sulla Marca Anconitana anche se, sino al 1330, rivendicarono il titolo di marchesi di Ancona anche se privo di ogni corrispondenza con la realt\u00e0.\nAlcuni anni dopo la morte di Aldobrandino I, nel 1222, la famiglia Salinguerra riconquist\u00f2 Ferrara e per molti anni gli Estensi non riuscirono a riprendere il potere. Questo avvenne in modo stabile solo con Azzo VII, nel 1240.\nDiscendenza.\nAldobrandino ebbe tre figli:"}
{"id": "2437368", "revid": "1404440", "url": "https://it.wikipedia.org/wiki?curid=2437368", "title": "Rifugio Sanremo", "text": "Il rifugio Sanremo, situato nei pressi del monte Saccarello (2.201\u00a0m), \u00e8 il rifugio pi\u00f9 elevato della Liguria.\nStoria.\nIl rifugio venne costruito nel 1950 e ampliato nel 1984 con l'aggiunta del piano superiore, che ospita un dormitorio da trenta posti-letto. \u00c8 stato dedicato nel 2012 all'alpinista Agostino Gauzzi detto Tino, tra i fondatori della sezione sanremese del Club Alpino Italiano.\nCollocazione.\nSi trova presso il confine con la Francia sullo spartiacque tra valle Arroscia e valle Argentina, tra la cima della Valletta e il monte Simonasso.\nGestione.\n\u00c8 incustodito ed \u00e8 di propriet\u00e0 e gestito dal CAI, sezione Sanremo.\nAccesso.\n\u00c8 raggiungibile da Triora (I), Briga Alta (I), Montegrosso Pian Latte (I) e Briga Marittima (F). Nei pressi del rifugio passa l'alta via dei Monti Liguri."}
{"id": "2437371", "revid": "124356952", "url": "https://it.wikipedia.org/wiki?curid=2437371", "title": "Red (gruppo musicale)", "text": "I Red (talvolta stilizzati in R3D o RED) sono un gruppo musicale alternative metal statunitense formatosi nel 2002 a Nashville, Tennessee.\nStoria.\nI Red erano ufficialmente formati dal chitarrista Anthony Armstrong, dal suo fratello gemello e bassista Randy Armstrong, dal cantante Michael Barnes, e dall'altro chitarrista e compositore principale della band Jasen Rauch, che lascer\u00e0 la band negli anni seguenti (passer\u00e0 ai Breaking Benjamin nel 2014). Scoperti dal produttore Rob Graves, firmarono un contratto con la casa di produzione di cui era proprietario Graves e registrarono diversi demo, per poi entrare nell'orbita Sony BMG con l'etichetta satellite \"Essential\". Il batterista Hendrix venne licenziato e sostituito da Hayden Lumb (gemello dell'ex chitarrista dei Paramore Hunter Lamb), prima che Graves, come premio al buon lavoro svolto fino a quel momento con i Red, potesse produrre l'album di debutto della band, \"End of Silence\".\n\"End of Silence\" (2005-2007).\n\"End of Silence\" viene pubblicato il 6 giugno 2006 e nominato nella categoria \"Best Rock or Rap Gospel Album\" in occasione della 49\u00aa edizione dei Grammy Awards.\nIl primo singolo estratto \u00e8 \"Breathe into Me\", che raggiunge la posizione numero 15 nella U.S. Mainstream Rock chart e viene premiato come \"Rock Recorded Song of the Year\" alla 38\u00aa edizione dei GMA Dove Awards, singolo cui seguono \"Let Go\" e \"Already Over\".\nLa band prende parte ai tour di numerosi gruppi musicali, quali Three Days Grace, Papa Roach, Breaking Benjamin, Staind, Seether e Flyleaf.\n\"Innocence &amp; Instinct\" (2008-2009).\nIl secondo album della band, stavolta sotto l'etichetta Sony BMG, \"Innocence &amp; Instinct\", viene pubblicato il 10 febbraio 2009 e debutta nella \"U.S. Billboard 200\" al 15\u00ba posto vendendo 39\u00a0000 copie nella prima settimana di uscita. Inoltre, riceve numerose recensioni positive e si posiziona al 5\u00ba posto su iTunes tra gli album pi\u00f9 scaricati in assoluto, ad una settimana dall'uscita. L'album consta di 10 canzoni, ma ne esiste anche un'edizione \"Deluxe\", nella quale sono contenuti altri 4 brani, il video musicale di \"Death of Me\", photo gallery ed un video \"backstage\" intitolato \"Making of Innocence &amp; Instinct\".\nIn occasione dell'uscita del singolo \"Fight Inside\", i Red hanno conseguito un record: prima, infatti, nessuna band Christian rock era mai riuscita a raggiungere la posizione numero 1 al debutto nella classifica \"Rock &amp; Records\".\nLa canzone \"Shadows\" \u00e8 stata composta in collaborazione col chitarrista/vocalist dei Breaking Benjamin Ben Burnley nel 2009.\n\"Until We Have Faces\" (2010-2012).\nIl loro terzo album, viene pubblicato il 2 febbraio 2011. I Red hanno pubblicato un video sulla loro pagina di Facebook, che mostra il nome della band su un foglio di pergamena. Dopo alcuni secondi la pergamena prende fuoco, mostrando il nome dell'album. Il cantante Michael Barnes ha annunciato sulla sua pagina di Facebook che l'album sar\u00e0 prodotto da Rob Graves, che \u00e8 il produttore anche dei precedenti due. I Red suonano nuove canzoni live e pubblicano il primo singolo in gennaio 2011. L'album contiene 12 tracce (11 canzoni ed un'intro).\n\"Release the Panic\" (2012-2014).\nIl 10 giugno 2012 i Red hanno annunciato che presto sarebbero cominciati i lavori per un nuovo album con la produzione di Howard Benson (produttore di altre band dello stesso genere come Skillet e Thousand Foot Krutch). I Red aggiungono anche che i fan sentiranno una nuova canzone entro la fine dell'anno. Il 17 settembre 2012 i Red postano un video sul loro sito web annunciando che l'album uscir\u00e0 precisamente il 5 febbraio 2013. \"Release the Panic\", questo il titolo del nuovo album, viene infatti pubblicato il 5 febbraio.\n\"Of Beauty and Rage\" (2015-2016).\nIl 28 novembre 2014 il gruppo annuncia che il quinto album in studio, \"Of Beauty and Rage\", pubblicato il 24 febbraio 2015 l'album ha ricevuto critiche positive ed apprezzamenti. Segna una vera svolta rispetto al precedente Release the Panic. Nell'album sono presenti ben 13 archi ed \u00e8 stato minuziosamente curato. Si va dai pi\u00f9 potenti e disperati scream ad una dolcezza malinconica e melodica. La sua uscita dell'album \u00e8 stata accompagnata da una graphic novel.\n\"Gone\" (2017-2018).\nIl 26 settembre del 2017, la Gospel Music Association pubblica un articolo sull'uscita del sesto album Gone. L'articolo afferma anche che i Red avrebbero venduto ben 2 milioni di album. Il materiale del sesto album era gi\u00e0 in fase di lavorazione nel novembre del 2016."}
{"id": "2437372", "revid": "324090", "url": "https://it.wikipedia.org/wiki?curid=2437372", "title": "Integrit\u00e0 del contraddittorio", "text": ""}
{"id": "2437381", "revid": "15756", "url": "https://it.wikipedia.org/wiki?curid=2437381", "title": "Philippe de Plaissis", "text": "Biografia.\nNacque nella fortezza di Plaissis-Mac\u00e9, nell'Angi\u00f2, in Francia. Nel 1189 si un\u00ec alla Terza Crociata come semplice cavaliere e in Palestina scopr\u00ec l'Ordine dei Templari e vi entr\u00f2.\nLa sua elezione a Gran Maestro dell'ordine avvenne tra il gennaio e il marzo 1201 e la sua prima azione come Gran Maestro fu un accordo firmato il 17 aprile 1201 con i Cavalieri Ospitalieri sull'irrigazione delle terre e l'uso di mulini dei due ordini nella Contea di Tripoli. Fin dalla sua elezione si \u00e8 confrontato con il re del Regno armeno di Cilicia che aveva occupato una fortezza templare situata nel Principato d'Antiochia. A seguito di un'indagine commissionata da papa Innocenzo III i templari furono cacciati dal regno armeno di Cilicia e i loro beni confiscati.\nNel 1201 l'Egitto e poi la Siria furono colpiti da un'epidemia di peste e nel 1202 vi fu un violento terremoto. La pace fu dunque necessaria per ricostruire le citt\u00e0 e villaggi distrutti. Philippe dello Plaissis negozi\u00f2 una tregua con i musulmani alla quale non aderirono i Cavalieri Teutonici. Quando gli Ospitalieri negoziarono a loro volta una tregua, i Templari non vi aderirono. Questi conflitti interni tra i crociati costrinsero un intervento del Papa.\nInfatti anche se i Templari ebbero il sostegno di Innocenzo III (il 1\u00ba febbraio 1205 conferm\u00f2 la bolla \"Omne Datum Optimum\"), il Papa riceveva continui reclami contro i Templari da parte dei vescovi e dei principi in Terra santa. Nel 1208 scrive quindi al Gran Maestro Philippe de Plaissis per ricordargli che l'obbedienza \u00e8 uno dei tre voti che pronunciano i suoi cavalieri e non obbedire li rendono apostati, tuttavia sembra che questo avvertimento non venne ascoltato dato che l'Ordine reclut\u00f2 numerosi cavalieri e aumentarono le donazioni.\nIl suo nome appare per l'ultima volta nel 1209. Il \"Necrologio di Reims\" da come data della sua morte il 12 novembre 1209."}
{"id": "2437382", "revid": "317584", "url": "https://it.wikipedia.org/wiki?curid=2437382", "title": "Civico Zero", "text": ""}
{"id": "2437385", "revid": "228587", "url": "https://it.wikipedia.org/wiki?curid=2437385", "title": "Rondella", "text": ""}
{"id": "2437387", "revid": "33689", "url": "https://it.wikipedia.org/wiki?curid=2437387", "title": "Naum (profeta)", "text": "\u00c8 uno dei dodici profeti minori ed il suo nome significava \u00abconsolato da Jahv\u00e9\u00bb.\nLa cittadina ove nacque, oggi sconosciuta, era certamente in Giudea e sappiamo che fu testimone della caduta di Ninive, la citt\u00e0 assira che si affacciava sul fiume Tigri e che, secondo la Bibbia, nel 612 a.C. venne distrutta. Naum era contemporaneo del re Giosia, sovrano di Giuda dal 640 a.C. al 609 a.C. e la sua predicazione ebbe quasi certamente luogo fra il 662 ed il 612 a.C.\nLa Chiesa cattolica lo venera come santo celebrandolo il 1\u00ba dicembre."}
{"id": "2437388", "revid": "1865216", "url": "https://it.wikipedia.org/wiki?curid=2437388", "title": "Keiichir\u014d Kimura", "text": "Biografia.\nDurante il periodo scolastico, Keiichiro Kimura mostra grande passione per le discipline sportive. La stazza e un atteggiamento quasi da bullo, intimoriscono insegnanti e amici, i quali arrivano a sospettare che Kimura sia un membro della yakuza. La vera passione di Keiichiro \u00e8, per\u00f2 il disegno e, dopo il conseguimento del diploma, migliora il proprio stile e riesce a vincere un concorso artistico indetto dal quotidiano Mainichi. Successivamente, si iscrive ad un istituto d'arte, senza per\u00f2 riuscire a passare gli esami.\nDopo il fallimento dei succitati esami, Keiichiro Kimura viene a sapere, tramite un annuncio su un giornale, che la Toei Animation assume personale addetto all'animazione. Contatta cos\u00ec, un vecchio amico di scuola, gi\u00e0 impegnato da molto nell'animazione e nella Toei, ovvero Daikichiro Kusube, che lo inserisce nell'azienda e lo fa esordire come disegnatore. Quest'ultimo sar\u00e0 un vero maestro per Kimura, tanto quanto un altro veterano della Toei, Yasuo \u014ctsuka che ne guider\u00e0 i primi passi da disegnatore. Keichiiro Kimura esordisce, come intercalatore, in due lungometraggi animati della Toei prodotti nel 1964, ovvero \"Sinbad\" e \"Little Prince\". Passa poi a lavorare ai programmi per la televisione e il primo, in questo senso, \u00e8 \"Shonen Ninja Kaze no Fujinami\", sempre del 1964 sotto la guida di Daikichiro Kusube, affiancato da Y\u014dichi Kotabe. Dopo, improvvisamente, gli viene affidato il ruolo di character design e direttore dell'animazione nelle cui vesti lavorer\u00e0 a \"Rainbow Sentai Robin\", \"Cyborg 009\" del 1968, \"Mim\u00ec e la nazionale di pallavolo\" di Chikako Urano del 1969. Nel 1969 viene affidato a Keiichiro Kimura il primo incarico da character design: \"L'Uomo Tigre\".\nAnime di grossa portata, \"L'Uomo Tigre\" \u00e8 l'unica opera che vede impegnato Keiichiro Kimura come character design e supervisore dell'animazione. Il tratto personalissimo, che render\u00e0 famoso sia l'anime che lo stesso Kimura, che non trova corrispettivi in nessun autore precedente, risulta ideale per rendere a meglio la forza, la potenza e talvolta la cruenza dei duelli affrontati da Naoto Date. Ogni gesto viene reso in modo inverosimile, per specifica richiesta di Kimura che disse ai suoi animatori di \"immaginare il ring grande quanto un campo da calcio\" giustificando le lunghe corse che precedono un salto o un colpo qualsiasi. La linea grafica di Kimura fu influenzata, per sua ammissione dai lavori di Bob Peck, illustratore di Hollywood e da Yasuo Otsuka, che sgrezz\u00f2 la tecnica di Kimura quando questi era impegnato come intercalatore (doveva, cio\u00e8, realizzare tanti disegni di soggetti in movimento per uniformare il tratto dei disegnatori) ma resta comunque difficile riconoscere tali influenze, giacch\u00e9 rielaborate in modo molto personale.\nIl 19 ottobre 2018, ad ottant'anni, Kimura muore improvvisamente per un infarto miocardico."}
{"id": "2437389", "revid": "15756", "url": "https://it.wikipedia.org/wiki?curid=2437389", "title": "Hardware libero", "text": "Hardware libero si riferisce ad hardware elettronici e di computer che sono stati progettati con la stessa politica del software libero ed open source (FOSS). L'hardware libero \u00e8 parte della cultura dell'open source, che espande quest'ideologia al di fuori dell'ambito del software.\nIl termine viene principalmente usato per esprimere la libera divulgazione di informazioni riguardanti il progetto stesso dell'hardware, comprendente gli schemi, la lista dei materiali, il layout dei dati del circuito stampato, solitamente insieme al FOSS per far girare l'hardware.\nLicenze.\nPiuttosto che creare una nuova licenza, alcuni progetti di hardware libero usano semplicemente le licenze esistenti per i software open source.\nIn pi\u00f9, sono state proposte diverse nuove licenze.\nQueste licenze sono progettate per rispondere a specifiche istanze dei progetti hardware.\nI principi del software open source sono stati trasportati su queste licenze.\nLe organizzazioni tendono a radunarsi intorno a una licenza condivisa.\nOpenCores preferisce la LGPL, FreeCores insiste sulla GPL, la Open Hardware Foundation promuove la licenza copyleft o altre licenze permissive.\nI progetti di grafica aperta usano una pi\u00f9 ampia quantit\u00e0 di licenze, inclusa la licenza MIT, GPL, e una licenza proprietaria.\nNuove licenze di hardware sono spesso definite come \"hardware equivalente\" di una licenza OSS ben nota, come ad esempio la licenza GPL, LGPL o BSD.\nNonostante le similitudini superficiali con licenze software, la maggior parte delle licenze di hardware sono fondamentalmente diverse: dalla natura, in genere contano maggiormente sul diritto dei brevetti che sul diritto d'autore.\nConsiderando che una licenza copyright pu\u00f2 controllare la distribuzione di codice sorgente o documenti di design, una licenza di brevetto pu\u00f2 controllare l'uso e la fabbricazione del dispositivo fisico costruito a partire dai documenti di progettazione.\nAlcune licenze libere riferite specificatamente all'hardware sono:\nSviluppo.\nHanno avuto ampia discussione i modi per rendere l'hardware open-source accessibile quanto il software open-source. Le discussioni trattano di pi\u00f9 aree, come il livello al quale un hardware \u00e8 definito open-source, le vie di sviluppo degli hardware e un modello di sviluppo sostenibile.\nUna delle maggiori differenze tra lo sviluppo dei software open-source e degli hardware open-source sta nel fatto che il secondo si traduce in uscite tangibili, che costano denaro per il prototipo e la realizzazione. Questo pone attenzione sulla differenza tra \"costo zero\" e libert\u00e0 di usare e modificare un'informazione.\nMentre si cerca di minimizzare i costi e di ridurre i rischi finanziari per gli sviluppatori di un progetto individuale, alcuni membri della comunit\u00e0 hanno proposto modelli per soddisfare queste esigenze. Per questo ci sono iniziative per creare comunit\u00e0 con finanziamenti sostenibili, per rendere lo sviluppo schematico pi\u00f9 accessibile a un pi\u00f9 vasto numero di utenti.\nSi punta alla realizzazione di concorsi sponsorizzati dai realizzatori di chip e di altre merci elettroniche, con la clausola che partecipanti e vincitori debbano condividere i loro progetti.\nFormati di scambio.\nSono una necessit\u00e0 fondamentale per i progetti di hardware libero, visto che bisogna creare uno standard per potersi scambiare i disegni e perch\u00e9 questi siano leggibili da tutti. Il problema non esiste per i documenti di descrizione dell'hardware, visto che sono dei file di testo ASCII. L'inconveniente si trova quando si parla di schemi di circuiti o maschere.\nUna delle prime soluzioni fu di lavorare con immagini JPEG e non con i propri disegni, ma, anche se questo sistema \u00e8 funzionale, c'\u00e8 l'evidente problema che per lavorare sopra il progetto bisogna ridisegnarlo completamente.\nUn'altra soluzione si basa sull'uso di strumenti CAD comuni e liberi, ma i programmi che seguono questo percorso si trovano a uno stadio incompleto, ancora lontani dal poter essere usati per le caratteristiche richieste dall'hardware libero.\nProblemi risolvibili dall'hardware libero.\nEsistono diversi problemi che possono essere risolti ricorrendo al concetto di hardware libero. Di seguito se ne citano alcuni dei pi\u00f9 rilevanti:"}
{"id": "2437390", "revid": "767487", "url": "https://it.wikipedia.org/wiki?curid=2437390", "title": "Biancaneve - E vissero felici e contenti", "text": "Biancaneve - E vissero felici e contenti (\"Happily Ever After. Snow White's Greatest Adventure\") \u00e8 un film musicale d'animazione del 1987 diretto da John Howley.\nLa storia \u00e8 un sequel non ufficiale della fiaba \"Biancaneve e i sette nani\". Biancaneve e il principe sono tuttavia gli unici personaggi della fiaba originale a comparire anche nel film.\nTrama.\nIl malefico fratello della matrigna di Biancaneve, lo stregone Lord Malizia, arriva per trasformare il pacifico regno in cui abita la Principessa in una terra desolata e priva d'amore. Il suo scopo \u00e8 vendicare la sorella, morta per colpa di Biancaneve e del suo amato. Grazie ai poteri magici di cui \u00e8 dotato, Lord Malizia riesce a catturare il Principe, dopo aver invano cercato Biancaneve, e ad avvertirla della sorte che toccher\u00e0 al giovane se lei non si recher\u00e0 nel suo dominio, il Regno della Cattiva Sorte.\nArmata solo del suo coraggio, e dell'amore, di cui Lord Malizia non conosce il significato, Biancaneve parte alla ricerca del Principe, accompagnata da sette creature dotate di magiche facolt\u00e0. Si tratta delle Sette Nane, cugine dei famosi nanetti che avevano aiutato Biancaneve nella sua precedente avventura: Fangosa, Radiosa, Bocciola, Marina, Selvaggia, Lunella e Fulminella. In loro compagnia, la Principessa affronter\u00e0 innumerevoli traversie e diabolici tranelli arrivando infine al maniero dell'infido stregone, per salvare il suo vero grande amore e sconfiggere il Male una volta per tutte.\nProduzione.\nIl titolo doveva essere \"Snow White and the Realm of Doom\", ma la Disney costrinse la Filmation a mutarlo, per non dare l'idea che si trattasse di un seguito del lungometraggio Disney.\nFilmation aveva precedentemente pensato di creare una serie di sequel dei Classici Disney, ma solo questo film e \"I sogni di Pinocchio\" del 1987 furono completati.\nLe voci originali sono di attori di grido come Irene Cara (Biancaneve), Edward Asner, Zsa Zsa G\u00e1bor, Tracey Ullman, Malcolm McDowell.\nDistribuzione.\nDiverse concause ritardarono l'uscita del film. Esso fu infatti realizzato nell'estate del 1987, durante la quale la Disney restaur\u00f2 e ridistribu\u00ec sul grande schermo il suo \"Biancaneve e i Sette Nani\", pubblicizzandolo ampiamente anche sulle riviste del gruppo, come Topolino.\nNegli USA, a causa di diverse controversie legali legate anche alla Disney, la pellicola arriv\u00f2 nei cinema solo nel 1993 per la First National. Nelle sale italiane il film giunger\u00e0 nel 1989 senza difficolt\u00e0 (distribuzione Cecchi Gori Group).\nL'edizione italiana \u00e8 doppiata da CDC sotto la direzione di Flaminia Jandolo e con dialoghi di Alberto Piferi.\nAccoglienza.\nLa critica non diede un giudizio favorevole sul film, lamentando la trama dozzinale e l'animazione quasi amatoriale. La domanda principale era se il film fosse tecnicamente un seguito del lungometraggio Disney o no. Nel tentativo di salvare la pellicola, la Filmation produsse anche bambole ritraenti le Sette Nane che furono distribuite gratuitamente da McDonald's con l'Happy Meal. Ma, in fin dei conti, \"Happily Ever After\" fu scarsamente apprezzato anche dal pubblico, con un incasso al botteghino di soli 3.299.382 dollari."}
{"id": "2437393", "revid": "767487", "url": "https://it.wikipedia.org/wiki?curid=2437393", "title": "\u00c1rni Magn\u00fasson", "text": "Biografia.\nSi trasfer\u00ec in Danimarca nel 1682 come studente e discepolo del dotto medico e matematico danese Thomas Bartholin, stabilendovisi definitivamente nel 1701, quando ottenne una cattedra all'Universit\u00e0 di Copenaghen. Appassionato archivista, Magn\u00fasson inizi\u00f2 a collezionare manoscritti islandesi antichi riuscendo a realizzare nel corso degli anni una raccolta di oltre 2000 codici di notevole valore storico, letterario e artistico. La collezione venne conservata nei depositi dell'Universit\u00e0 di Copenaghen e successivamente nella Biblioteca Reale Danese, sempre a Copenaghen, per essere, infine, ceduta in larga parte all'Islanda il 21 aprile 1971, andando a costituire la collezione dell'istituto islandese a lui intitolato."}
{"id": "2437394", "revid": "277524", "url": "https://it.wikipedia.org/wiki?curid=2437394", "title": "Museo civico (Cerreto Sannita)", "text": ""}
{"id": "2437395", "revid": "277524", "url": "https://it.wikipedia.org/wiki?curid=2437395", "title": "Museo della ceramica (Cerreto Sannita)", "text": ""}
{"id": "2437400", "revid": "112363727", "url": "https://it.wikipedia.org/wiki?curid=2437400", "title": "Parco naturale regionale delle Alpi Liguri", "text": "Il parco naturale regionale delle Alpi Liguri \u00e8 un'area naturale protetta della Liguria situata nella provincia di Imperia al confine con la Francia.\nStoria.\nL'istituzione dell'area protetta venne prevista dalla Legge Regionale n\u00ba 12 del 22 febbraio 1995. Il parco venne poi istituito dalla Legge Regionale n\u00ba 34 del 15 novembre 2007, con una superficie di 6.041,21 ettari.\nAspetti geografici.\nIl Parco ricade nei comuni di: Cosio di Arroscia, Mendatica, Montegrosso Pian Latte, Pigna, Rezzo, Rocchetta Nervina, Triora\nIl parco \u00e8 diviso in quattro distinte zone non contigue che comprendono, andando da sud a nord:\nParte del territorio che collega tra loro queste \u00e8 tutelato con una forma di protezione meno rigida di quella delle vere e proprie aree a parco definita \"paesaggio protetto\".\nLa fauna.\nLe montagne e le valli del parco, anche grazie alla loro vicinanza al mare, sono l'habitat di una grande variet\u00e0 di fauna selvatica.\nTra i mammiferi rari presenti nel parco si possono citare l'ermellino (\"Mustela erminea\"), la lepre variabile (\"Lepus timidus\"), la martora (\"Martes martes\") e l'arvicola delle nevi (\"Microtus nivalis\") oltre che il lupo - arrivato nel parco dalla vicina Val Roia - e il gatto selvatico.\nTra gli uccelli notevole \u00e8 la presenza del picchio nero (\"Dryocopus martius\") e del gufo reale (\"Bubo bubo\"), il pi\u00f9 grande rapace notturno europeo. Nei boschi nidifica il gallo forcello (\"Tetrao tetrix\") mentre l'aquila (\"Aquila chrysaetos\") vive tra i dirupi della zona, nonostante si trovi ai confini del proprio areale.\nLe grotte che si trovano nel parco favoriscono una presenza differenziata di pipistrelli; tra gli insetti importanti di un punto di vista conservazionistico si possono citare i coleotteri \"Haptoderus nicaeensis\", \"Percus villai\" e \"Pterostichus morio\".\nNel 2008 c'\u00e8 stato il primo avvistamento di genetta \"(Genetta genetta)\"."}
{"id": "2437402", "revid": "28592", "url": "https://it.wikipedia.org/wiki?curid=2437402", "title": "Sovrano di Giuda", "text": ""}
{"id": "2437405", "revid": "124855133", "url": "https://it.wikipedia.org/wiki?curid=2437405", "title": "Vola mio mini pony (serie animata 1984)", "text": "Vola mio mini pony (\"My Little Pony\", successivamente \"My Little Pony 'n Friends\") \u00e8 una serie animata televisiva statunitense prodotta dalla Sunbow Production in seguito al successo della linea di giocattoli Hasbro Mio Mini Pony.\nVennero inizialmente mandati in onda due episodi \"stand-alone\" (uno nel 1984 e l'altro nel 1985). Tra il 1986 e il 1987 vennero poi prodotte due stagioni televisive composte in totale da 61 episodi (\"My Little Pony 'n Friends\").\nIn Italia and\u00f2 in onda su Italia 1, con il doppiaggio diretto da Paolo Torrisi; la sigla \"Vola mio mini pony\" fu affidata alla voce di Cristina D'Avena ed \u00e8 stata scritta da Alessandra Valeri Manera e da Carmelo \"Ninni\" Carucci.\nTrama.\nPonyland (nella versione italiana tradotto talvolta semplicemente come \"Ponilandia\", ma pi\u00f9 spesso come \"Valle della Felicit\u00e0\") \u00e8 una terra fatata dove abitano diverse creature magiche. Nella Villa del Paradiso (Paradise Estate) i Mini Pony vivono una vita pacifica e serena a base di giochi e musica. Tuttavia, non tutti gli abitanti di Ponyland sono cos\u00ec pacifici, ed i pony spesso si trovano a dover affrontare streghe, troll, goblin, ed altri mostri che vorrebbero eliminare i pony o ridurli in schiavit\u00f9. In loro aiuto c'\u00e8 una bambina umana, l'unica a cui \u00e8 permesso entrare a Ponyland, di nome Megan (doppiata prima da Donatella Fanfani). Essa vive in una fattoria \"dall'altra parte dell'arcobaleno\" ed \u00e8 spesso affiancata da un fratellino di nome Danny ed una sorellina di nome Molly.\nEpisodi.\nGli speciali natalizi (1984-1985).\nNegli anni precedenti al lungometraggio e della serie animata, furono prodotti due mediometraggi trasmessi rispettivamente nel natale del 1984 e del 1985. In questi cartoni vengono introdotti per la prima volta alcuni dei personaggi che ricompariranno nei cartoni successivi, tra cui la protagonista \"Megan\", il draghetto \"Spike\" (\"Dragoberto\") e il \"Moonchik\" (\"vecchio saggio\") e i Bushwoolies (\"Batuffoli\"). Essi sono, nondimeno, molto diversi dai successivi episodi, sia nel disegno che nell'\"atmosfera\" piuttosto lugubre.\nIn Italia, i due mediometraggi furono trasmessi alla fine della seconda serie, alla stregua di prequel, con la voce di Donatella Fanfani-Megan che apriva il cartone dicendo: \"Ragazzi, volete sapere come conobbi i Mini Pony?\"\nGli episodi in Italia.\nCome spesso \u00e8 capitato per molte serie Tv, anche gli episodi di Vola mio mini pony sono stati trasmessi con una sequenza temporale differente rispetto alla edizione originale:\nPersonaggi.\nLa serie Vola mio Mini Pony (\"My Little Pony 'n Friends\") fu creata in seguito alla produzione della linea di giocattoli e, durante gli episodi di questa serie Tv, compaiono solo alcuni dei Pony fino ad allora prodotti. I nomi dei Pony furono ovviamente modificati per l'edizione italiana e, talvolta, lo stesso Pony porta nomi differenti.\nDvd.\nNel 2008 Medianetwork Communication S.p.a ha distribuito l'intera serie in DVD. Sono stati prodotti due cofanetti, ognuno contenente 32 episodi della serie TV. I DVD riportano il solo audio in lingua Italiana in formato Dolby Digital 2.0. ed \u00e8 presente la sigla Vola mio mini pony cantata da Cristina D'Avena."}
{"id": "2437407", "revid": "773636", "url": "https://it.wikipedia.org/wiki?curid=2437407", "title": "Battaglia di Ninive", "text": ""}
{"id": "2437409", "revid": "22356", "url": "https://it.wikipedia.org/wiki?curid=2437409", "title": "Procariama", "text": "Procariama \u00e8 un genere estinto di grandi uccelli predatori non volanti, della famiglia dei Phorusrhacidae, detti volgarmente \"uccelli del terrore\", vissuti nel territorio dell'odierna Argentina."}
{"id": "2437410", "revid": "21880", "url": "https://it.wikipedia.org/wiki?curid=2437410", "title": "Hemerocallis fulva", "text": "Il giglio turco (Hemerocallis fulva ) \u00e8 una pianta ornamentale appartenente alla famiglia Asphodelaceae.\nDescrizione.\nSi tratta di una pianta erbacea perenne e latifoglia, di taglia media, che pu\u00f2 raggiungere il metro d'altezza.&lt;br&gt;\n\u00c8 dotata di un rizoma sotterraneo con radici fascicolate. Le radici servono quasi esclusivamente per la germinazione e la fioritura per l'anno successivo. Infatti ogni anno vengono emesse nuove radici mentre quelle pi\u00f9 vecchie perdono di vigore e marciscono.&lt;br&gt;\nIl fusto \u00e8 eretto, robusto, tuboloso.&lt;br&gt;\nPossiede numerose foglie basali larghe circa 2 o 3 centimetri che formano un denso cespuglio. \u00c8 una pianta a fogliame deciduo.&lt;br&gt;\nI fiori hanno sei petali di colore giallo-arancione con varie sfumature. La fioritura avviene in giugno-luglio.\nDistribuzione e habitat.\n\"Hemerocallis fulva\" \u00e8 nativa di Cina, Corea, Taiwan e Giappone.\nColtivazione.\n\u00c8 una pianta erbacea resistente e rustica e si adatta a quasi tutti i terreni e vuole un'esposizione soleggiata. \u00c8 resistente al freddo invernale e alla maggior parte delle malattie e parassiti. Ha bisogno di poco acqua, tranne durante i primi anni quando le piante sono piccole o in terreni molto asciutti ed estati calde.\nPropagazione.\nLa propagazione avviene per seme o per divisione dei cespi in autunno o in primavera prima della ripresa vegetativa.&lt;br&gt;\nLe nuove piantine mediante riproduzione da seme impiegheranno anni per poter fiorire mentre quelle ottenute per divisione fioriranno l'anno successivo.&lt;br&gt;\nLa divisione dei cespi si ottiene dissotterrando tutta la pianta, pulendo molto bene tutto il fascio di radici con acqua e separando le singole piantine attraverso il taglio della radice che collega una pianta all'altra. \u00c8 importante, per la separazione, che ogni cespo abbia almeno alcune radici. Dopo quest'operazione si reinterrano immediatamente tutti i cespi divisi.\nUsi.\nI fiori sono eduli e possono essere usati in cucina per la preparazione di alcune ricette, come altri fiori commestibili.\nAnche i rizomi sono commestibili.\ncoltivata in giardini e orti, ne esistono diversi ibridi e cultivar con fiori con diverse tonalit\u00e0 per uso ornamentale."}
{"id": "2437412", "revid": "316995", "url": "https://it.wikipedia.org/wiki?curid=2437412", "title": "Giglio turco", "text": ""}
{"id": "2437423", "revid": "287204", "url": "https://it.wikipedia.org/wiki?curid=2437423", "title": "Campionato greco di calcio a 5 1998-1999", "text": "Il campionato greco di calcio a 5 1998-1999 \u00e8 stato il secondo campionato greco di calcio a 5, disputato durante la stagione 1998/1999. La prima fase si \u00e8 composta di quattro che dovevano designare le sedici formazioni che dovevano disputare la seconda fase: i due gironi principali (rispettivamente 10 e 9 squadre), pi\u00f9 il Peloponneso ed un quarto girone comprendente le rimanenti regioni. Dopo gli ottavi di finale in gare di andata e ritorno, nel mese di maggio 1999 si \u00e8 svolta la fase finale che ha designato campione il Kosmos Voria Proastia."}
{"id": "2437426", "revid": "599013", "url": "https://it.wikipedia.org/wiki?curid=2437426", "title": "Matenadaran", "text": "Il Matenadaran (\u0544\u0561\u057f\u0565\u0576\u0561\u0564\u0561\u0580\u0561\u0576, armeno antico per \u00abbiblioteca\u00bb, nome ufficiale \u0544\u0565\u057d\u0580\u0578\u057a \u0544\u0561\u0577\u057f\u0578\u0581\u056b \u0561\u0576\u057e\u0561\u0576 \u0570\u056b\u0576 \u0571\u0565\u057c\u0561\u0563\u0580\u0565\u0580\u056b \u056b\u0576\u057d\u057f\u056b\u057f\u0578\u0582\u057f - Mesrop Mashtots'i anvan hin dze\u1e59agreri institut, \u201cIstituto Mesrop Mashtots di manoscritti antichi\u201d) \u00e8 un'istituzione culturale che custodisce una collezione di manoscritti antichi in lingua armena e in moltissime altre lingue.\nSi trova a Erevan, capitale dell'Armenia, in cima a un imponente viale che porta, come la stessa biblioteca, il nome di Mesrop Mashtots, celeberrimo inventore dell'alfabeto armeno. Per via del suo patrimonio, che conta pi\u00f9 di 17.000 manoscritti e circa 100.000 documenti di archivio, medievali e moderni, si tratta \u00abdi uno dei luoghi essenziali per l'elaborazione e la trasmissione della memoria nazionale in Armenia\u00bb.\nStoria.\n\"Matenadaran\", in armeno classico, \u00e8 un termine polivalente, in quanto significa \u00abbiblioteca\u00bb ma qualifica anche un luogo che funge pure da \"scriptorium\" e dove, pertanto, veniva organizzata ed eseguita l'opera di trascrizione dei codici; in quanto tale, diversi monasteri armeni erano dotati di un loro matenadaran, alcuni dei quali esistono ancora, come a Haghpat o Sanahin. Lo storico antico Ghazar Parpetsi attestava l'esistenza di un simile spazio alla cattedrale di Etchmiadzin, dove trovavano custodia testi in lingua greca e armena: tranne questa eccezione, tuttavia, le fonti rimangono mute o comunque ambigue al riguardo.\nLa storia del Matenadaran moderno ha avvio al 405, anno in cui si diffuse l'alfabeto armeno grazie all'impulso di Mesrop, come ricorda la tradizione; Lazzaro di Pharbe attesta in ogni caso la sua esistenza gi\u00e0 nel V secolo. L'attivit\u00e0 del sito si intensific\u00f2 in particolare dal 1441, con il trasferimento del Catholicos d'Armenia e di tutti gli armeni a Etchmiadzin. Gli attacchi alla citt\u00e0 nel XVIII secolo, tuttavia, minarono anche il matenadaran, saccheggiato per l'ultima volta nel 1804; egli fu in grado di riprendersi dal duro colpo solo un ventennio dopo, quando l'Armenia orientale venne annessa alla Russia. Nel 1840 viene pubblicato un primo catalogo, curato da Marie-F\u00e9licit\u00e9 Brosset, che enumerava 312 manoscritti; il secondo catalogo, risalente al 1863, ne contava addirittura 2 340.\nNel 1915, come risultato del genocidio armeno perpetrato dall'Impero ottomano, al Matenadaran affluirono molti manoscritti dell'Armenia occidentale (soprattutto da Vaspurakan), ma anche da Tabriz, in Persia; allo stesso tempo, le sue collezioni furono condotte a Mosca, per precauzione nei confronti dell'imperversante prima guerra mondiale, e non tornarono alla loro sede originaria se non nel 1922. Nel frattempo, il 17 dicembre 1920 il Matenadaran fu dichiarato da parte delle nuove autorit\u00e0 sovietiche propriet\u00e0 pubblica, sorte toccata tra l'altro a tutti i beni ecclesiastici; sotto questo nuovo status, le sue collezioni crebbero con l'adduzione di nuovi manoscritti da Mosca (Istituto Lazarev di Lingue Orientali) e Tbilisi. Nel 1939 le collezioni furono trasferite da Etchmiadzin a Yerevan, nella Alexander Miasnikyan State Library, per poi trovare la loro collocazione definitiva in un edificio in marmo e basalto progettato dall'architetto Mark Grigoryan e costruito tra il 1945 e il 1957, situato ai piedi di una piccola collina a nord del centro cittadino.\nCollezione.\nIl Matenaderan raccoglie una delle pi\u00f9 ricche collezioni di manoscritti e documenti armena nel mondo, comprendendo anche numerosissimi codici in altre lingue (greco, latino, arabo, persiano, siriaco, ebraico, etiopico ...) per un numero totale di circa 17 000 manoscritti (16.989 al 2006) e circa 300.000 documenti d'archivio. Speciale menzione per la loro rilevanza all'interno della collezione meritano le traduzioni armene di opere ormai perse di autori antichi, come la \"Cronaca\" di Eusebio di Cesarea o il \"Sulla natura\" di Zenone di Cizio. Altri luoghi importanti che conservano manoscritti armeni sono il Monastero dei padri Mekhitharists della Congregazione di San Lazzaro degli Armeni (Venezia, Italia, quattromila manoscritti), il Patriarcato armeno di Gerusalemme (Israele, quattromila manoscritti), il monastero Mechitarista di Vienna (Austria, duemilaottocento manoscritti e frammenti), il monastero di Bzommar (Chiesa armena cattolica, il Libano, circa mille manoscritti) e il monastero di New Giulfa (Isfahan, Iran, circa mille manoscritti).\nI manoscritti custoditi nel Matenadaran coprono praticamente tutti i campi dello scibile relativo alla scienza e alla cultura antica e medievale dell'Armenia: storia, geografia, filosofia, grammatica, diritto, medicina, matematica, letteratura e miniature. I suoi fondi sono composti da manoscritti, documenti d'archivio, biblioteca e periodici.\nI pi\u00f9 antichi frammenti di manoscritti risalgono al IV secolo, le pi\u00f9 antiche miniature (quelle del \"Vangelo\" di Etchmiadzin) sono datate invece al VI secolo, mentre il pi\u00f9 antico manoscritto \u00e8 datato al 887 (\"Vangelo\" di Lazarian); il pi\u00f9 grande manoscritto \u00e8 l\"'Omelia del Matto\" (monastero dei Santi Apostoli, 1200-1202, 70,5\u00d755\u00a0cm, 27,5\u00a0kg) laddove il pi\u00f9 piccolo \u00e8 un calendario (1434, 4\u00d73\u00a0cm, 19 g).\nLe raccolte di manoscritti antichi sono state incluse dal 1997 nel Registro Internazionale della Memoria del Mondo dell'UNESCO sotto il nome di \u00abCollezione di manoscritti antichi dei Matemadanan\u00bb.\nStatuto.\nPropriet\u00e0 pubblica, l'Istituto \u00e8 secondo la legge armena un'azienda (entit\u00e0 che svolge funzioni ed eroga servizi ai sensi della legge) affiliata al Ministero dell'Istruzione e della Scienza; il suo attuale direttore \u00e8 Hrachya Tamrazian. La sua missione principale \u00e8 la raccolta, la conservazione e lo sfruttamento scientifico dei manoscritti della biblioteca Catholicossat di Etchmiadzin.\nL'Istituto \u00e8 partizionato in otto dipartimenti:\nIl bilancio economico del Matenadaran \u00e8 finanziato dal governo armeno e dalle donazioni, private o pubbliche; il Giappone ha per esempio offerto all'istituto le moderne attrezzature tecnologiche tuttora in uso.\nSede espositiva.\nLa sede dell'istituto \u00e8 un blocco edilizio di forma cubica realizzato in basalto grigio-blu in stile neo-armeno eretto su una collina erta sull'abitato di Erevan, all'estremit\u00e0 settentrionale del viale Mesrop, a pochissima distanza dal monumento a Madre Armenia. \u00c8 opera dell'architetto armeno Mark Grigorian e datata 1957. Una scala monumentale conduce a una statua di Mesrop, creatore dell'alfabeto armeno nel 405, e al suo discepolo Koryun in ginocchio (opera dello scalpello di Ghoukas Tchoubarian), che precede l'ingresso. Su entrambi i lati di esso, la facciata \u00e8 decorata con statue di uomini armeni illustri: da sinistra a destra abbiamo Toros Roslin, Gregorio di Tatev, Anania di Shirak, Mos\u00e8 di Corene, Mkhitar Gosh e Frik. L'ingresso \u00e8 sormontato da una targa recante la prima frase scritta in armeno, cos\u00ec come riporta la tradizione:\nI lati dell'edificio sono decorati con cippi funerari tipicamente armeni (i cosiddetti khachkar) e altre steli ornamentali. La sala principale \u00e8 impreziosita con un mosaico di Hovhannes Khachatryan raffigurante la battaglia di Avarayr (451), e la scala principale di un affresco trittico dallo stesso artista che rappresenta il periodo di Urartu, la creazione dell'alfabeto e i precursori, in particolare ellenistici, dei Mashtot. Il piano principale contiene una sala da pranzo con mappe decorate dell'Armenia e altri documenti, una sala lettura e altre sale espositive dove sono esibiti molti manoscritti appartenenti alla collezione. Il Matenadaran \u00e8 aperto dal marted\u00ec al sabato, dalle 10:00 alle 16.\nOltre a questi spazi pubblici, l'Istituto comprende anche sale di conservazione; nella parte posteriore dell'edificio principale, un riparo atomico fu scavato nella collina, ma le infiltrazioni dalle acque sotterranee lo resero inutilizzabile. Alla fine degli anni ottanta del XX secolo \u00e8 stato avviato un progetto di costruzione di una dependance, ma le difficolt\u00e0 di finanziamento e il terremoto del 7 dicembre 1988 hanno ritardato il completamento del progetto. Con una superficie di 12.100 m2, l'Istituto \u00e8 il pi\u00f9 grande centro internazionale per l'Armenologia e gli studi medievali del mondo. La posa della prima pietra dell'edificio ha avuto luogo il 14 maggio 200938 e l'inaugurazione il 20 settembre 2011."}
{"id": "2437429", "revid": "1305772", "url": "https://it.wikipedia.org/wiki?curid=2437429", "title": "The New York Review of Books", "text": "The New York Review of Books (o NYREV o NYRB) \u00e8 una rivista bisettimanale con articoli su letteratura, cultura e attualit\u00e0. Viene pubblicata a New York e parte dal presupposto che la discussione sui libri importanti \u00e8 indispensabile all'attivit\u00e0 letteraria. \"Esquire\" la chiam\u00f2 \"la pi\u00f9 importante rivista letterario-intellettuale in lingua inglese\". Nel 1970 Tom Wolfe la descrisse come \"il principale organo teorico del Radical Chic\".\nNel 2007 la pubblicazione ha avuto una tiratura di 140.000 copie. Robert B. Silvers \u00e8 direttore della rivista fin dalla fondazione nel 1963, coadiuvato da Barbara Epstein fino alla morte di lei nel 2006. La Review ha una sezione che pubblica libri, fondata nel 1999, che si chiama \"New York Review Books\".\nStoria.\nI primi anni.\nLa New York Review \u00e8 stata fondata da Robert B. Silvers e Barbara Epstein, insieme con l'editore A. Whitney Ellsworth e la scrittrice Elizabeth Hardwick. Avevano anche l'appoggio del marito di Barbara, Jason Epstein, vicepresidente della Random House e direttore della Viking Books. La Hardwick pubblic\u00f2 un saggio su Harpers nel 1959 intitolato \"The Decline of Book Reviewing\", uno sguardo sprezzante al fallimento della critica sulle riviste del tempo che avevano ispirato Silvers e la Epstein.\nDurante lo sciopero della stampa del 1963, quando il \"New York Times\" aveva interrotto le pubblicazioni, i fondatori della Review colsero l'opportunit\u00e0 per stabilire una forte rivista dei libri. Sapevano che gli editori avrebbero usato la nuova rivista per pubblicizzare i libri, dato che non avevano nessun altro punto in cui promuoverli. All'inizio si pens\u00f2 di farla dirigere a Norman Podhoretz, ma lui decise di rimanere al \"Commentary Magazine\". Allora il gruppo si rivolse a Silvers, un amico di Jason Epstein, che era stato direttore della \"Paris Review\" e che allora lavorava per Harpers. Barbara Epstein si era fatta conoscere come editor per Doubleday del \"Diario\" di Anna Frank, e di altri libri e lavor\u00f2 poi per Dutton, McGraw-Hill e \"Partisan Review\".\nIl primo numero della Review fu pubblicato il 1\u00ba febbraio 1963 e vendette tutte le copie.. Silvers parlando della filosofia della redazione disse: \"Sentivamo che bisognasse fare un'analisi politica della natura del potere in America: chi ce l'aveva, chi lo subiva\". I redattori avevano anche \"una cosa in comune, ed era quel sentimento d'ammirazione intensa per gli scrittori meravigliosi\".\nSui primi numeri si trovano articoli di scrittori come Elizabeth Hardwick, Hannah Arendt, W.H. Auden, Saul Bellow, John Berryman, Truman Capote, Paul Goodman, Lillian Hellman, Irving Howe, Alfred Kazin, Robert Lowell, Dwight Macdonald, Norman Mailer, Mary McCarthy, Norman Podhoretz, Philip Rahv, Susan Sontag, William Styron, Gore Vidal, Robert Penn Warren ed Edmund Wilson. La Review pubblic\u00f2 provocatoriamente interviste a dissidenti politici tra cui Aleksandr Sol\u017eenicyn, Andrej Sacharov e V\u00e1clav Havel.\nDescrizione.\nNel 2004, \"The Nation\" fece una breve panoramica storica della \"New York Review of Books\", in cui scriveva: \"La Review ebbe un ruolo di primo piano nelle contestazioni alla guerra del Vietnam. [...] Attorno al 1970, un forte liberalismo cominci\u00f2 a soppiantare il radicalismo di sinistra della rivista. Come osservava Philip Nobile nel [...] 1974 [...] la Review torn\u00f2 alle sue radici e divenne \u00abuna rivista letteraria sul modello di quelle britanniche del XIX secolo, che univano politica e letteratura in modo rude ma signorile\u00bb. La pubblicazione \u00e8 sempre stata erudita e autoritaria e, grazie al suo rigore analitico e alla sua seriet\u00e0 \u00e8 stata spesso essenziale, ma non sempre \u00e8 stata vivace, caustica e leggibile. Ma l'elezione di George W. Bush, unita al disastro dell'11 settembre, scosse la redazione. Dal 2001, la temperatura della Review \u00e8 salita e la sua visione politica si \u00e8 acuita. [...] Gli scrittori pi\u00f9 in vista della Review sono scesi in battaglia non solo contro la Casa Bianca ma anche contro i corpi letargici della stampa e gli intellettuali del \"falchi liberali\". [...] In netto contrasto con \"The New Yorker\" [...] o con \"The New York Times Magazine\" [...] la Review si \u00e8 opposta alla Guerra in Iraq con una voce unica e coerente.\"\nNegli anni, la Review ha pubblicato revisioni e articoli di scrittori e pensatori come Timothy Garton Ash, Margaret Atwood, Russell Baker, Saul Bellow, Isaiah Berlin, Harold Bloom, Joseph Brodsky, Noam Chomsky, J. M. Coetzee, Frederick Crews, Ronald Dworkin, John Kenneth Galbraith, Nadine Gordimer, Stephen Jay Gould, Murray Kempton, Richard Lewontin, Alison Lurie, Peter Medawar, Daniel Mendelsohn, Vladimir Nabokov, V. S. Naipaul, John Searle, I. F. Stone, Desmond Tutu, John Updike, Derek Walcott, Steven Weinberg, Garry Willis e Tony Judt.\nSecondo la \"National Book Foundation\": \"Da Mary McCarthy ed Edmund Wilson a Gore Vidal e Joan Didion, la \"New York Review of Books\" ha sempre coinvolto le menti pi\u00f9 vivaci dell'America per pensare, scrivere e dibattere sui libri e le tematiche che affrontava\".\n\"Oltre agli argomenti in ambito nazionale, la Review affronta temi di respiro internazionale, tra cui una visione spesso critica sulla politica di Israele e sulla lobby americana in Israele \u00abda un punto di vista ebraico\u00bb.\"\nLa Review dedica anche uno spazio in molti suoi numeri, alla poesia e ha avuto la collaborazione di poeti come Robert Lowell, John Berryman, Ted Hughes, John Ashbery e Richard Wilbur.\nIl caricaturista David Levine ha illustrato la \"New York Review of Books\" dal 1963 al 2007. In questo periodo ha realizzato per la rivista pi\u00f9 di 3.800 caricature a penna di famosi scrittori, artisti e politici. Il \"New York Times\" descrive le illustrazioni di Levine come \"caricature macrocefale, cupamente espressive, duramente inquisitorie e che difficilmente si appiattiscono, che ritraggono intellettuali e atleti, politici e sovrani\u201d, caricature \"affollate di brutti tagli di capelli, la barba di un giorno, baffi mal concepiti e altre manie della toletta [...] in modo da dare ai famosi un aspetto peculiare e fargli abbassare la cresta\".\nJohn Updike, che Levine disegn\u00f2 spesso, scrisse negli anni settanta: \u201cOltre ad offrirci il piacere di riconoscersi, i suoi disegni ci mettono di fronte, in un'et\u00e0 esacerbata e potenzialmente disperata, alla sensazione di una presenza che ci osserva, un occhio che appartiene ad un'intelligenza che non ha avuto paura, un'arte comica pronta a incapsulare le ultime apparizioni della pubblicit\u00e0 ma anche quei demoni storici che perseguitano il nostro disagio\u201d.\nOltre alle revisioni, le interviste e gli articoli, la Review da ampio spazio agli editori che vogliono pubblicizzare i libri in uscita. Il \"Washington Post\" descrive le \u201cvivaci dispute letterarie\u201d portate avanti nell'editoriale come \u201cla cosa pi\u00f9 vicina che il mondo intellettuale deve combattere a mani nude\u201d.\nC'\u00e8 anche una famosa sezione \"personals\" che nel 2008 ha cominciato a ospitare i podcast. Nel 2010, ha lanciato una sezione blog sul suo sito web.\nMolti assistenti alla redazione della rivista hanno acquisito una posizione in vista nel mondo del giornalismo, nel mondo accademico e della letteratura, come per esempio Jean Strouse, Deborah Eisenberg, Mark Danner e A. O. Scott.\nGli ultimi anni.\nPer oltre 40 anni, Silvers e la Epstein hanno pubblicato insieme la Review. Nel 1983, Silvers, la Epstein e i loro partner hanno venduto la rivista all'editore Rea S. Hederman, ancora oggi proprietario del giornale, ma hanno continuato a lavorare alla redazione. Nel 2006, la Epstein \u00e8 morta di cancro all'et\u00e0 di 77 anni. La National Book Foundation, quando dedic\u00f2 alla Epstein e a Silvers il suo premio letterario \"Literarian Award for Outstanding Service to the American Literary Community\" nel 2006, afferm\u00f2: \u201cCon la New York Review of Books, Robert Silvers e Barbara Epstein hanno fatto della revisione dei libri un'arte e della discussione sui libri un'attivit\u00e0 intellettuale vivace e provocatoria\u201d. Dalla morte della Epstein, Silvers \u00e8 stato l'unico direttore. Quando, nel dicembre 2007, gli \u00e8 stato chiesto chi l'avrebbe sostituito come direttore, Silvers, che ha 78 anni ormai, ha esitato dichiarando che \"non si \u00e8 posto il problema\".\nNel 2007, la vista dell'illustratore David Levine era ormai troppo debole e la rivista fu costretta a rivolgersi ad altri artisti e a ricorrere pi\u00f9 spesso alla fotografia. Levine ha dato alla Review un'immagine fin dal 1963. Nel 2008, la sede della redazione si \u00e8 trasferita da Midtown Manhattan al 435 di Hudson Street, che si trova nel West Village.\nL'edizione per il 45\u00ba anniversario della Review (20 novembre 2008) cominciava con un articolo postumo di Edmund Wilson, che aveva scritto per il primo numero dell'articolo nel 1963. In quel numero c'erano anche due degli argomenti da sempre molto cari alla rivista: primo, un'analisi di David Bromwich, professore all'universit\u00e0 di Yale, sulla vicepresidenza di Dick Cheney; e secondo, il saggio dell'autrice britannica Zadie Smith che \"smantella lo status quo con la recensione di due romanzi \u2013 \"Netherland\" e \"Remainder\" \u2013 che lei considera rappresentativi di dove \u00e8 stato il romanzo e di dove sta andando\".\nIl 10 novembre 2008, la Review ha festeggiato il suo 45\u00ba anniversario con un incontro alla New York Public Library, in cui Silver faceva da moderatore, per discutere \u201cCosa accade oggi\u201d in America dopo le elezioni presidenziali del 2008. Del gruppo facevano parte molti giornalisti della Review tra cui Didion, lo scrittore e critico letterario Darryl Pinckney, l'opinionista politico Michael Tomansky, lo storico Garry Willis, e il professore della Columbia University Andrew Delbanco.\nReazioni critiche.\nIl Washington Post parla della Review come di un \"giornale di idee che ha aiutato a definire il discorso intellettuale del mondo anglofono degli ultimi quarant'anni. [...] Pubblicando lunghi articoli ben pensati sulla politica, sui libri e sulla cultura, [i redattori] hanno sfidato la tendenza alla superficialit\u00e0 e alla banalit\u00e0 e il culto della celebrit\u00e0\". In un contributo del 2006 sul \"New York Magazine\", James Atlas affermava: \"\u00e8 un insieme eclettico ma d'effetto che ha fatto della New York Review of Books il primo giornale dell'\u00e9lite intellettuale americana\u201d.\nNel 2008, il \"Guardian\" considerava la Review \"erudita senza essere pedante, scrupolosa senza essere secca\u201d. Lo stesso giornale aveva scritto, nel 2004, \u201ci numeri della Review fino ad oggi raccontano la storia della vita culturale della East Coast dal 1963. Riesce ad essere scrupolosa ma non pedante e seria con un fiero lato democratico. [...] \u00c8 uno degli ultimi luoghi del mondo anglofono in cui si pubblicano saggi lunghi [...] e probabilmente l'ultimo che combina il rigore accademico \u2013 perfino le lettere dell'editore hanno le note a pi\u00e8 di pagina \u2013 con una grande chiarezza di linguaggio\u201d.\nSecondo il sito internet del consolato generale degli Stati Uniti in Cina, la Review \u00e8 un \"tipo di rivista [...] in cui le menti pi\u00f9 interessanti e preparate del nostro tempo discutono i libri e le questioni attuali in profondit\u00e0 [...] un giornale di letteratura e critica basato sull'assunto secondo il quale la discussione sui libri importanti \u00e8 in se stessa indispensabile all'attivit\u00e0 letteraria\u201d. Sul \"New York Magazine\", nel febbraio 2011, Oliver Sacks affermava che la Review \u00e8 \"una delle grandi istituzioni della vita intellettuale qui e in ogni luogo\".\nNel corso della storia la Review si \u00e8 fatta conoscere come un giornale della sinistra liberale, quello che Tom Wolfe chiamava \"il principale organo teorico del radical chic\", ma la sua voce \u00e8 stata pi\u00f9 influente durante i periodi di guerra. Secondo un articolo su \"The Nation\" del 2004: \"Si potrebbe sospettare che aspettassero con ansia il giorno in cui sarebbero tornati alla normale routine di pubblicazione \u2013 quel signorile pastiche di filosofia, arte, musica classica, fotografia, storia tedesca e russa, politica est-europea, fiction letteraria \u2013 senza l'ostacolo di quei doveri politici di natura provocatoria e di opposizione. Quel giorno non \u00e8 ancora arrivato. Se e quando arriver\u00e0 si potr\u00e0 dire che la redazione ha affrontato la sfida dell'era post 11 settembre come molte altre edizioni americane non hanno saputo fare, e che la New York Review of Books [...] era presente quando ce n'era pi\u00f9 bisogno\".\nIl direttore Bob Silvers nel 2004 afferm\u00f2: \"I pezzi che abbiamo pubblicato ad opera di scrittori come Brian Urquart, Thomas Powers, Mark Danner e Ronald Dworkin sono stati delle reazioni ad una crisi reale che aveva a che fare con l'ansia di distruzione dell'America, con le relazioni con gli alleati, con la voglia di proteggere le proprie tradizioni di libert\u00e0 [...] L'aura della sfida patriottica coltivata dall'amministrazione [Bush], in un'atmosfera di paura, ha avuto l'effetto di un dissenso soffocato\".\nAccusata a volte di provincialismo, la Review \u00e8 stata soprannominata \u201cThe New York Review of Each Other's Books\u201d. Philip Nobile diede voce a una critica mordace nelle righe del libro \"Intellectual Skywriting: Literary Politics and the New York Review of Books\". Il \"Guardian\" disse che quelle accuse ricordavano la storia della volpe e l'uva. Nel 2008, il \"San Francisco Chronicle\" scrisse: \"le pagine del numero per il 45\u00ba anniversario, in effetti, rivelano l'attualit\u00e0 dalla visione ostinatamente panoramica [del giornale]\"..\nAltre pubblicazioni.\nGli articoli della Review vengono pubblicati in Italia dalla rivista mensile 451 Via della Letteratura della Scienza e dell'Arte, che dal dicembre 2010 continua l'opera della \"Rivista dei Libri\", edizione italiana della Review dal 1991 al 2010."}
{"id": "2437430", "revid": "287204", "url": "https://it.wikipedia.org/wiki?curid=2437430", "title": "Paul-Emile Botta", "text": ""}
{"id": "2437441", "revid": "124384289", "url": "https://it.wikipedia.org/wiki?curid=2437441", "title": "Referendum sull'integrazione europea", "text": ""}
{"id": "2437442", "revid": "71433", "url": "https://it.wikipedia.org/wiki?curid=2437442", "title": "The Whole Wide World", "text": ""}
{"id": "2437446", "revid": "838137", "url": "https://it.wikipedia.org/wiki?curid=2437446", "title": "Abierto Mexicano Telcel 2008 - Doppio femminile", "text": "Il doppio femminile dell'Abierto Mexicano Telcel 2008 \u00e8 stato un torneo di tennis facente parte del WTA Tour 2008.\nLourdes Dom\u00ednguez Lino e Arantxa Parra Santonja erano le detentrici del titolo, ma solo state costrette al ritiro per un infortunio al piede destro della Dominguez Lino, dopo essere arrivete ai quarti contro Nuria Llagostera Vives e Mar\u00eda Jos\u00e9 Mart\u00ednez S\u00e1nchez\nNuria Llagostera Vives e Mar\u00eda Jos\u00e9 Mart\u00ednez S\u00e1nchez hanno vinto in finale 6\u20132, 6\u20134, contro Iveta Bene\u0161ov\u00e1 e Petra Cetkovsk\u00e1."}
{"id": "2437448", "revid": "92723", "url": "https://it.wikipedia.org/wiki?curid=2437448", "title": "Eparchia di Madonna del Libano di San Paolo dei Maroniti", "text": ""}
{"id": "2437459", "revid": "56620", "url": "https://it.wikipedia.org/wiki?curid=2437459", "title": "Jean-Mathieu-Philibert S\u00e9rurier", "text": ""}
{"id": "2437462", "revid": "729019", "url": "https://it.wikipedia.org/wiki?curid=2437462", "title": "Stazione di Isola del Cantone", "text": "La stazione di Isola del Cantone \u00e8 una fermata ferroviaria della linea Torino\u2013Genova aperta nel 1853. Sorge in Piazza Mazzini, nel centro del paese omonimo. L'impianto serve anche il comune di Vobbia.\nL'impianto \u00e8 gestito da Rete Ferroviaria Italiana (RFI) che la categorizza all'interno della categoria \"bronze\".\nStrutture e impianti.\nL'esterno del fabbricato viaggiatori \u00e8 dipinto di rosso. All'interno \u00e8 presente una piccola sala d'attesa. Nei pressi della stazione sorge un bar.\nIl piazzale ospita due binari passanti riservati al servizio viaggiatori con la seguente destinazione d'uso:\n\u00c8 nella lista delle stazioni impresenziate che vengono concesse in comodato d'uso gratuito a comuni o associazioni per il riutilizzo.\nMovimento.\nNei giorni feriali, la fermata \u00e8 servita da trentaquattro treni regionali della direttrice Arquata Scrivia \u2013 Genova Brignole.\nDa luned\u00ec 13 settembre 2010, con l'inizio del potenziamento del nodo ferroviario genovese, alcuni treni a servizio della direttrice Arquata \u2013 Genova terminano la loro corsa presso Genova Sampierdarena. Al termine dei lavori, previsto entro il 2015, la frequenza dei treni a servizio della stazione di Isola del Cantone aumenter\u00e0 fino a raggiungere la cadenza di mezz'ora, sia in direzione di Arquata sia verso Genova.\nServizi.\nLa stazione dispone di:"}
{"id": "2437466", "revid": "287204", "url": "https://it.wikipedia.org/wiki?curid=2437466", "title": "John Hall Gladstone", "text": "Studi\u00f2 all\"'University College\" di Londra ed alla Universit\u00e0 di Gie\u00dfen (Assia-Darmstadt, Germania). Nel 1850 divenne docente di chimica al \" St Thomas's Hospital\" e nel 1853 fu nominato membro della \"Royal Society\", fatto abbastanza inusuale, considerata la giovane et\u00e0 (26 anni). Dal 1874 al 1877 fu \"Fullerian Professor of Chemistry\" alla Royal Institution e dal 1874 al 1876 Presidente della Societ\u00e0 di Fisica di Londra. Dal 1877 al 1879 fu Presidente della \"Chemical Society\". Nel 1897 ricevetta la Medaglia Davy. Si occup\u00f2 di spettroscopia, del fenomeno della fluorescenza e del potere rifrangente dei corpi. Oggi i suoi studi pi\u00f9 noti sono quelli sull'alogenazione del caucci\u00f9."}
{"id": "2437468", "revid": "113757", "url": "https://it.wikipedia.org/wiki?curid=2437468", "title": "Val Nervia", "text": ""}
{"id": "2437469", "revid": "297745", "url": "https://it.wikipedia.org/wiki?curid=2437469", "title": "Accademia di Venezia", "text": ""}
{"id": "2437470", "revid": "339392", "url": "https://it.wikipedia.org/wiki?curid=2437470", "title": "Holding capogruppo", "text": ""}
{"id": "2437471", "revid": "113757", "url": "https://it.wikipedia.org/wiki?curid=2437471", "title": "Valle Arroscia", "text": ""}
{"id": "2437472", "revid": "287204", "url": "https://it.wikipedia.org/wiki?curid=2437472", "title": "Loble", "text": "Biografia.\nDopo un breve scontro Loble sconfisse le truppe di Francisco de Vaca, nella valle dell'Itata, che stavano giungendo con i rinforzi da Santiago. In seguito Millalelmo tese un'imboscata agli spagnoli che arrivavano da Angol, guidati da Juan P\u00e9rez de Zurita, all'attaversamento del fiume Andali\u00e9n. I Mapuche tolsero alla citt\u00e0 ed alla guarnigione di Concepci\u00f3n la possibilit\u00e0 di portare aiuti via terra. \nMillalelmu e Loble assediarono Concepcion con 20\u00a0000 guerrieri nel febbraio del 1564. L'assedio dur\u00f2 fino alla fine di marzo, quando due navi giunsero portando il cibo che avrebbe permesso di resistere all'assedio per molto tempo. I Mapuche avevano invece usato le scorte locali di cibo e facevano fatica a mantenere una forza tanto numerosa. Con l'arrivo della stagione dei raccolti, e per l'arrivo di notizie sulla sconfitta della battaglia di Angol, cominciarono a temere per il fatto che le proprie famiglie potessero patire la fame, o che le loro case potessero essere attaccate da Angol o Santiago. Levarono l'assedio il 1\u00ba aprile tornando alle loro case per l'inverno. \nIl governatore Pedro de Villagra lasci\u00f2 Santiago a met\u00f2 gennaio del 1565, con 150 spagnoli ed 800 ausiliari indiani, marciando a sud verso il fiume Maule. Nei sette mesi che Villagra pass\u00f2 a Santiago, Loble aveva costruito un pucara resistente sul fiume Perquilauqu\u00e9n, bloccando la strada che conduceva a sud verso Concepcion, e nella seconda battaglia di Reinohuel\u00e9n Villagra lo conquist\u00f2 rapidamente distruggendo l'esercito Mapuche che lo difendeva. Poco dopo giunse Loble, che aveva radunato rinforzi ma che era all'oscuro della sconfitta subita dai suoi uomini. Gli fu tesa un'imboscata, ed egli fu sconfitto e catturato. Nei pochi mesi che seguirono Villagra pose fine alla rivolta Mapuche a nord del Bio-Bio."}
{"id": "2437474", "revid": "316995", "url": "https://it.wikipedia.org/wiki?curid=2437474", "title": "Joseph Marie Henry Alfred Perrier de la B\u00e2thie", "text": ""}
{"id": "2437478", "revid": "1856513", "url": "https://it.wikipedia.org/wiki?curid=2437478", "title": "Mexicana", "text": "Mexicana ovvero Mexicana de Aviaci\u00f3n (in spagnolo: \"Compa\u00f1\u00eda Mexicana de Aviaci\u00f3n, S.A. de C.V.\") era una compagnia aerea messicana, creata nel 1921 e operativa sino al 28 agosto 2010.\nOperava voli domestici e internazionali dall'Aeroporto Internazionale di Citt\u00e0 del Messico.\nFondata nel 1921, era nata come linea aerea di trasporto passeggeri e corrispondenza postale, ed \u00e8 la terza compagnia pi\u00f9 antica del mondo che ha conservato il suo nome originario, dopo KLM e Qantas e la seconda linea aerea pi\u00f9 antica dell'America Latina, dopo Avianca.\nIl primo tipo di aereo utilizzato fu il biplano della Nebraska Aircraft Co derivato dallo Standard J, in grado di trasportare un passeggero, 50 kg di equipaggio e corrispondenza alla velocit\u00e0 di 95 km/h.\nL'anno seguente la Mexicana de Aviacion registr\u00f2 1.956 ore di volo, con 10 biplani della Lincoln Standard.\nNel 1926 la compagnia aerea rinnov\u00f2 i suoi servizi come corrispondenza (postale) e fotografia aerea.\nLa compagnia \u00e8 entrata in Star Alliance nel 2000, ma ha lasciato l'alleanza nel 2004, preferendo delle alleanze bilaterali con altre compagnie come LAN Airlines, American Airlines, Iberia, Aerom\u00e9xico, Aeromar, Aerolitoral, Avianca, Japan Airlines, Copa Airlines, Air Canada, Air New Zealand, Lufthansa e Varig.\nIl 10 novembre 2009 \u00e8 entrata in Oneworld.\nMexicana ha chiesto la protezione di fallimento nell'agosto 2010, per tentare di ristrutturarsi. Il 27 agosto 2010, Mexicana ha annunciato che avrebbe sospeso le operazioni a tempo indeterminato da mezzogiorno del 28 agosto 2010.\nFlotta.\nLa flotta di Mexicana era composta da (Luglio 2010):"}
{"id": "2437479", "revid": "838137", "url": "https://it.wikipedia.org/wiki?curid=2437479", "title": "Commodore Italiana SpA", "text": ""}
{"id": "2437481", "revid": "92723", "url": "https://it.wikipedia.org/wiki?curid=2437481", "title": "Ceced Italia", "text": "Ceced Italia (originariamente acronimo di Conseil Europ\u00e9en de la Construction d'appareils Domestiques) \u00e8 l'Associazione di Categoria che rappresenta in Italia i produttori di Apparecchi Domestici e Professionali. Costituisce il ramo italiano del CECED che \u00e8 il \"Comitato Europeo dei Costruttori di Apparecchi Domestici - European Committee of Domestic Equipment Manufacturers\" che \u00e8 l'organizzazione europea con sede a Bruxelles.\n\"Ceced Italia\" \u00e8 membro di Confindustria e ha un'attivit\u00e0 non solo a favore delle aziende associate, ma pi\u00f9 in generale degli interessi comuni, favorendo la diminuzione dei consumi elettrici e la sicurezza dei cittadini-utenti.\nL'associazione \u00e8 strutturata per gruppi merceologici"}
{"id": "2437482", "revid": "838137", "url": "https://it.wikipedia.org/wiki?curid=2437482", "title": "Commodore Italiana S.p.A.", "text": ""}
{"id": "2437483", "revid": "92723", "url": "https://it.wikipedia.org/wiki?curid=2437483", "title": "Eparchia melkita di San Paolo", "text": ""}
{"id": "2437484", "revid": "287204", "url": "https://it.wikipedia.org/wiki?curid=2437484", "title": "Gros-Guillaume", "text": "Biografia.\nGros-Guillaume recitava farse assieme ad altri due attori, Gaultier-Garguille e Turlupin.\nNel 1615 al 1625 lavorarono insieme nella Troupe du Roi dell'Th\u00e9\u00e2tre de l'H\u00f4tel de Bourgogne, ed alla morte di Gros-Guillaume nel 1634 la direzione della compagnia fu rilevata da Bellerose. \nIl suo personaggio era enorme e panciuto e vestiva con una casacca bianca e un piccolo copricapo rosso su un lato della testa, che lo rendeva ridicolo. \nDiversamente dai suoi due compagni, che portavano una maschera, egli usava infarinarsi il volto. Questo espediente gli consentiva di sporcare di farina i suoi interlocutori provocando l'ilarit\u00e0 del pubblico.\nEra per lo pi\u00f9 silenzioso e triste, e ricopriva il ruolo del servo o dell'ubriaco sciocco, che spesso veniva beffato dal furbo e astuto Turlupin.\nNonostante la missione del trio fosse quella di riportare in auge la farsa, che da tempo non riscuoteva pi\u00f9 il successo del popolo e veniva sempre meno rappresentata, Robert Gu\u00e9rin non era solo un attore comico. Egli recitava anche nelle tragedie regolari, con il nome d'arte di Le Fleur."}
{"id": "2437489", "revid": "316995", "url": "https://it.wikipedia.org/wiki?curid=2437489", "title": "H.Perrier", "text": ""}
{"id": "2437490", "revid": "1776051", "url": "https://it.wikipedia.org/wiki?curid=2437490", "title": "Michele Pignatelli", "text": "Biografia.\nMichele era figlio di Giacomo duca di Bellosguardo. Venne eletto vescovo di Lecce il 26 gennaio 1682.\nIl 3 marzo 1687 tenne il suo primo sinodo.\nIl 14 aprile 1694 pose la prima pietra del seminario diocesano.\nMor\u00ec il 20 novembre 1695 mentre era ancora in cattedra, a 68 anni.\n\u00c8 sepolto nella cripta del Duomo di Lecce, con gli altri vescovi della citt\u00e0."}
{"id": "2437493", "revid": "182396", "url": "https://it.wikipedia.org/wiki?curid=2437493", "title": "Arabicus maximus", "text": ""}
{"id": "2437501", "revid": "1272592", "url": "https://it.wikipedia.org/wiki?curid=2437501", "title": "Millaures", "text": "Millaures \u00e8 una frazione del comune di Bardonecchia sita sulle falde del Monte Jafferau (versante sudovest) ad un livello medio di circa 1.360 m s. l. m. ed \u00e8 composta dalle borgate di Pr\u00e8richard, Blanc, Serre, Mei, Andrieux, Rivaux, Geney, Medail, Rieul, Gleise, Rochas.\nComune indipendente dal 1477, fu incorporato nel comune di Bardonecchia nel 1928, ed \u00e8 raggiungibile da Bardonecchia attraverso la strada provinciale\u00a0238.\nIl monumento pi\u00f9 significativo \u00e8 la chiesa parrocchiale di Sant'Andrea Apostolo. Edificata con la nascita della parrocchia nel 1477, fu totalmente rifatta ed ampliata alla fine del XIX secolo con un lascito dedicato a tale scopo da un millaurese benestante deceduto in Francia. Dell'antica chiesa \u00e8 rimasto il campanile romanico del XVI secolo, in pietra. All'interno sono degni di menzione:\nNel territorio della frazione, in localit\u00e0 Horres a monte del centro della frazione, vi \u00e8 una cappella che per la qualit\u00e0 degli affreschi interni, raffiguranti episodi delle vite dei santi Andrea e Giacomo, cui la cappella \u00e8 dedicata, e di Sant'Antonio Abate, Sant'Andrea Apostolo, Santa Lucia, \u00e8 classificata come Monumento nazionale. Gli affreschi risalgono alla prima met\u00e0 del XVI secolo."}
{"id": "2437507", "revid": "1543377", "url": "https://it.wikipedia.org/wiki?curid=2437507", "title": "Jiandao", "text": "Jiandao, conosciuta in coreano come Gando, \u00e8 una piccola porzione di terra paludosa tra la regione di Yanbian e la Contea di Long nella Cina nordorientale. Il nome cinese originale di Jiandao \u00e8 Jiajiang (cinese semplificato: \u5047\u6c5f; cinese tradizionale: \u5047\u6c5f).\nUn altro modo di definire Jiandao fu fornito dai Giapponesi ai primi del Novecento. L'Impero giapponese allora in espansione asseriva che Jiandao comprendeva i territori di quattro contee (Yanji, Wangqing, Helong e Hunchun) della provincia di Jilin e che i Coreani etnici che vivevano in questa regione dovevano essere posti sotto la sua influenza.\nLa maggior parte della regione definita dal Giappone come Jiandao ai primi del Novecento appartiene alla prefettura autonoma coreana di Yanbian, parte della provincia di Jilin nel nordest della Repubblica Popolare Cinese (RPC). L'area della prefettura ha approssimativamente una dimensione di 42.000\u00a0km\u00b2 ed \u00e8 la patria di circa 840.000 abitanti di etnia coreana.\nIn Cina, si usa il nome Yanbian (\u5ef6\u8fb9, \u5ef6\u908a; Yenbyen \uc60c\ubcdc, o Y\u014fnby\u014fn \uc5f0\ubcc0 in coreano), mentre non si usa Jiandao, in quanto associato all'occupazione giapponese. La Corea divenne un protettorato del Giappone nel 1905 dopo il Trattato dell'Eulsa. Mediante quest'ultimo, il Giappone pot\u00e9 disporre dei territori coreani, compreso Gando/Jiandao, che fece in seguito trasferire alla dinastia Qing in cambio di concessioni ferroviarie in Manciuria il 4 settembre 1909, come risultato della Convenzione di Gando. Poich\u00e9 questa decisione fu presa unicamente dalla dinastia Qing e dal Giappone senza alcun permesso dalla Corea, molti, sia in Corea del Nord che in Corea del Sud nonch\u00e9 tra i cosiddetti \"Joseonjok\" (numerosi residenti coreani che ancora vivono a Jiandao), ritengono che la Convenzione di Gando fosse un negoziato iniquo e di per s\u00e9 nullo, enfatizzando la richiesta di restituzione del territorio di Gando alla Corea."}
{"id": "2437508", "revid": "1305772", "url": "https://it.wikipedia.org/wiki?curid=2437508", "title": "Get a Life", "text": ""}
{"id": "2437512", "revid": "24909991", "url": "https://it.wikipedia.org/wiki?curid=2437512", "title": "Headquarters", "text": ""}
{"id": "2437513", "revid": "481666", "url": "https://it.wikipedia.org/wiki?curid=2437513", "title": "Help Yourself", "text": ""}
{"id": "2437514", "revid": "767487", "url": "https://it.wikipedia.org/wiki?curid=2437514", "title": "Qiao Qiao", "text": "Biografia.\n\u00c8 la prima artista apertamente lesbica della Repubblica Popolare Cinese; ha pubblicato il suo primo singolo, intitolato \"Ai Bu Fen\" (\u7231\u4e0d\u5206) e tradotto come \"Love does not discriminate\" (\"l'amore non fa discriminazioni\"), nel 2006. Il video della canzone mostrava due ballerine innamorate, ma le convenzioni sociali non avrebbero permesso un bacio lesbico in scena. Il governo \"non ha fatto nessuno sforzo per sopprimere la canzone\". \u00c8 proprietaria di un bar a Pechino, il quale ospita serate per sole donne ogni sabato.\n\u00c8 stata la prima ospite del programma online \"Tong Xing Xiang Lian\" (\"Gay Connections\"), un video di un'ora messo in onda sul web, che ha debuttato nel 2007 su PhoenixTV.com."}
{"id": "2437518", "revid": "287204", "url": "https://it.wikipedia.org/wiki?curid=2437518", "title": "Lope D\u00edez de Armend\u00e1riz", "text": "Giovent\u00f9.\nNato in Per\u00f9, Lope D\u00edez de Armend\u00e1riz fu la prima persona nata in America a diventare vicer\u00e9 della Nuova Spagna. Il padre, presidente della Audiencia Reale di Quito, lo fece entrare nella marina militare. Ben presto si distinse al comando dei convogli che scortavano i mercantili e le navi tesoriere dalle Indie alla Spagna.\nVicer\u00e9 della Nuova Spagna.\nIl 19 aprile 1635 re Filippo IV di Spagna lo nomin\u00f2 vicer\u00e9 della Nuova Spagna. Fece l'ingresso formale a Citt\u00e0 del Messico il 16 settembre 1635, assumendo l'incarico. Il primo compito fu quello di proseguire la costruzione dei lavori di drenaggio per mettere al sicuro la citt\u00e0 dalle costanti alluvioni, e di riparare i danni causati dalle precedenti inondazioni.\nIl 17 gennaio 1637 un terremoto distrusse alcune costruzioni, tra cui il tunnel di drenaggio di La Quemada. Il vicer\u00e9 chiam\u00f2 due esperti, Fernando de Zepeda ed Hern\u00e1n Carillo, per avere consigli. Nel marzo dell'anno seguente suggerirono di aprire un canale per sostituire il tunnel. Il vicer\u00e9, dopo una consultazione col governo cittadino e con le gilde, approv\u00f2 il progetto che avrebbe sfruttato una grande apertura nel Nochistongo. Il canale si dimostr\u00f2 molto utile nella gestione delle piene, e fu in seguito espanso dal governo del Messico indipendente.\nIl 22 aprile 1639 una bolla di Papa Urbano VIII vietava la schiavit\u00f9 in America latina. Filippo IV proib\u00ec lo schiavismo degli indiani in Nuova Spagna, ma permise di continuare la tratta dei neri. Gli schiavi neri fuggiti (\"cimarr\u00f3nes\") si rifugiarono sulle montagne, in particolare in quelle dello stato di Veracruz.\nPer proteggere gli abitanti del Nuovo Regno di Le\u00f3n y Castilla (Nuevo Le\u00f3n) dalle incursioni di Apache, Comanche e Lipane, D\u00edez de Armend\u00e1riz ordin\u00f2 la costruzione di un presidio a Cadereyta, e di un omonimo forte a Quer\u00e9taro. Invi\u00f2 una nuova spedizione nelle Californie, con risultati disastrosi.\nOrdin\u00f2 la pulitura del sistema di drenaggio cittadino. Fond\u00f2 l'ospedale Esp\u00edritu Santo ed il convento di San Bernardo. Form\u00f2 anche la Armada de Barlovento, con base a Veracruz, che pattugliava la costa del golfo per proteggere porti e navi dai pirati.\nLasci\u00f2 il governo della colonia al successore, Diego L\u00f3pez Pacheco Cabrera y Bobadilla, il 28 agosto 1640. Fu accusato di molte irregolarit\u00e0 e di pessimo carattere dai nemici, soprattutto dal vescovo di Puebla, Juan de Palafox y Mendoza."}
{"id": "2437520", "revid": "24910076", "url": "https://it.wikipedia.org/wiki?curid=2437520", "title": "Agnus", "text": ""}
{"id": "2437521", "revid": "19933", "url": "https://it.wikipedia.org/wiki?curid=2437521", "title": "Lope D\u00edaz de Armend\u00e1riz", "text": ""}
{"id": "2437522", "revid": "287204", "url": "https://it.wikipedia.org/wiki?curid=2437522", "title": "Lope Diaz de Armendariz", "text": ""}
{"id": "2437523", "revid": "287204", "url": "https://it.wikipedia.org/wiki?curid=2437523", "title": "Lope Diez de Armendariz", "text": ""}
{"id": "2437524", "revid": "228587", "url": "https://it.wikipedia.org/wiki?curid=2437524", "title": "Il giorno della locusta", "text": ""}
{"id": "2437528", "revid": "24910114", "url": "https://it.wikipedia.org/wiki?curid=2437528", "title": "Fat Agnus", "text": ""}
{"id": "2437531", "revid": "697352", "url": "https://it.wikipedia.org/wiki?curid=2437531", "title": "Vivo", "text": ""}
{"id": "2437534", "revid": "24910147", "url": "https://it.wikipedia.org/wiki?curid=2437534", "title": "Denise (circuito integrato)", "text": ""}
{"id": "2437545", "revid": "115111411", "url": "https://it.wikipedia.org/wiki?curid=2437545", "title": "Guido Romanelli", "text": "Biografia e missione in Ungheria.\nFiglio di Gustavo Romanelli (1848-1924) e di Teresa Tuccimei (1846-1937), sposo di Bianca di Colloredo Mels (1890-1972),\ndopo aver combattuto anche nella prima guerra mondiale, il colonnello Guido Romanelli fu a capo della Delegazione Militare Italiana in Ungheria dal maggio al novembre del 1919. \nIn tale frangente, si trover\u00e0 ad essere l'unico rappresentante di una potenza dell'Intesa a Budapest. L'ufficiale intervenne con forza contro le azioni di rappresaglia del governo rivoluzionario di B\u00e9la Kun, intervenendo per salvare la vita dei controrivoluzionari compresi anche i cadetti dell'accademia militare Lodovica che erano insorti contro il regime bolscevico.\nPer il suo operato, nel 1922 venne insignito della onorificenza della Spada d\u2019onore ungherese e di una medaglia commemorativa. Negli anni successivi Romanelli, abbandonata la carriera militare, svolger\u00e0 l'incarico di console onorario di prima classe in Spagna e infine di presidente della Banca commerciale italo-ungherese."}
{"id": "2437546", "revid": "113757", "url": "https://it.wikipedia.org/wiki?curid=2437546", "title": "Parco delle Alpi Liguri", "text": ""}
{"id": "2437555", "revid": "1632387", "url": "https://it.wikipedia.org/wiki?curid=2437555", "title": "Strays", "text": "Strays \u00e8 il terzo album in studio dei Jane's Addiction, pubblicato il 22 luglio 2003 dalla Capitol Records.\nUtilizzo dei brani.\nLa traccia 10 fa parte della colonna sonora del videogioco \"SSX3\" della Electronic Arts. La traccia 9 fa parte della colonna sonora del videogioco \"Tony Hawk's Underground\". La traccia 1 fa parte della colonna sonora del videogioco \"MLB 2005\" per PlayStation. La traccia 6 fa parte della colonna sonora della serie televisiva statunitense \"Entourage\".\nTracce.\nTesti e musiche di Chris Chaney, Perry Farrell, Martyn LeNoble, Dave Navarro e Stephen Perkins, eccetto dove indicato."}
{"id": "2437559", "revid": "952119", "url": "https://it.wikipedia.org/wiki?curid=2437559", "title": "Takahiro Yamada", "text": "\u00c8 il bassista e seconda voce del gruppo j-rock Asian Kung-Fu Generation. Yamada ha incontrato i compagni di band Masafumi Got\u014d e Kensuke Kita in un club musicale della \"Kanto Gakuin University\". I tre formarono gli Asian Kung-Fu Generation nel 1996, con il batterista Kiyoshi Ijichi che si un\u00ec poco dopo.\nMentre Masafumi \u00e8 il principale compositore di testi del gruppo, Yamada ha fornito i testi per alcune canzoni. \u00c8 laureato in letteratura e le sue band preferite sono The Beatles, Oasis, The Smashing Pumpkins e Pet Shop Boys. La band ha avuto l'opportunit\u00e0 di incontrare i fratelli Gallagher, poich\u00e9 hanno aperto i concerto del tour degli Oasis in Giappone. I fratelli si sono mostrati molto pi\u00f9 simpatici delle aspettative. Si dice che Noel Gallagher, in particolare, abbia incoraggiato gli AKG (Asian Kung-Fu Generation) a continuare a fare rock."}
{"id": "2437565", "revid": "24910627", "url": "https://it.wikipedia.org/wiki?curid=2437565", "title": "Latium Novum", "text": ""}
{"id": "2437569", "revid": "123766553", "url": "https://it.wikipedia.org/wiki?curid=2437569", "title": "Piaggia (Briga Alta)", "text": " \nPiaggia (\"A Ciagia\", che in dialetto brigasco significa terreno ripido, \"A Cia\u017e\u017ea\" in ligure) \u00e8 la frazione capoluogo del comune di Briga Alta. \u00c8 il centro abitato pi\u00f9 meridionale del Piemonte.\nNon \u00e8 raggiungibile su gomma dal resto del Piemonte: infatti risulta necessario entrare in territorio ligure tramite la SP100 del Colle di Nava e dalle SP3 e SP4 da Mendatica, Cosio di Arroscia, Montegrosso Pian Latte che portano a Pornassio.\nSi trova alle fonti del Tanarello alle pendici del monte Saccarello (2.200 m) presso il confine con la Liguria e la parte francese della val Roia nella regione Provenza-Alpi-Costa Azzurra (PACA).\nIn passato era nota per la lavorazione dell'ardesia; ad oggi la lavorazione \u00e8 scomparsa in seguito all'emigrazione verso la Liguria o le grandi citt\u00e0 del Nord.\n\u00c8 sede comunale dal 1947, dopo il passaggio della maggior parte del territorio di Briga Marittima alla Francia."}
{"id": "2437571", "revid": "1457847", "url": "https://it.wikipedia.org/wiki?curid=2437571", "title": "Record scacchistici", "text": "Questa voce riporta alcuni record conseguiti nell'ambito degli scacchi.\nTorneo con pi\u00f9 partecipanti.\nIl \"Greater New York Scholastic\" di New York del 2020, riservato agli Under 12, ha visto la presenza di 1640 giocatori.\nIl torneo World Open di Filadelfia del 1986 ebbe 1506 partecipanti, suddivisi in sei sezioni in base al punteggio Elo. Il torneo principale fu vinto da Nick de Firmian. Il montepremi complessivo era di 188.500 dollari.\nIl campionato nazionale con pi\u00f9 partecipanti \u00e8 stato probabilmente il 35\u00ba campionato sovietico di Char'kov del 1967, giocato con sistema svizzero tra 126 giocatori. Vinsero alla pari Le\u016d Paluhae\u016dski e Michail Tal' con 10/13.\nIl torneo all'italiana con pi\u00f9 partecipanti fu quello di New York 1869, a doppio girone tra 48 giocatori, per un totale previsto di 94 turni. Moltissime partite non vennero per\u00f2 disputate o terminate. Vinse George Henry Mackenzie.\nNegli scacchi per corrispondenza l'evento con pi\u00f9 partecipanti \u00e8 stato il Match 2000 tra le associazioni italiana (ASIGC) e tedesca (BdF). Giocato a partire dal 1\u00ba maggio 1996, ha visto la partecipazione di 2222 giocatori.\nTornei vinti consecutivi.\nGarri Kasparov vinse, da solo o alla pari, 15 tornei consecutivi dal 1981 al 1990.\nAltre serie di vittorie consecutive:\nPartite consecutive senza perdere.\nIl primato appartiene a Magnus Carlsen, che tra il 2018 e il 2020 ha giocato 125 partite consecutive senza subire sconfitte. Il record precedente era detenuto da Sergei Tiviakov (110 partite tra il 2004 e il 2005).\nTra le altre serie, sono da ricordare quella di Ding Liren con 100 partite (29 vittorie e 71 patte) giocate tra agosto 2017 e novembre 2018, inferiore numericamente a quella di Tiviakov ma ottenuta contro avversari rappresentanti l'\u00e9lite mondiale e quella di Capablanca, che gioc\u00f2 63 partite senza subire sconfitte dal 1916 al 1924, quando perse contro Richard R\u00e9ti nel torneo di New York 1924. Per durata (otto anni), rimane tuttora il record di lunghezza temporale.\nFino al 2005 il record apparteneva a Michail Tal, 95 partite consecutive senza sconfitte tra il 23 ottobre 1973 (perse una partita nel Campionato sovietico) e il 16 ottobre 1974 (perse contro Kirov a Novi Sad). Ottenne 46 vittorie e 49 patte. Tal gioc\u00f2 un'altra serie di 86 partite consecutive senza sconfitte dal luglio 1972, quando perse una partita con Uusi a Viljandi, al luglio 1973, quando perse una partita con Jurij Bala\u0161ov nel secondo turno del campionato sovietico a squadre di Mosca.\nDurata in carica di un campione del mondo.\nEmanuel Lasker mantenne il titolo mondiale per 26 anni e 11 mesi (dal 26 maggio 1894, quando vinse il match con Steinitz, al 27 aprile 1921, quando perse il match con Capablanca).\nWilhelm Steinitz divent\u00f2 ufficialmente campione del mondo nel 1886 dopo aver vinto il match con Zukertort, ma molti fanno iniziare il suo \"regno\" da quando vinse il match con Anderssen il 10 agosto 1866. Rimase campione fino al 26 maggio 1894, quando termin\u00f2 il match con Lasker, per un totale di 27 anni, 9 mesi e 16 giorni.\nPi\u00f9 match con titolo mondiale in palio.\nAnatolij Karpov: 10 campionati del mondo (1978 con Kor\u010dnoj a Baguio, 1981 con Kor\u010dnoj a Merano, 1984/85 con Kasparov a Mosca, 1985 con Kasparov a Mosca, 1986 con Kasparov a Mosca-Leningrado, 1987 a Siviglia con Kasparov, 1990 a New York e Lione con Kasparov, 1993 con Timman, 1996 a \u0116lista con Kamskij, 1998 a Losanna con Anand).\nEmanuel Lasker: 8 campionati del mondo (1894 e 1896 con Steinitz, 1907 con Marshall, 1908 con Tarrasch, 1909 e 1911 con Janowski, 1910 con Schlechter, 1921 con Capablanca). Perse solo il match con Capablanca del 1921.\nGarri Kasparov: 8 campionati del mondo (5 con Karpov dal 1985 al 1990, con Short a Londra nel 1993, con Anand a New York nel 1995, con Kramnik a Londra nel 2000).\nMichail Botvinnik: 7 campionati del mondo (1951 pareggio con Bron\u0161tejn, 1954 pari con Smyslov, 1957 perse con Smyslov, 1958 vinse il match di rivincita con Smyslov, nel 1960 perse con Tal, nel 1961 vinse il match di rivincita con Tal, nel 1963 perse con Petrosjan).\nGrande Maestro pi\u00f9 giovane.\nIl 30 giugno 2021 lo statunitense Abhimanyu Mishra, all'et\u00e0 di 12 anni 4 mesi e 25 giorni, divenne il pi\u00f9 giovane Grande maestro della storia degli scacchi.\nDetennero il record precedentemente:\nIn campo femminile il primato spetta alla cinese Hou Yifan, che nel 2008 divenne Grande Maestro assoluto all'et\u00e0 di 14 anni e 6 mesi.\nPartita pi\u00f9 lunga.\nLa partita di torneo pi\u00f9 lunga giocata con le regole moderne \u00e8 stata la Ivan Nikoli\u0107 - Goran Arsovi\u0107, Belgrado 1989, che termin\u00f2 patta dopo 269 mosse e dur\u00f2 20 ore. All'epoca la FIDE aveva portato il limite delle mosse in un finale di torre e alfiere contro torre da 50 a 100 mosse. La regola venne in seguito riportata alle 50 mosse.\nPartita pi\u00f9 lunga in un campionato del mondo.\nLa partita pi\u00f9 lunga mai disputata nel corso del campionato del mondo di scacchi \u00e8 stata il sesto incontro tra Magnus Carlsen e Jan Nepomnja\u0161\u010dij durante l'edizione del 2021. La partita fu vinta dal primo dopo 136 mosse e dur\u00f2 7 ore e 45 minuti.\nIl precedente record era stato stabilito nella quinta partita tra Anatolij Karpov e Viktor Kor\u010dnoj disputata nel corso dell'edizione del 1978, la quale termin\u00f2 patta dopo 124 mosse.\nPartita pi\u00f9 corta.\nLa partita decisa nel minor numero di mosse in un torneo magistrale, escludendo le patte concordate, fu la Z. Dordevi\u0107 - M. Kovacevi\u0107. Bela Crkva 1984:\nTornei vinti con punteggio pieno.\nConsiderando i tornei magistrali di una certa importanza, i seguenti giocatori vinsero tutte le partite:\nMiglior risultato complessivo alle olimpiadi.\nConsiderando solo i giocatori che hanno partecipato ad almeno quattro olimpiadi, Michail Tal' realizz\u00f2 l'81,2 % in otto olimpiadi (+65 -2 =34). Al secondo posto Anatolij Karpov, con l'80,1 % in 6 olimpiadi (+43 -2 =23), al terzo posto Tigran Petrosyan, con il 79,8 % in 10 olimpiadi (+78 -1 =50).\nMedaglie vinte alle olimpiadi.\nIn campo femminile il primato spetta a Majja \u010ciburdanidze, che vinse 28 medaglie in 15 olimpiadi (sempre in 1\u00aa scacchiera): 15 d'oro (di cui 6 individuali), 5 d'argento (2 individuali) e 8 di bronzo (7 individuali).\nNona Gaprindashvili vinse 25 medaglie (di cui 20 d'oro) in dodici olimpiadi.\nPartecipazioni alle olimpiadi.\nLajos Portisch partecip\u00f2 con la squadra ungherese a 20 olimpiadi dal 1956 al 2000, 14 volte in prima scacchiera.\nPartite in simultanea.\nL'8-9 febbraio 2011 il GM iraniano Ehsan Ghaem Maghami (13 volte campione nazionale) ha giocato contro 604 avversari in una simultanea a Teheran, nel palazzetto dello sport della Shahid Beheshti University. L'esibizione \u00e8 durata 25 ore, dalle 10:20 dell'8 febbraio alle 11:25 del giorno successivo. Il risultato \u00e8 stato di +580 \u20138 =16. Erano presenti un arbitro internazionale e un funzionario della FIDE per controllare la regolarit\u00e0 dell'evento. Il record \u00e8 stato omologato dal Guinness dei primati. Ehsan Maghami ha ricevuto in premio un'automobile dalla Mazda, sponsor dell'evento.\nIl record precedente era del GM israeliano Alik Gershon, che il 22 ottobre 2010 gioc\u00f2 contro 520 giocatori (+454 =58 -11).\nAltre simultanee notevoli:\nPartite in simultanea alla cieca.\nTimur Gareev detiene questo record avendo giocato nel dicembre 2016 contro 48 avversari, concludendo con il risultato di +35 =7 -6.\nTra i giocatori che si sono cimentati in questa specialit\u00e0 stabilendo record si ricordano George Koltanowski (gioc\u00f2 una simultanea alla cieca su 34 scacchiere a Edimburgo nel 1934, col risultato di 24 vittorie e 10 pareggi) e Aleksandr Alechin (detentore precedente del record, il 16 luglio 1934 a Chicago gioc\u00f2 alla cieca contro 32 avversari, con il risultato di +19 =9 \u20134. Direttore di gara era Edward Lasker).\nMiguel Najdorf (45 partite) e l'ungherese J\u00e1nos Flesch (52) stabilirono record che per\u00f2 a causa della mancanza di adeguati controlli non vennero riconosciuti ufficialmente nel Guinness dei primati.\nMiglior risultato in una simultanea.\nCapablanca tenne una simultanea a Cleveland su 103 scacchiere il 4 febbraio 1922, ottenendo 102 vittorie e una patta, miglior risultato per una simultanea con almeno 75 scacchiere. Dal 1909 al 1926 Capablanca tenne dieci simultanee a Cleveland; gioc\u00f2 in totale 390 partite, vincendone 371, pareggiandone 13 e perdendone 6 (96,5 %).\nAlechin tenne l'8 marzo 1933 a Semarang in Indonesia una simultanea su 50 scacchiere, vincendo tutte le partite.\nPartecipanti ad una multi-simultanea.\nIl 21 ottobre 2006 venne organizzata a Citt\u00e0 del Messico, nella piazza centrale di El Z\u00f3calo, una gigantesca \"multi-simultanea\". Circa 600 maestri fronteggiarono da 20 a 25 giocatori ciascuno. Secondo i dati ufficiali il numero totale di giocatori fu di 13.446. I tavoli erano disposti in quadrati di diverso colore, ciascuno con sette simultanee, in modo da simulare una enorme scacchiera. Anatolij Karpov era ospite d'onore in questa manifestazione.\nMontepremi pi\u00f9 alto.\nIl match amichevole Bobby Fischer-Boris Spasskij, svoltosi in Montenegro e Jugoslavia dal 2 settembre al 5 novembre 1992, aveva un montepremi di 5 milioni di USD, da ripartire per i 2/3 al vincitore e 1/3 al perdente. Fischer vinse il match +10 \u20135 =15. \nIl Campionato del mondo FIDE 1998 aveva un montepremi previsto di 5 milioni di USD (che si ridusse poi a 4.621.000 dollari in seguito alla mancata partecipazione di alcuni concorrenti). Al vincitore (Anatolij Karpov) andarono 1.378.000 dollari, al perdente (Viswanathan Anand) 768.000 dollari, il resto fu suddiviso tra i 98 partecipanti del torneo di qualificazione di Groninga del dicembre 1997. Il 20% dei premi doveva per\u00f2 essere versato alla FIDE."}
{"id": "2437572", "revid": "599013", "url": "https://it.wikipedia.org/wiki?curid=2437572", "title": "Suore salesiane del Sacro Cuore di Ges\u00f9", "text": "Le Suore Salesiane del Sacro Cuore di Ges\u00f9 (in spagnolo \"Hermanas Salesianas del Sagrado Coraz\u00f3n de Jes\u00fas\") sono un istituto religioso femminile di diritto pontificio: i membri di questa congregazione pospongono al loro nome la sigla S.S.C.J.\nStoria.\nLa congregazione venne fondata ad Alcantarilla l'8 settembre 1890 da Tomasa Ortiz Real (1842-1916) e venne approvata da Tom\u00e1s Bryan y Livermore, vescovo di Cartagena, il 19 dicembre 1895.\nL'istituto ricevette il pontificio decreto di lode il 25 gennaio 1935 e le sue costituzioni vennero approvate definitivamente dalla Santa Sede il 12 giugno 1953.\nLa fondatrice (in religione madre Piet\u00e0 della Croce) \u00e8 stata beatificata da papa Giovanni Paolo II nel 2004.\nAttivit\u00e0 e diffusione.\nLe Salesiane del Sacro Cuore sono dedite a varie opere nel campo dell'educazione e dell'assistenza ospedaliera.\nOltre che in Spagna, sono presenti in Argentina, Bolivia, Cile e Paraguay: la sede generalizia \u00e8 ad Alcantarilla (Murcia).\nAl 31 dicembre 2005 l'istituto contava 174 religiose in 28 case."}
{"id": "2437577", "revid": "1784938", "url": "https://it.wikipedia.org/wiki?curid=2437577", "title": "Celtic pop", "text": "Il celtic pop \u00e8 una variante del celtic rock.\n\u00c8 caratterizzato da suoni pi\u00f9 dolci ed orecchiabili del rock, grazie all'allegria e dalla vivacit\u00e0 ritmica (tipica del folk irlandese) fusa con sonorit\u00e0 e metriche moderne, tipiche del pop.\nDa molti viene indicato come l'anello di congiunzione tra la musica popolare irlandese, ed il pop moderno, proprio per l'utilizzo di strumenti, come il Fiddle, tradizionalmente impiegati nella musica folk.\nTra gli artisti di maggior successo troviamo i Corrs e il cantautore Christy Moore.\nIn Italia.\nSe il celtic rock \u00e8 stato introdotto da alcune composizioni di Angelo Branduardi gi\u00e0 negli anni '70, il celtic pop anche in Italia ebbe il suo momento di gloria nel 2002, grazie alla canzone \"Il passo silenzioso della neve\" e all'album Creatura nuda di Valentina Giovagnini. Proprio la giovane artista toscana (mancata in un incidente stradale il 2 gennaio 2009) si pu\u00f2 lecitamente definire la sola fautrice italiana di spicco del celtic pop, prevalente in entrambi i due album da lei pubblicati.\n\u00c8 da segnalare anche l'esperienza del duo Sonohra, che ha collaborato anche con Hevia, celebre compositore ed esecutore di musica celtica asturiano."}
{"id": "2437578", "revid": "1310927", "url": "https://it.wikipedia.org/wiki?curid=2437578", "title": "Jahmir Hyka", "text": "Caratteristiche tecniche.\nJahmir \u00e8 un centrocampista offensivo che predilige il ruolo da trequartista, ma pu\u00f2 giocare anche da mezz'ala.\nCarriera.\nClub.\nDinamo Tirana e Tirana.\nInizia la sua carriera giocando nelle squadre giovanili inizialmente della e successivamente del in Albania.\nRosenborg.\nViene quindi acquistato dalla squadra norvegese del nel 2006 per 250.000 euro, continuando a giocare nelle giovanili; a 16 anni riusc\u00ec ad emergere ed esordire in prima squadra. Nel 2007 il Rosenborg aveva gi\u00e0 raggiunto il massimo numero di giocatori extracomunitari previsti dall'Unione europea, ma nonostante questo decisero di tenere il giovane che fu poi girato alla squadra greca dell'.\nOlympiakos.\nAll'et\u00e0 di 18 anni, viene ceduto in Grecia all' per una cifra vicina agli 875.000 euro, dove ebbe il medesimo problema legato allo status da extracomunitario, cos\u00ec visto che non poteva essere tesserato dai greci venne ceduto in prestito.\nIl prestito al Tirana.\nVenne ceduto poi in prestito al per la stagione 2007-2008. In Albania gioca in totale in stagione 32 partite segnando anche 2 gol.\nMagonza.\nNel maggio del 2008 \u00e8 stato acquistato dal squadra tedesca, militante nella 2. Fu\u00dfball-Bundesliga, la Serie B tedesca, per 300.000 euro. Riesce a conquistare la promozione in Bundesliga con i tedeschi, facendo anche il suo debutto nella massima serie tedesca il 15 agosto 2009 nella partita contro l', entrando in campo al 72\u00ba minuto.\nLucerna.\nSuccessivamente nel 2011 \u00e8 stato ingaggiato dagli svizzeri del , squadra militante nella Super League, la massima serie svizzera.\nNazionale.\nHa giocato nelle varie Nazionali giovanili albanesi: nell'Under-17, nell'Under-19 e nell'Under-21.\nHa debuttato nel 2007 con la Nazionale maggiore albanese, entrando in campo durante la pesante sconfitta contro la , partita terminata 6-1, subentrando al 78\u00ba minuto.\nHa segnato il suo primo gol in Nazionale contro il : la sua rete arriv\u00f2 dopo soli 46 secondi di gioco, \nStatistiche.\nPresenze e reti nei club.\n\"Statistiche aggiornate al 2 luglio 2020.\""}
{"id": "2437586", "revid": "952119", "url": "https://it.wikipedia.org/wiki?curid=2437586", "title": "Kiyoshi Ijichi", "text": "\u00c8 il batterista della band j-rock Asian Kung-Fu Generation. Ijichi fa risalire le origini della sua abilit\u00e0 di batterista al fatto di aver suonato in una marching band durante la scuola media. Ha incontrato i compagni di band Masafumi Got\u014d, Kensuke Kita e Takahiro Yamada mentre frequentava la \"Kanto Gakuin University\", nel 1996. Diversamente dagli altri, Ijichi aveva gi\u00e0 avuto delle precedenti esperienze come musicista, avendo suonato in un altro gruppo universitario nel periodo in cui conobbe gli altri tre. Dopo essersi separato dalla sua vecchia band, Ijichi si un\u00ec a Got\u014d, Kita e Yamada per formare gli Asian Kung-Fu Generation, e i tre non hanno cambiato formazione da allora. Oltre a saper suonare la batteria, Ijichi \u00e8 anche un capace pianista, ed ha suonato un estratto di \"Claire de Lune\" dalla \"Suite bergamasque\" di Debussy per l'introduzione di \"Moonlight.\" \u00c8 laureato in ingegneria e le sue band preferite sono Brian Setzer, Link, King Bee e Hi-Standard. Diversamente dai suoi compagni di band, Ijichi non \u00e8 affatto interessato all'alternative rock britannico, preferendo al suo posto il punk rock americano e giapponese. \u00c8 anche l'unico membro del gruppo che ascolta heavy metal."}
{"id": "2437588", "revid": "17204", "url": "https://it.wikipedia.org/wiki?curid=2437588", "title": "Witchaven II", "text": ""}
{"id": "2437597", "revid": "1543377", "url": "https://it.wikipedia.org/wiki?curid=2437597", "title": "Filosofia del corpo", "text": "La filosofia del corpo o cognizione incorporata \u00e8 un concetto ideato da una corrente di filosofi, cognitivisti e ricercatori di intelligenza artificiale secondo i quali la natura della mente umana sarebbe ampiamente determinata dalle caratteristiche e dai movimenti del corpo umano. Sostengono che tutti gli aspetti della cognizione (idee, pensieri, concetti e categorie) sarebbero plasmati da aspetti del corpo. Tali aspetti comprendono il sistema percettivo, le intuizioni che sottostanno alle capacit\u00e0 di movimento, le attivit\u00e0 e le interazioni con l'ambiente, e i presupposti ontologici sul mondo integrati nel nostro corpo e nel nostro cervello.\nLa tesi della filosofia del corpo si oppone ad altre teorie della cognizione, come il cognitivismo classico, il computazionalismo e ovviamente il dualismo cartesiano. L'idea ha le sue radici nella filosofia di Kant e di alcuni filosofi continentali del XX secolo, come Maurice Merleau-Ponty. La versione pi\u00f9 moderna fa riferimento a risultati ottenuti da recenti ricerche nella linguistica, nelle scienze cognitive, nell'intelligenza artificiale, nella robotica e nella neurobiologia.\nGeorge Lakoff (un linguista e cognitivista) e suoi collaboratori (compresi Mark Johnson, Mark Turner, e Rafael E. N\u00fa\u00f1ez) hanno scritto una serie di opere che promuovono ed ampliano la tesi sulla base di scoperte nel campo delle scienze cognitive, come la metafora concettuale e lo schema di immagine.\nI ricercatori nella robotica come Rodney Brooks, Hans Moravec e Rolf Pfeifer hanno sostenuto come a loro avviso la vera intelligenza artificiale possa essere raggiunta solo da macchine dotate di abilit\u00e0 sensoriali e motorie e di un corpo vero e proprio, collegato e relazionato al mondo. I risultati di questi ricercatori hanno a loro volta ispirato filosofi come Andy Clark e Horst Hendriks-Jansen. La teoria motoria delle percezione vocale proposta da Alvin Liberman e colleghi dei Laboratori Haskins sostiene che l'identificazionee delle parole \u00e8 \"situata\" nella percezione dei movimenti corporei mediante i quali le parole vengono formate.\nGerald Edelman, Antonio Damasio ed altri neurobiologi hanno chiarito le connessioni tra corpo, strutture individuali del cervello ed aspetti della mente come la coscienza, l'emozione, l'autocoscienza e la volont\u00e0.\nLa biologia ha ispirato Gregory Bateson, Humberto Maturana, Francisco Varela, Eleanor Rosch and Evan Thompson a sviluppare un'idea strettamente legata detta enactivism, mentre Patricia Carpenter persegue una descrizione della cognizione biologicamente radicata detta 'modello catalitico-frattale'.\nRadici filosofiche.\nNel periodo precritico, il filosofo Immanuel Kant sostenne una visione molto simile del problema mente-corpo che faceva parte della sua \"Storia universale della natura e teoria del cielo\" (1755). Max Scheler (con la teoria dello schema corporeo), Jos\u00e9 Ortega y Gasset, George Santayana, Miguel de Unamuno, Maurice Merleau-Ponty ed altri della tradizione esistenzialista hanno proposto tesi molto simili a quelle della \"filosofia del corpo\".\nLinguistica e scienze cognitive.\nLakoff e Johnson (1999) sostengono che l'ipotesi dell'embodiment implichi il fatto che le strutture concettuali e linguistiche siano plasmate dalle peculiarit\u00e0 delle nostre strutture percettive. A prova di ci\u00f2, citano ricerche su effetti dell'embodiment sulla rotazione mentale e sull'immaginazione, sugli schemi di immagini sui gesti, sulle lingue dei segni, sui vocaboli per i colori e sulla metafora concettuale.\nSecondo Lakoff e Johnson, una filosofia \"situata\" mostrerebbe come le leggi del pensiero siano metaforiche e non logiche; la verit\u00e0 sarebbe quindi una costruzione metaforica, non un attributo della realt\u00e0 oggettiva. Vale a dire, non sarebbe basata su alcuna ontologia fondamentale proveniente da scienze fisiche o dalla religione, ma quasi certamente procederebbe invece da metafore tratte dalla nostra esperienza corporea.\nGilles Fauconnier e Mark Turner hanno proposto una teoria della cognizione detta amalgama concettuale che ha molte cose in comune con l'idea di cognizione \"situata\".\nRicerche condotte da Tom M. Mitchell e altri hanno mostrato che le caratteristiche senso-motorie corporee sono un aspetto intrinseco della semantica. Ogni caratteristica \u00e8 associata ad un tipo specifico di attivit\u00e0 cerebrale nella risonanza magnetica funzionale, e tali attivit\u00e0 corrispondono al contributo di ciascuna caratteristica basilare alla semantica di una particolare parola. Le parole perci\u00f2 derivano la propria semantica dall'esperienza pregressa legata probabilisticamente ad un simbolo comune.\nNeuroscienze e biologia.\nUna fonte di ispirazione per la filosofia del corpo \u00e8 stata la ricerca nell'ambito delle neuroscienze. Un esempio \u00e8 la teoria di Gerald Edelman sul modo in cui modelli matematici e computazionali come la selezione di neuroni diano vita all'emergenza di categorie. Rifacendosi alla linguistica ed alla psicologia sperimentale, oltre che a Edelman e altri neuroscienziati, Rohrer (2005) discute il modo in cui il nostro radicamento neuronale e dello sviluppo plasmino le nostre categorie linguistiche e mentali. Il grado di astrazione del pensiero si \u00e8 rivelato essere associato alla distanza fisica, che quindi influenza le idee associate e la percezione del rischio.\nQuesta descrizione \u00e8 compatibile con alcune descrizioni della cognizione promosse nella neuropsicologia, come le teorie della coscienza di Vilayanur S. Ramachandran, Gerald Edelman, e Antonio Damasio.\nIntelligenza artificiale e robotica.\nNel 1950, Alan Turing propose che per pensare e parlare, una macchina avrebbe avuto bisogno di un corpo simile a quello di una persona:\nLa filosofia del corpo entr\u00f2 nell'intelligenza artificiale per opera di Rodney Brooks negli anni '80. Brooks mostr\u00f2 che i robot sarebbero stati pi\u00f9 efficaci se avessero \"pensato\" (calcolo e pianificazione automatica) e \"percepito\" il meno possibile. L'intelligenza del robot avrebbe dovuto essere orientata a gestire la minor quantit\u00e0 possibile di informazioni, necessarie ad intraprendere un comportamento adeguato o desiderato dal creatore. Brooks (e altri) hanno sostenuto che qualsiasi agente intelligente autonomo deve essere situato e dotato di un corpo. Questa sarebbe l'unica via per giungere alla cosiddetta \"IA forte\".\nFilosofia.\nIl movimento \"situato\" nell'IA ha a sua volta alimentato l'argomentazione filosofica, soprattutto da parte di Clark (1997) e Hendriks-Jansen (1996). Esso ha anche condotto ad una rivalutazione delle emozioni, considerate oggi un costituente indispensabile della mente, e non pi\u00f9 un'aggiunta inessenziale al pensiero intellettivo-razionale."}
{"id": "2437598", "revid": "355700", "url": "https://it.wikipedia.org/wiki?curid=2437598", "title": "De Monroy", "text": ""}
{"id": "2437599", "revid": "59785", "url": "https://it.wikipedia.org/wiki?curid=2437599", "title": "Giano di Cipro", "text": "Biografia.\nInfanzia.\nSecondo \"Les familles d'outre-mer\", Giano era il figlio maschio primogenito del re di Cipro, re \"titolare\" di Gerusalemme, pretendente al trono armeno di Cilicia, Giacomo I (verso il 1334 \u2013 1398) e della principessa appartenente alla dinastia dei Brunswick-Grubenhagen, Helvis o Helisia (1343-1422), primogenita e unica figlia femmina del duca Filippo di Brunswick-Grubenhagen (circa 1332 \u2013 4 agosto 1369 o 1370), connestabile di Gerusalemme, e della prima moglie Helisia o Alice di Dampierre, figlia di Oddone di Dampierre e Isabella di Lusignano, citati da \"Les familles d'outre-mer\" e dalla \"Chroniques d'Amadi et de Strambaldi. T. 1\".\nSia secondo \"Les familles d'outre-mer\", che secondo la \"Chroniques d'Amadi et de Strambaldi. T. 1\", Giacomo I di Cipro era il figlio quartogenito del re di Cipro e di Gerusalemme Ugo IV (1294\u00a0\u2013 1359) e di Alice d'Ibelin (1305 c. \u2013 1386), che, ancora secondo \"Les familles d'outre-mer\", che secondo la \"Chroniques d'Amadi et de Strambaldi. T. 1\", era figlia di Guido d'Ibelin, signore del castello di Nicosia, siniscalco di Cipro e della moglie, nonch\u00e9 cugina, Isabella o Margherita d'Ibelin.\nNel 1374, i suoi genitori lasciarono Cipro, raggiunsero Rodi, dove mor\u00ec il suo primo figlio, una femmina, ancora in tenera et\u00e0, e dove per\u00f2 non trovarono sostegno e vennero arrestati dai genovesi e condotti a Genova, dove suo padre, Giacomo, fu imprigionato, mentre sua madre, Helvis, alloggiata presso una vedova, faceva lavori di cucito che poi vendeva per poter mantenere il marito nella prigione detta mal paga. \nDopo un tentativo di fuga del padre, Giacomo, a sua madre, Helvis, fu permesso di vivere accanto al marito, pur essendo tenuti sotto custodia in una torre; e fu nella torre che Helvis, nel 1375, diede alla luce il primo figlio maschio, Giano, che prese il nome dal dio che era stato, secondo un'antica leggenda, il fondatore di Genova.\nSuo cugino, Pietro II, re di Cipro, re \"titolare\" di Gerusalemme, nel 1382, si ammal\u00f2 e mor\u00ec e, suo padre, Giacomo fu designato a succedergli, anche se era ancora tenuto in cattivit\u00e0 con tutta la famiglia. Finalmente, dopo molte trattative e molte concessioni ai Genovesi, che finirono per portare il suo regno alla rovina finanziaria, i suoi genitori, Giacomo e Helvis, furono rilasciati dal carcere e, nel 1385, tornarono a Cipro e si recarono a Nicosia, dove vennero accolti con grande entusiasmo.\nSolo, nel 1390, Giacomo riscatt\u00f2 il proprio figlio, Giano, che era ancora in ostaggio a Genova, per 800.000 bisanti.\nNel 1393, era morto a Parigi, il re armeno di Cilicia, Leone VI e suo padre, Giacomo I, in quanto parente pi\u00f9 prossimo fece richiesta di succedergli e assunse il titolo di re armeno di Cilicia che gli venne assegnato formalmente nel 1396, e da allora i re di Cipro furono chiamati: re di Gerusalemme, Cipro e Armenia, come riporta la \"Chronique de l'\u00cele de Chypre\".\nAscesa.\nSuo padre, Giacomo I, mor\u00ec a Nicosia, il 20 settembre 1398, e fu tumulato nella chiesa di San Domenico a Nicosia; Giano, figlio primogenito, gli succedette e fu incoronato l'11 novembre di quello stesso anno.\nAppena divenuto re (1398) cerc\u00f2 di affrancarsi dalla tutela della Repubblica di Genova e di recuperare la citt\u00e0 di Famagosta, ma Genova, oltre alle proprie milizie, godeva dell'appoggio francese sotto la cui protezione si era posta; anche la \"Chroniques d'Amadi et de Strambaldi. T. 1\", riporta il tentativo fallito di riconquistare Famagosta, nel 1402. Sconfitto, Giano dovette sottoscrivere il 7 luglio 1403 un trattato che garantiva il monopolio dei commerci marittimi a Cipro ai genovesi, con cui fu siglata la pace&lt;ref name=\"Chroniques d'Amadi et de Strambaldi. T. 1 / publi\u00e9es par M. Ren\u00e9 de Mas Latrie... | Gallica\"&gt; Chroniques d'Amadi et de Strambaldi. T. 1, pag. 497&lt;/ref&gt;.\nPrimo matrimonio.\nVerso il 1401 Giano spos\u00f2 la nobildonna milanese Anglesia o Eloisa Visconti (1377\u00a0\u2013 1439), che, secondo la \"Storia di Milano\", era la figlia ultimogenita di Bernab\u00f2 Visconti, Signore di Bergamo, Brescia, Cremona, Soncino, Lonato e Valcamonica e, insieme ai fratelli Matteo II e Galeazzo II, co-Signore di Milano, e di Beatrice Regina della Scala, che secondo il \"Petri Azarii Chronicon\" era figlia di Mastino II della Scala, signore di Verona e Vicenza.\nIl matrimonio viene confermato da due lettere della \"Histoire de l'\u00eele de Chypre sous le r\u00e8gne des princes de la maison de Lusignan, Volume 2\":\nIl matrimonio per\u00f2 non dur\u00f2 a lungo: Giano, nel 1407, ripudi\u00f2 la moglie e chiese il divorzio (forse perch\u00e9 Anglesia non poteva pi\u00f9 procreare) e lo otterr\u00e0 nel 1409.\nNel 1409 Anglesia ritorn\u00f2 in Lombardia, ma mantenne comunque il titolo di \"Regina di Cipro\", dove per\u00f2 non fece pi\u00f9 ritorno. \nSecondo matrimonio.\nDopo la separazione da Anglesia o Eloisa Visconti, Giano, secondo \"Les familles d'outre-mer\", spos\u00f2, in seconde nozze, il 9 agosto 1409, al castello di Melun, Carlotta di Borbone (1388\u00a0\u2013 1422), figlia del Conte di La Marche, Giovanni di Borbone-La Marche e della Contessa di Vend\u00f4me e di Castres, Caterina di Vend\u00f4me; le nozze erano state celebrate per procura, come conferma la lettera delle \"Histoire de l'\u00eele de Chypre sous le r\u00e8gne des princes de la maison de Lusignan, Volume 2\", datata 10 gennaio 1409; questo matrimonio non fu considerato valido per circa due anni, in quanto Anglesia si era opposta alla prima sentenza di divorzio.\nCarlotta, come conferma anche la \"Chroniques d'Amadi et de Strambaldi. T. 1\", arriv\u00f2 a Cipro, nel 1411, e le nozze furono celebrate a Nicosia, nella Cattedrale di Santa Sofia.\nRegno.\nTra il 1403 ed il 1406, vi fu ancora una guerra contro i genovesi per il possesso di Famagosta, senza risultato.\nI corsari ciprioti, soprattutto tra il 1404 ed il 1414, continuarono a esercitare la loro attivit\u00e0 piratesca sulle terre musulmane, specialmente in Siria.\nTra il 1421 ed il 1422, morirono sia la moglie che la madre di Giano, che furono tumulate nella chiesa di San Domenico a Nicosia, accanto al padre di Giano, Giacomo I. \n&lt;br&gt;In quegli anni, Giano aveva incontrato e commissionato allo storico ed archeologo fiorentino Cristoforo Buondelmonti una \"Vita degli uomini illustri\".\nDato che le scorrerie cipriote non cessarono, nel 1425 il sultano dei Mamelucchi invi\u00f2 per rappresaglia una squadra navale, che conquist\u00f2 e saccheggi\u00f2 la citt\u00e0 cipriota di Limassol. \nL'anno successivo, un'armata di mamelucchi sbarc\u00f2 sull'isola, sconfisse le truppe cipriote il 7 luglio 1426, nella battaglia a Choirokoitia, dove il fratello del re Giano, Enrico, principe titolare di Galilea, comandante militare fu ucciso e il re Giano fu preso prigioniero e condotto al Cairo, poi conquist\u00f2 e saccheggi\u00f2 Nicosia. \nUna rivolta popolare in Cipro guidata dal cosiddetto Re Alexis fu subito sedata e un altro fratello di Giano, il cardinale Ugo, fu nominato reggente del regno.\nPer la liberazione di Giano fu pagato un riscatto di 200.000 ducati veneziani, in quello stesso anno (1426) e sol nel 1427, gli fu permesso di recarsi ad Alessandria, dove una flotta di cinque navi lo riport\u00f2 a Cipro e il 15 marzo sbarc\u00f2 a Cipro e il arriv\u00f2 a Nicosia accolto solennemente con grandi festeggiamenti; era stato liberato solo dopo aver riconosciuto la sovranit\u00e0 del sultano, impegnandosi a versare un tributo periodico ai mamelucchi e contributi ai genovesi, lasciando loro tutti gli introiti doganali di Famagosta.\nMorte.\nGiano non si riprese mai pi\u00f9 da tale umiliazione, si ammal\u00f2 gravemente e, dopo un anno mor\u00ec a Nicosia nel 1432 e fu tumulato nella chiesa di San Domenico a Nicosia; gli succedette il figlio primogenito, Giovanni, come Giovanni II.\nDiscendenza.\nGiano dalla prima moglie, Anglesia o Eloisa Visconti, non ebbe discendenza.\nGiano dalla prima moglie, Carlotta di Borbone ebbe cinque figli:"}
{"id": "2437601", "revid": "73843", "url": "https://it.wikipedia.org/wiki?curid=2437601", "title": "Tribunicia potestas", "text": "La Tribunicia potestas, concetto traducibile in italiano come \"potest\u00e0 tribunizia\", era l'autorit\u00e0 di cui godevano i tribuni della plebe nell'Antica Roma. Durante l'et\u00e0 imperiale essa divenne, fin dai tempi di Augusto, uno degli elementi portanti dell'autorit\u00e0 imperiale in quanto garantiva il diritto di veto su qualsiasi decreto del Senato, il diritto di \"intercessio\", l'immunit\u00e0 personale e la possibilit\u00e0 di comminare condanne capitali; il potere pi\u00f9 importante era indiscutibilmente quello di far approvare norme aventi valore di legge. La sua attribuzione assegnava, dunque, al personaggio che la riceveva tutte le prerogative concesse ai tribuni della plebe, senza tuttavia l'investitura della carica.\nDai tribuni della plebe agli imperatori.\nOriginariamente collegata esclusivamente alla figura del tribuno della plebe, essa non era altro che l'insieme delle prerogative possedute dal detentore di tale carica.\nA partire da Augusto essa fu prerogativa costante degli Imperatori e delle persone da essi designate come successori. Sebbene essa non sempre sia stata attribuita in concomitanza con l'ascesa al trono, il suo automatico rinnovo annuale (abitualmente indicato nelle iscrizioni) fornisce un modo abbastanza attendibile per contare gli anni di regno di ogni sovrano. Fino a Domiziano, la \"tribunicia potestas\" veniva rinnovata annualmente nell'anniversario della nomina ad imperatore (\"dies imperii\"), mentre da Nerva in poi ogni 10 dicembre, compreso l'anno nel quale si era ascesi al potere.\nLa \"tribunicia potestas\" veniva assunta dai soli Augusti, mentre dal periodo tetrarchico in poi essa divenne prerogativa anche dei Cesari. Un esempio in tal senso \u00e8 ricavabile da un'iscrizione dedicata a Costantino I, databile al 318 nella quale, assieme ai numerosi titoli vittoriosi, si legge:L'iscrizione risulta realizzata nell'anno della sua quattordicesima attribuzione della \"tribunicia potestas\", che tuttavia corrisponde all'anno della sua tredicesima acclamazione a imperatore (Costantino I era infatti salito al trono il 25 luglio del 306 con la dignit\u00e0 di Cesare).\nAssociata alla titolatura imperiale, la \"tribunicia potestas\" \u00e8 attestata per l'ultima volta per i correggenti Valentiniano I, Valente e Graziano in un'epigrafe del 369."}
{"id": "2437602", "revid": "287204", "url": "https://it.wikipedia.org/wiki?curid=2437602", "title": "Bruce Conner", "text": "I suoi assemblage hanno avuto enorme influenza su molti artisti a lui contemporanei. Conner ha esposto nei musei di New York, Chicago, San Francisco, Los Angeles e di altre grandi citt\u00e0 degli Stati Uniti.\nBiografia.\nBruce Conner nasce a McPherson, in Kansas, il 18 novembre 1933, ma trascorre l'infanzia e l'adolescenza a Wichita. Qui si iscrive alla Wichita University e, nel 1956, consegue il proprio attestato di B.F.A. (Bachelor of Fine Arts) presso l'universit\u00e0 del Nebraska, dove incontra Jean Sandsted che sposer\u00e0 nel 1957. Ricevuta una borsa di studio, frequenta per un semestre la Brooklyn Museum Art School. Successivamente, grazie all'ausilio di un'ulteriore finanziamento, studia presso l'universit\u00e0 del Colorado. Stabilitosi con la moglie a San Francisco, diviene rapidamente un'icona della Beat Generation e, nel 1959, fonda la Rat Bastard Protective Association, una comunit\u00e0 nella quale militano artisti come Jay DeFeo, Joan Brown, Wallace Berman, George Herms, scrittori quali Michael McClure, Richard Brautigan, Philip Lamantia e il musicista Terry Riley.\nAlla fine degli anni cinquanta Conner si cimenta nei suoi primi collage, che si sviluppano in assemblage tridimensionali, utilizzando materiali di scarto come foto, calze di nylon, chiodi, carta da parati, legname, indumenti e gioielli. Ignorando volontariamente la dimensione pittorica, Conner sviluppa la propria arte usando solo materiale preesistente, spesso consumato. Egli percepisce, per tutta la durata della sua carriera, le proprie composizioni come mutevoli e soggette naturalmente alle ingiurie del tempo, per questo stesso motivo non considera ultimato o completo alcun lavoro. Pur sembrando all'apparenza prive di significato, le opere di Bruce Conner, influenzate ingentemente anche dal Surrealismo, nascondono precisi messaggi sociali. Il consumismo, il militarismo, la violenza sulle donne risultano solo alcuni degli aspetti caratteristici dell'America del Secondo Novecento che l'autore attacca con veemenza artistica. Nello stesso periodo Conner si affaccia al mondo del cinema sperimentale e, attraverso la pellicola, sviluppa un nuovo metodo: assemblare elementi filmici e simultaneamente esaminare la natura ed il ruolo dello spettatore. In questo modo analizza in modo professionale i meccanismi cinematografici per orientare le gag che lo avevano affascinato da giovane (importante, in proposito, il contributo di \"Duck Soup\" dei fratelli Marx). Nel 1958 crea il suo primo film, \"A MOVIE\" (Conner utilizza caratteri volutamente in stampatello per denominare le sue opere), risultato dal recupero e dal montaggio di frammenti di diverse pellicole e vecchie telecronache.\nNel 1959, presso la Spatsa Gallery di San Francisco, viene tenuta la prima importante mostra a lui dedicata. Per pubblicizzare l'evento, vengono stampati dei volantini che hanno l'aspetto di manifesti luttuosi sui quali compare il titolo \"Works of the Late Bruce Conner\". L'evento che crea maggior scalpore, nello stesso anno, risulta il San Francisco Art Association Artist Member Show tenutosi presso il De Young Memorial Museum. In questa occasione, Bruce Conner presenta una piccola scultura di cera nera raffigurante un bambino. Sul volto dell'infante \u00e8 dipinta una smorfia di puro terrore, mentre alcune calze di nylon lo trattengono seduto su un alto seggiolone. CHILD, questo \u00e8 il nome dell'opera, spinge Alexander Fried del San Francisco Examiner a scrivere di \"mostra violenta\", mentre Waite Elmont, del San Francisco Chronicle, intitola il proprio articolo \"It's Not Murder - It's Art\".\nUn anno pi\u00f9 tardi Conner conquista ancora una volta l'attenzione della stampa grazie ad una mostra di assemblage e collage alla Martha Jackson Gallery di New York e, nel mese di dicembre, dipinge di nero le pareti dell'intera Batman Gallery di San Francisco per presentare il proprio lavoro.\nNel 1961 ultima il secondo film, \"COSMIC RAY\", un esperimento di found footage della durata di quattro minuti circa. Nonostante la popolarit\u00e0 crescente del proprio lavoro, Bruce Conner trascorre tutto il 1962 in Messico con sua moglie Jean a causa degli scarsi proventi che la carriera artistica gli procura. Durante questo anno pone le basi per futuri assemblage e collage. Con un figlio appena nato, la coppia fa ritorno negli Stati Uniti stabilendosi nel Massachusetts durante gli ultimi mesi del 1963. Il 22 novembre di questo stesso anno il Presidente John F. Kennedy viene assassinato e, in quest'occasione, Bruce Conner riprende il servizio televisivo riguardante l'accaduto e lo trasforma in \"REPORT\", un'ulteriore riflessione sul ruolo della violenza nella societ\u00e0 americana.\nNel 1964 Conner espone nuovamente alla Batman Gallery, anche se per soli tre giorni; durante questo arco di tempo l'autore non abbandoner\u00e0 mai la mostra. Parte dell'evento viene ripreso per poi trovare spazio nel film \"VIVIAN\". \u00c8 durante questo periodo che l'autore decide di non dedicarsi pi\u00f9 agli assemblage che l'avevano reso tanto conosciuto: pondera di ultimare, invece, alcuni film di breve durata.\" TEN SECOND FILM\" \u00e8 un trailer che gli viene commissionato nel 1965 in occasione del New York Film Festival, ma che i promotori stessi scartano a causa della veloce successione delle immagini rappresentate. \"BREAKAWAY\" e \"THE WHITE ROSE\", rispettivamente del 1966 e del 1967, costituiscono due dediche indirizzate a due differenti figure femminili di spicco. Il primo film in questione, infatti, celebra la musica e l'attitudine trasformista della cantante Toni Basil, mentre \"THE WHITE ROSE\" documenta la rimozione del maestoso e pi\u00f9 celebre dipinto di Jay DeFeo dall'appartamento dell'artista. \"LOOKING FOR MUSHROOMS\", nel formato del 16mm, si mostra come un viaggio a colori di tre minuti in cui diviene protagonista assoluta la canzone \"Tomorrow Never Knows\" dei Beatles.\nOltre ad approfondire la sua dimensione cinematografica, Conner concepisce una serie di disegni a pennarello che catalogher\u00e0 come MANDALA SERIES. Trasformer\u00e0 alcuni di questi lavori in litografie solo alla fine degli anni settanta. Altres\u00ec, si dedica alla composizione di collage che verranno esposti tra il 1970 e il 1973 con il titolo di THE DENNIS HOPPER ONE MAN SHOW (opera che prende il nome dal regista amico Dennis Hopper). Con il fotografo Edmund Shea crea una serie di fotografie a grandezza naturale che chiamer\u00e0 ANGELS.\nNella seconda met\u00e0 degli anni settanta, devoto sempre pi\u00f9 al mondo del disegno e della fotografia, Bruce Conner documenta con alcuni importanti scatti la scena punk rock americana. Nel 1978 crea \"MONGOLOID\", film basato sulla canzone omonima dei Devo, celebre gruppo new wave dell'Ohio. Tra il 1981 e il 1982, invece, compone due film direttamente ispirati alla musica di David Byrne e Brian Eno: \"MEA CULPA\" e \"AMERICA IS WAITING \"sono due opere impreziosite dalle due canzoni omonime tratte da\" My Life in the Bush of Ghosts\", uno degli album pi\u00f9 importanti della scena musicale sperimentale.\nPer tutta la durata degli anni ottanta e novanta Conner continua a creare disegni con macchie d'inchiostro (espone alcuni di essi alla Whitney Biennal del 1997) e collage, molti dei quali contenenti numerose immagini religiose.\nNel 1999 viene pubblicata dal Walker Art Center una fondamentale monografia, \"2000 BC: The Bruce Conner Story, Part II\", tuttora la pi\u00f9 completa esistente. In occasione della pubblicazione del volume, Conner annuncia la fine della sua carriera artistica. Nonostante l'annuncio ufficiale, egli continua a produrre arte in quanto \"Anonimo\" anche poco tempo prima della morte. Una serie di disegni composti da macchie d'inchiostro, che corrisponde al nome di 9/11, viene attribuita a lui.\nBruce Conner, che ha annunciato pi\u00f9 volte il suo decesso come un evento d'arte concettuale, muore il 7 luglio 2008.\nFilm.\nLo stile cinematografico di Bruce Conner si distingue per il montaggio dinamico dato dai frequenti tagli (\"A MOVIE \"diviene esempio concreto di questa pratica) e dalle ripetizioni ossessive di frammenti di scene, intervallati spesso da flickering, fotogrammi neri o del \"conto alla rovescia\". Questi espedienti interrompono la visione delle scene al fine di destare lo spettatore facendolo soffermare sul medium utilizzato per la fruizione delle immagini. In questo modo, Conner cerca di rivoluzionare la figura dello spettatore, distaccandosi da un'altra corrente di cinema sperimentale dello stesso periodo che vede in Andy Warhol il massimo esponente. Warhol, infatti, in film come \"Sleep\" ed \"Empire\", utilizzava lunghe riprese statiche dei soggetti. Nei lavori di Conner, invece, persiste un'evidente impronta narrativa e un frenetico dinamismo delle immagini.\nAnche la musica, nei film di Conner, assume un ruolo decisivo in quanto, oltre a scandire il ritmo delle immagini, indirizza e conduce per mano l'osservatore fino al momento culminante della proiezione. L'ispirazione di\" A MOVIE\" deriva da una sequenza contenuta nel film del 1933 \"Duck &amp; Soup\". La scena in questione presenta il Presidente di Freedonia, Rufus T. Firefly (interpretato da Groucho Marx), mentre viene attaccato dalle truppe della vicina Sylvania. Conner not\u00f2 che il forte umorismo della sequenza celava un altrettanto forte senso antimilitaristico. Recuperando scene di vecchi filmati dallo scarso valore economico e facilmente reperibili (come \"Thrills and Spills\", telegiornali e video commerciali rappresentanti performance di sole figure femminili), Bruce Conner utilizza l'espediente comico dei Fratelli Marx per comporre il suo personalissimo messaggio ideologico.\n\"A MOVIE\" viene presentato nel 1958, presso il San Francisco Museum of Art per celebrare il lavoro di Walt Disney. I dodici minuti di film in bianco e nero, impressi sul formato del 16mm, vengono ripetuti ininterrottamente per tutta la durata della mostra, cos\u00ec da creare una sorta di anti-film che scorre sulle note della sinfonia \"I pini di Roma\" di Ottorino Respighi (\"Ogni volta che il film viene proiettato risulta differente, perch\u00e9 l'ambiente cambia ogni volta\" - dall'intervista del 26 febbraio 1997 di Bruce Jenkins). Le immagini tipiche del cinema come il \"count-down\" e il \"The End\", che solitamente scandiscono l'inizio e la fine del film, vengono utilizzate da Conner per rivoluzionare la classica struttura narrativa: il loro inserimento all'interno dell'opera le priva, dunque, del significato originario.\n\"COSMIC RAY \"(1961) \u00e8 il primo film in cui Bruce Conner accompagna il materiale recuperato con riprese fatte da lui. In quest'opera emerge un frequente uso di loghi di marche ed elementi grafici (schizzi d'inchiostro e macchie di sostanze chimiche). \"COSMIC RAY\" alterna al montaggio due forme di contenuti grafici: da una parte testi e forme geometriche, dall'altra la performance di Beth Pewter, artista nata in Kansas, che appare spettralmente in immagini sovraesposte grazie a giochi di luci ed ombre. La musica che accompagna il film \u00e8 un'esecuzione dal vivo di \"What'd I Say\" di Ray Charles, al quale il titolo del film rende evidente omaggio.\n\"BREAKAWAY\" (1966) \u00e8 un film montato sulla base di pellicole che presentano l'artista Toni Basil (Antonia Christina Basilotta) mentre danza e assume pose seduttive davanti ad uno sfondo nero. La canzone che fa da sottofondo all'opera \u00e8 tratta dal 45 giri di Breakaway, singolo inciso dalla stessa Toni Basil. Durante la proiezione, la protagonista viene presentata intenta in vari cambi d'abito che si alternano a scene di nudo e a violenti spostamenti dell'inquadratura. Questa forma stilistica dona alla danzatrice una forma eterea, impalpabile. Basil celebra, in questo modo, la sua rottura con le oppressioni sociali e sessuali, distacco accentuato dal testo della canzone stessa: \"I'm going to break away from all the chains that bind\".\n\"LOOKING FOR MUSHROOMS\" (1967) e \"VALSE TRISTE\" (1978) sono i lavori con il valore autobiografico pi\u00f9 evidente. L'idea di \"LOOKING FOR MUSHROOMS\" nasce nel 1959 a San Francisco, citt\u00e0 che Conner riprende di giorno e di notte in 16\u00a0mm. A queste riprese ne combiner\u00e0 altre girate durante il soggiorno in Messico. Il girato contiene un repertorio sconvolgente di centinaia di singoli scatti, i quali mostrano un immaginario allucinatorio, misterioso ed astratto. Conner ritrae una citt\u00e0 in cui la propria videocamera sembra voler raggiungere l'aldil\u00e0 del reale, effetto incrementato dalla struttura simile ad un diario di viaggio, dalle omissioni dei riferimenti geografici, dei nomi e del tempo. L'amico Dennis Hopper per rappresentare la scena del viaggio lisergico dei protagonisti del suo film d'esordio \"Easy Rider\", prese spunto dalla tecnica di montaggio usata nel film \"LOOKING FOR MUSHROOMS\"..\nConner inizia a lavorare a \"REPORT\", pp.\u00a0236\u201351 nei giorni successivi all'omicidio di John F. Kennedy. In quel periodo l'artista vive vicino al luogo di nascita del Presidente, cos\u00ec decide di restare un anno a Brookline per raccogliere informazioni e dare la propria versione della tragedia. Attraverso la ripetizione delle immagini dell'assassinio, sfruttate eccessivamente dai vari media, Conner si pone l'obiettivo di reinterpretare l'accaduto sotto un aspetto meno familiare per lo spettatore. Con l'utilizzo del pulsante \"SELL\" tenta di denunciare la volont\u00e0 dell'informazione mediatica americana di vendere una notizia e non divulgarla. Quest'attitudine \u00e8 resa esplicita dalla comparazione tra le immagini della folla che aspetta la salma del Presidente e la pubblicit\u00e0 dei Cracker Ry-Krisp. \"REPORT \"\u00e8 il risultato di una composizione di filmati televisivi amatoriali montati insieme a commenti audio riguardanti la morte di Kennedy (registrati opportunamente da stazioni radiofoniche). L'opera reperibile attualmente \u00e8 l'ottava ed ultima versione, frutto di anni di lavoro; come Conner stesso afferma nel 1968 al Robert Flaherty Film Seminar: \"Ero ossessionato... Non volevo terminare le modifiche al film\".\n\"THE WHITE ROSE\" (1967) risulta un affettuoso omaggio all'opera dell'artista Jay DeFeo intitolata, appunto, The Rose. Quest'ultima \u00e8 costata all'autrice nove anni di lavoro e Bruce Conner sente di dover imprimere su pellicola una testimonianza che celebri l'ossessione dell'amica. In un'intervista del 1994 concessa allo SFMOMA (San Francisco Museum of Modern Art), Conner afferma: \"\"Quando Jay DeFeo ha iniziato a creare The White Rose, esso \u00e8 diventato ben presto l'unico dipinto a cui lei volesse dedicarsi. Ne era totalmente ossessionata. Ad un certo punto ha avuto la necessit\u00e0 di renderlo grande abbastanza affinch\u00e9 coprisse interamente la finestra del suo appartamento. (...) La stanza tutta costituiva l'opera d'arte. (...) In questo modo, camminare nell'appartamento significava camminare in un tempio (...) Era stato gi\u00e0 chiamato The Rose, The Death Rose, The White Rose (...)\".\"\nNella seconda met\u00e0 degli anni sessanta le figure femminili nel lavoro di Conner vengono messe notevolmente in risalto; come in \"VIVIAN\" (dove viene celebrata l'attrice Vivian Kurz) ritroviamo la donna nel ruolo di protagonista assoluta in \"MARILYN TIMES FIVE\". Quest'ultimo film, montato nel 1973, presenta la stessa struttura di\" BREAKAWAY\": la colonna sonora \u00e8, anche questa volta, una canzone pop che celebra l'indipendenza femminile e l'attrice in primo piano, Marilyn Monroe, viene mostrata in cinque situazioni differenti, tutte della stessa durata.\nL'idea per \"TAKE THE 5:10 TO DREAMLAND\" (1977) scaturisce da una discussione tra Conner ed il compositore Patrick Gleeson (che lavor\u00f2 sia con Herbie Hancock che con i Devo), a proposito della possibilit\u00e0 di creare un'opera d'arte per un singolo spettatore. In questo caso, Conner torna ad utilizzare lo stesso genere di materiale con cui era stato montato il suo primo film. Queste pellicole vengono adoperate attraverso un montaggio non dinamico come i lavori precedenti, ma pi\u00f9 vicino allo stile di Eisenstein. \"TAKE THE 5:10 TO DREAMLAND\" \u00e8 composto da venti sequenze che, pur separate da fotogrammi, non perdono il proprio significato.\n\"VALSE TRISTE\" (1978) \u00e8 costituito interamente da materiale d'archivio ed assume le atmosfere di un viaggio onirico che attraversa i ricordi dell'infanzia dell'autore, le immagini, infatti, ci riportano fino alla fattoria di famiglia nel Kansas. Il film, dalle tonalit\u00e0 seppia, \u00e8 accompagnato dal tema musicale di un radio-dramma gettonato tra i ragazzi degli anni quaranta: \"I Love a Mystery\".\nNel 1978, Conner esplora l'ambiente punk americano e la scena musicale, allora timidamente emergente, della new wave. Affascinato dalla bizzarra \"Teoria della De-Evoluzione\" predicata dai Devo, che illustra un futuro nuclearizzato, disumanizzato e grottesco, l'autore utilizza pubblicit\u00e0 televisive, frammenti di film di fantascienza (tra cui \"It Came from Outer Space\" del 1953, conosciuto in Italia con il titolo di \"Destinazione... Terra!\") e documentari scientifici per produrre \"MONGOLOID\". La canzone omonima che fa da colonna sonora alla pellicola \u00e8 la versione del primo 45 giri della band di Akron.\n\"TELEVISION ASSASSINATION\" (1995) era, inizialmente, parte integrante di\" REPORT\"; una versione definitiva del film viene pubblicata solo nel 1995. Essa combina frammenti di scene riguardanti, ancora una volta, il momento esatto dell'assassinio di Kennedy. Le riprese vengono effettuate direttamente sullo schermo dell'apparecchio televisivo: il risultato \u00e8 la presentazione di una societ\u00e0 in cui gli spettatori si affidano completamente ai media per consumare prodotti creati da questi ultimi. I politici stessi ne emergono come oggetti commerciabili da consumare con la stessa facilit\u00e0 di un prodotto in vendita sugli scaffali di un supermercato."}
{"id": "2437607", "revid": "123136417", "url": "https://it.wikipedia.org/wiki?curid=2437607", "title": "FBI - Francesco Bertolazzi investigatore", "text": "FBI - Francesco Bertolazzi investigatore \u00e8 una miniserie televisiva italiana del 1970, creata dalla coppia Age &amp; Scarpelli e diretta ed interpretata da Ugo Tognazzi.\nProduzione.\nNel primo episodio, \"Sparita il giorno delle nozze\", ha un ruolo una guest star d'eccezione Marco Ferreri, il regista nei cui film Tognazzi fu a lungo l'attore pi\u00f9 impiegato come protagonista. I due avevano recitato insieme anche in \"Porcile\" di Pier Paolo Pasolini. Tra le altre guest star presenti nella serie: Franco Fabrizi, Stefano Satta Flores e il regista Gian Luigi Polidoro."}
{"id": "2437608", "revid": "109113905", "url": "https://it.wikipedia.org/wiki?curid=2437608", "title": "Arbitraggio del bus", "text": "L'arbitraggio del bus, in informatica, \u00e8 la funzione che gestisce il possesso del bus per evitare ambiguit\u00e0 quando pi\u00f9 master richiedono contemporaneamente il suo utilizzo; l'arbitro decide a quale dispositivo concederlo per prima.\nTipologie.\nEsistono due tipi di meccanismi di arbitraggio: centralizzato o decentralizzato.\nNell'arbitraggio centralizzato il bus viene concesso da un circuito integrato nella CPU chiamato appunto arbitro, invece nell'arbitraggio decentralizzato non esiste questo chip, la concessione del bus viene gestita dagli stessi dispositivi.\nArbitraggio centralizzato.\nIl meccanismo di arbitraggio centralizzato include un'unit\u00e0 funzionale opportuna, che svolge la funzione di arbitro del bus, e alcune linee (appartenenti al bus di controllo) che collegano l'arbitro ai potenziali master che potrebbero richiedere il controllo del bus.\nEsistono due tipi di arbitraggi centralizzati:\nDaisy Chaining.\nIn questo tipo di arbitraggio ogni dispositivo, quando riceve il segnale di Grant (segnale di concessione del bus), controlla se ha fatto una richiesta del bus:\nQuindi in un meccanismo Daisy Chaining il dispositivo fisicamente pi\u00f9 vicino all'arbitro ha pi\u00f9 priorit\u00e0 rispetto ai dispositivi pi\u00f9 lontani.\n\u00c8 possibile anche avere pi\u00f9 livelli di priorit\u00e0, caratterizzati ognuno da\nuna propria linea di Richiesta del bus e una linea di Grant.\nIndipendent requesting.\nQuesto tipo di arbitraggio \u00e8 usato dai bus PCI. Ogni dispositivo ha una linea di Richiesta del bus e una linea di Grant che lo connettono con l'arbitro.\nIl bus viene concesso per effettuare un trasferimento alla volta, se il dispositivo ha ancora bisogno di trasferire dati e nessun altro lo richiede, allora pu\u00f2 continuare ad utilizzarlo. Questo tipo di arbitraggio permette di effettuare lunghi trasferimenti quando c'\u00e8 un solo master, e garantisce una risposta veloce quando pi\u00f9 dispositivi necessitano del bus.\nArbitraggio distribuito.\nNel meccanismo di arbitraggio decentralizzato:\nQuesto tipo di arbitraggio utilizza solo 3 linee:\nQuando nessuno richiede il bus, la linea di arbitraggio si propaga per tutti i dispositivi, mentre se un dispositivo lo richiede, dovr\u00e0 controllare se il bus \u00e8 libero e se il segnale della linea di arbitraggio (IN) \u00e8 attivato; in questo caso nega OUT in modo che tutti i dispositivi successivi vedranno IN negato e a loro volta negheranno OUT. In questo modo il dispositivo con priorit\u00e0 maggiore che ha fatto richiesta, avr\u00e0 il possesso del bus, attiver\u00e0 la linea di Busy e OUT, e inizier\u00e0 il proprio trasferimento.\nQuesto schema \u00e8 simile a quello Daisy Chaining a differenza che \u00e8 privo di arbitro, questa differenza lo rende pi\u00f9 economico, veloce e non soggetto a eventuali guasti da parte dell'arbitro."}
{"id": "2437610", "revid": "729019", "url": "https://it.wikipedia.org/wiki?curid=2437610", "title": "Atego", "text": "Atego \u00e8 un'azienda di sviluppo software formatasi nel 2010 dalla fusione della Aonix con la inglese Artisan Software Tools, con sede negli USA ed in Inghilterra ha filiali in Francia (Parigi, Tolosa), Germania (Wolfsburg, Norimberga, Ottobrunn) e Italia (Milano).\nSpecializzata nel settore Safety Critical Software (per esempio, sistemi di controllo del traffico aereo o di aeromobili, difesa, treni ad alta velocit\u00e0, ecc.) uno dei suoi fondatori \u00e8 Jean Ichbiah inventore del linguaggio Ada.\nLa Aonix produce diversi prodotti come AdaWorld, Ameos, Architecture Component Development, ObjectAda, PERC, RAVEN, SmartKernel, Software Through Pictures, and TeleUSE."}
{"id": "2437611", "revid": "290948", "url": "https://it.wikipedia.org/wiki?curid=2437611", "title": "Oxosintesi", "text": ""}
{"id": "2437614", "revid": "290948", "url": "https://it.wikipedia.org/wiki?curid=2437614", "title": "Processo oxo", "text": ""}
{"id": "2437619", "revid": "287204", "url": "https://it.wikipedia.org/wiki?curid=2437619", "title": "Sebastian Coates", "text": ""}
{"id": "2437621", "revid": "1566286", "url": "https://it.wikipedia.org/wiki?curid=2437621", "title": "Romano Ghini", "text": "Biografia.\nAll'inizio della sua carriera, il contratto che aveva firmato con la Rai come speaker radiotelevisivo gli imped\u00ec di praticare l'attivit\u00e0 di doppiaggio, tanto che dovette ricorrere a uno pseudonimo - Stefano Borghesi - per poter doppiare, spesso per il Gruppo Trenta. Ha dato voce a William Shatner in \"Star Trek\", \"Star Trek II - L'ira di Khan\" e \"Star Trek III - Alla ricerca di Spock\". Ha doppiato lo stesso attore in \"L'aereo pi\u00f9 pazzo del mondo... sempre pi\u00f9 pazzo\".\nIn televisione ha doppiato Hayden Rorke in \"Strega per amore\" e ha dato voce al cartone animato \"Dastardly e Muttley e le macchine volanti\" (era la voce di Dick Dastardly). Per la televisione ha lavorato anche come attore, interpretando \"Coralba\", miniserie televisiva diretta da Daniele D'Anza (1970). Negli anni 2000 \u00e8 stato nel cast di \"Provaci ancora prof!\" e \"Puccini\"."}
{"id": "2437623", "revid": "599013", "url": "https://it.wikipedia.org/wiki?curid=2437623", "title": "Suore benedettine della Provvidenza", "text": "Le suore benedettine della Provvidenza sono un istituto religioso femminile di diritto pontificio: le suore di questa congregazione pospongono al loro nome la sigla S.B.P.\nStoria.\nNel 1826 i coniugi Benedetta Cambiagio e Giovanni Battista Frassinello decisero di abbracciare la vita religiosa: Giovanni Battista entr\u00f2 tra i somaschi come fratello coadiutore e Benedetta, con alcune compagne, inizi\u00f2 a dedicarsi all'assistenza agli orfani di Pavia.\nIl 16 luglio 1838 la Cambiagio con il marito e quattro compagne lascia Pavia in ubbidienza al vescovo Luigi Tosi e trasfer\u00ec la sua opera nel paese natale del marito, Ronco Scrivia, dove diede formalmente inizio a una nuova congregazione, detta in origine di Nostra Signora della Provvidenza: da una filiale aperta dalle sorelle Schiapparoli a Voghera ebbe origine la congregazione delle suore Benedettine della Divina Provvidenza.\nL'istituto venne approvato dall'arcivescovo di Genova nel 1856 e ricevette il pontificio decreto di lode il 24 giugno 1917; venne approvato definitivamente dalla Santa Sede il 29 marzo 1926 le sue costituzioni il 2 marzo 1937.\nLa fondatrice, beatificata nel 1987, \u00e8 stata canonizzata da papa Giovanni Paolo II nel 2002.\nAttivit\u00e0 e diffusione.\nLe benedettine della Provvidenza si dedicano prevalentemente all'istruzione della giovent\u00f9 e all'assistenza agli orfani.\nOltre che in Italia, sono presenti in Spagna, Burundi, Costa d'Avorio, Brasile e Per\u00f9: la sede generalizia \u00e8 a Genova.\nAl 31 dicembre 2005 l'istituto contava 113 religiose in 22 case."}
{"id": "2437624", "revid": "1942768", "url": "https://it.wikipedia.org/wiki?curid=2437624", "title": "Locomotiva FS 745", "text": "La locomotiva gruppo 745 era una locomotiva a vapore delle Ferrovie dello Stato con rodiggio 1-4-0 a vapore surriscaldato a 2 cilindri interni e a semplice espansione con velocit\u00e0 massima di .\nStoria.\nLe locomotive del gruppo 745 vennero progettate e costruite negli anni precedenti la prima guerra mondiale allo scopo di risolvere il problema del traino di treni pesanti su linee ferrate che presentavano forti acclivit\u00e0.\nLa locomotiva fu costruita con il classico rodiggio 1-4-0.\nIl diametro delle ruote motrici non troppo piccolo ricalc\u00f2 quello di tante gi\u00e0 esistenti locomotive per treni viaggiatori permettendone un uso polivalente; ne risult\u00f2 una macchina in grado di raggiungere i con una potenza continuativa di cavalli alla velocit\u00e0 di 55 chilometri orari.\nCaratteristiche tecniche.\nLa locomotiva era fornita di una caldaia della lunghezza totale di con una pressione massima di fornita di surriscaldatore di vapore tipo Schmidt. \nEra una macchina a semplice espansione con cilindri interni. La distribuzione era del tipo Walschaert con distributori cilindrici esterni.\nTale filosofia costruttiva era gi\u00e0 stata collaudata e sviluppata per altri gruppi di locomotive FS come il 640 e 625. \nLa potenza continuativa sviluppata dalla locomotiva a 55 chilometri orari era di 1250 cavalli.\nLa locomotiva era costituita da un carro su cui erano disposte le quattro ruote motrici del diametro (a cerchioni nuovi) di e una sala anteriore che costituiva un carrello di tipo italiano con la prima ruota accoppiata.\nLa locomotiva era dotata di apparecchiature e condotte per il riscaldamento a vapore delle carrozze.\nIl sistema frenante prevedeva, oltre al freno a mano di stazionamento, il freno moderabile e il freno continuo automatico ad aria compressa.\nIl tender, a carrelli, trasportava 18 tonnellate d'acqua e 6 tonnellate di carbone."}
{"id": "2437631", "revid": "339392", "url": "https://it.wikipedia.org/wiki?curid=2437631", "title": "Mousavi", "text": ""}
{"id": "2437633", "revid": "71433", "url": "https://it.wikipedia.org/wiki?curid=2437633", "title": "Notorious (film 2009)", "text": ""}
{"id": "2437636", "revid": "287204", "url": "https://it.wikipedia.org/wiki?curid=2437636", "title": "Joseph Cornell", "text": "Biografia.\nJoseph Cornell nasce a Nyack il 24 dicembre 1903 da Joseph Cornell e Helen Ten Broeck Storms, primo di quattro figli insieme ad Elisabeth, Helen e Robert, affetto da paralisi cerebrale, a cui l'artista fu sempre molto legato. Ha dedicato la sua vita alla cura di suo fratello minore Robert, che viveva con paralisi cerebrale, che era un altro \nfattore nella sua mancanza di relazioni. Ad un certo punto nel 1920, ha letto gli scritti di Mary Baker Eddy, tra i quali \"Scienza e Salute con la Chiave delle Scritture\". Cornell ha considerato quest' opera di Eddy essere tra i pi\u00f9 importanti libri mai \npubblicati dopo la Bibbia, e divenne permanentemente un seguace del Cristianesimo scientista.I Cornell erano una famiglia di origine olandese benestante e appassionata d'arte; sua madre, Helen, scrisse anche un soggetto per un film.\nIl 1917 segna una svolta decisiva nella vita di Cornell: con la morte del padre, malato di leucemia, si trasferisce in Massachusetts dove si iscrive alla facolt\u00e0 di scienze e lingue romanze ma la famiglia comincia ben presto ad avere problemi finanziari e dopo appena due anni Cornell \u00e8 costretto ad abbandonare gli studi.\nTornato a New York, Cornell trova lavoro negli uffici di una fabbrica di tessuti; dal 1921 comincia un'attivit\u00e0 come venditore porta a porta che durer\u00e0 fino al 1931. \u00c8 quest'impiego a far nascere in lui l'interesse per il collezionismo: con la vendita porta a porta egli ha infatti l'opportunit\u00e0 di girovagare per la citt\u00e0 ed inizia cos\u00ec a recuperare oggetti di qualsiasi tipo, da dischi a copie di vecchi film a lettere, ancora e riviste.\nIl 1931 \u00e8 il momento dell'incontro con Julian Levy, proprietario di una galleria d'arte, che rimane colpito dopo aver visto alcuni suoi lavori e gli propone di esporli alla prima mostra surrealista tenutasi a New York nel 1932.\nSuccessivamente la sua produzione incrementa attraverso l'avvicinamento ad altre arti: lavora come designer freelance per Vogue, disegna tessuti, e si avvicina al cinema, del quale era da sempre appassionato, con la scrittura di una sceneggiatura, Monsieur Phot, e il montaggio di Rose Hobart, suo primo film proiettato nel 1936.\nGli anni '50 sono i pi\u00f9 produttivi per Cornell al punto che \u00e8 costretto ad ingaggiare dei collaboratori per farsi aiutare nei suoi lavori. Cornell oramai conosce gi\u00e0 tutti gli artisti contemporanei ma continua a condurre una vita riservata in \u201cUtopia Parkaway\u201d, la casa acquistata a Bayside nel \u201829 dalla famiglia, dove vivr\u00e0 fino alla morte sopraggiunta nel 1972 per un attacco cardiaco.\nGli ultimi dieci anni della sua vita vedono calare nettamente la produzione artistica, tuttavia la sua reputazione cresce notevolmente sia in America che all'estero.\nProduzione artistica.\nScultura e assemblage.\nLa produzione che pi\u00f9 spesso viene ricordata in merito a Cornell \u00e8 quella relativa a \u201cle scatole\u201d (shadow boxes).\nQueste ultime erano composte da una scatola di legno, per l'appunto, chiusa da un vetro all'interno della quale venivano assemblate le stesse \u201creliquie\u201d facenti parte della sua mastodontica collezione personale. I criteri di assemblaggio erano alquanto casuali, infatti egli credeva che oggetti prelevati negli angoli pi\u00f9 disparati della citt\u00e0 e composti insieme potessero dar vita ad un'opera d'arte.\nLa citt\u00e0 per lui aveva un numero infinito di oggetti interessanti in un numero infinito di luoghi, il suo compito era quello di creare dei legami; il suo lavoro, come lui stesso lo definisce, \u201c\u00e8 solo la conseguenza naturale del mio amore per la citt\u00e0\u201d. Cornell si inserisce all'interno del Modernismo grazie alla ricostruzione di un mondo personale a partire da frammenti di un mondo riscoperto attraverso il vagabondaggio per le vie newyorkesi.\nCornell non ha mai frequentato il giro dei surrealisti e dei dadaisti a lui contemporanei ma non per questo la sua poetica vi si distacca moltissimo; il caso nella sua opera ha sempre un ruolo fondamentale, \u00e8 coautore ma sottomettersi al caso, per Cornell, \u00e8 utile a rivelare l'io e le sue ossessioni e qui sta la distanza dalle due correnti sopracitate.\nCinematografia sperimentale.\n\"Rose Hobart\", conosciuto anche come \"Ourang\" o \"White Captive\", \u00e8 il primo film realizzato da Joseph Cornell. Si tratta di un cortometraggio della durata di 19 minuti ed \u00e8 un rimontaggio del film \"East of Borneo\" (1931, regia di George Melford). Il titolo \u00e8 il nome della star del film originale, Rose Hobart, che Cornell amava molto. Cornell rallenta la velocit\u00e0 di proiezione da 24 fotogrammi al secondo a 16, introduce come unico sottofondo musicale una registrazione di musica brasiliana, decide di prelevare dal film i frammenti che vedono appunto inquadrata Rose Hobart e di colorarli di blu con la tecnica dell'imbibizione per dare quell'effetto notturno tipico del cinema muto, creando da un film di genere un affascinante seppur misterioso ritratto onirico di donna. In seguito saranno in molti a seguire il suo esempio: Lewis Khlar con \"Her Fragrant Emulsion\" del 1987 e Gianfranco Baruchello e Alberto Grifi con \"La verifica incerta\" (\"Disperse Exclamatory Phase\") del 1965, per il quale i due autori si sono dichiaratamente ispirati all'opera di Cornell. Il film di Cornell fu proiettato nel 1936 alla Julian Levy's New York City Gallery dove si verific\u00f2 un episodio che condizion\u00f2 molto la volont\u00e0 dell'autore riguardo alla circolazione della sua produzione: una volta in sala, Salvador Dal\u00ed si alz\u00f2 in piedi urlando e sostenendo che Cornell gli avesse rubato l'idea dalla mente.\nSebbene non fosse intenzionato a far circolare questi materiali, la produzione continu\u00f2 fino alla morte dell'artista. Nel creare le sue opere, Cornell montava assieme immagini e spezzoni di vecchi film di Hollywood trovati durante i suoi giri facendosi guidare solo dall'emozione suggeritagli dalle immagini che si trovava di fronte. Le scene sono interrotte, non si sa cosa dicano gli attori, n\u00e9 a chi, ricordiamo solo le immagini."}
{"id": "2437638", "revid": "1705798", "url": "https://it.wikipedia.org/wiki?curid=2437638", "title": "Tassia (regina)", "text": "Biografia.\nTassia fu la prima regina longobarda di origine romana. Pare che appartenesse all'aristocrazia della antica capitale dell'Impero Non si conoscono le circostanze in cui spos\u00f2 Rachis: risulta comunque che il matrimonio fu celebrato seguendo il rito romano anzich\u00e9 quello tradizionale longobardo, nel quadro della complessiva politica di avvicinamento del sovrano ai sudditi romanici del regno longobardo, i quali costituivano la larga maggioranza degli abitanti dell'Italia sotto il dominio longobardo. L'adozione stessa di una simile politica da parte di Rachis - che redasse anche i propri documenti in forme romane, anzich\u00e9 in quelle tradizionali longobarde, e in un latino letterario - pu\u00f2 essere ascritta al notevole influsso esercitato da Tassia sul consorte.\nDopo la deposizione di Rachis a opera del fratello Astolfo, dovuta proprio all'opposizione della gran parte dei duchi longobardi alla politica integrazionista della coppia reale, (749), Tassia e la figlia Rattruda entrarono nel convento di Plumbariola."}
{"id": "2437639", "revid": "121602289", "url": "https://it.wikipedia.org/wiki?curid=2437639", "title": "Fox Retro", "text": "Fox Retro \u00e8 stato un canale televisivo tematico italiano d'intrattenimento edito dalla Fox International Channels Italy era disponibile sulla piattaforma televisiva satellitare Sky nel pacchetto \"Sky TV\" alla posizione 141.\nIl canale trasmetteva telefilm degli anni sessanta, settanta, ottanta e novanta.\nStoria.\nFox Retro ha debuttato il 1\u00ba agosto 2009, insediandosi sul canale numero 121 dello Sky Box, al posto dello storico canale RaiSat Extra, uscito da Sky il giorno prima per approdare sul digitale terrestre. L'8 novembre 2010 Fox Retro \u00e8 stato spostato al canale 132, mentre dal 16 ottobre 2013 passa alla posizione 118; il 29 marzo 2014 si \u00e8 trasferito al canale 127. Il 26 ottobre 2014 il canale ha cambiato nuovamente posizione alla numero 141 della piattaforma. Fox Retro ha chiuso definitivamente il 31 dicembre 2014.\nAlcuni del programmi trasmessi sul canale venivano aggiunti al palinsesto notturno di Fox Comedy, chiuso il 1\u00ba ottobre 2019.\nSpeaker di Fox Retro.\nLo speaker della rete era il doppiatore Paolo Marchese"}
{"id": "2437641", "revid": "287204", "url": "https://it.wikipedia.org/wiki?curid=2437641", "title": "Gaultier-Garguille", "text": "Era celebre per le farse recitate assieme ad altri due attori, Gros-Guillaume e Turlupin. Dal 1615 al 1625 il trio recit\u00f2 nella compagnia del Th\u00e9\u00e2tre de l'H\u00f4tel de Bourgogne.\nIl suo personaggio era magro e allampanato, e non trascurava nessun particolare del costume. Vestiva di nero, con maniche rosse e scarpette nere. \nIn testa portava una calotta piatta, ed aveva una lunga barba a punta. Il viso era coperto da una maschera.\nEra in grado di controllare i movimenti del corpo alla perfezione, tanto da sembrare una marionetta.\nImpersonava la figura del marito geloso oppure quella del vecchio borghese avaro, acido, moralista e bilioso, destinato alla beffa crudele e spesso i loro spettacoli si concludevano con una canzone oscena cantata da lui.\nNonostante la missione del trio fosse quella di riportare in auge la farsa, che da tempo non riscuoteva pi\u00f9 il successo del popolo e veniva sempre meno rappresentata, Hugues Gu\u00e9ru non era solo un attore comico. Egli recitava anche nelle tragedie regolari, nel ruolo di un reputatissimo re, utilizzando il nome d'arte di Fl\u00e9chelles. Lo stesso facevano i suoi due compagni."}
{"id": "2437642", "revid": "1442080", "url": "https://it.wikipedia.org/wiki?curid=2437642", "title": "Regions Morgan Keegan Championships and the Cellular South Cup 2008 - Singolare maschile", "text": "Il singolare del Regions Morgan Keegan Championships and the Cellular South Cup 2008 \u00e8 stato un torneo di tennis facente parte dell'ATP Tour.\nTommy Haas era il detentore del titolo, ma ha perso nel 2\u00ba turno contro Benjamin Becker.\nSteve Darcis ha vinto in finale 6\u20133, 7\u20136(5), contro Robin S\u00f6derling."}
{"id": "2437650", "revid": "339392", "url": "https://it.wikipedia.org/wiki?curid=2437650", "title": "Bruce (One Piece)", "text": ""}
{"id": "2437651", "revid": "1543377", "url": "https://it.wikipedia.org/wiki?curid=2437651", "title": "Ges\u00f9 nell'ebraismo", "text": "Sebbene storicamente il cristianesimo sia nato in ambito ebraico e Ges\u00f9 il nazareno fosse ebreo, nessuna confessione dell'ebraismo riconosce in lui il Messia n\u00e9 tantomeno le caratteristiche divine che i cristiani invece gli attribuiscono (anche se di notevole interesse riscuote la confessione dei Giudei messianici sviluppatasi negli ultimi cinquant'anni).\nL'ebraismo ritiene inoltre che le profezie e i riferimenti al \"Tanakh\" che si trovano nel \"Nuovo Testamento\" (considerato apocrifo) non siano pertinenti. L'ebraismo rabbinico tradizionale ritiene infatti che la venuta del Messia non si sia ancora manifestata.\nParticolari riflessioni sulla figura di Ges\u00f9 sono state fatte da un punto di vista ebraico da Leo Baeck nel suo saggio \"Il Vangelo: un documento ebraico\", pubblicato in Germania nel 1938, ovvero nel periodo coincidente con la dittatura del terzo Reich. In tale opera l'autore vuole dimostrare, attraverso l'analisi filologica dei Vangeli, che questi, \"ripuliti\" dalle sedimentazioni paoline di carattere teologicamente anti-giudaico, contengono il messaggio profondamente ebraico di Ges\u00f9, altri autori e la stessa Chiesa Cattolica ritengono che Paolo di Tarso non sia anti-giudaico.\nLe fonti ebraiche antiche se da un lato non citano Ges\u00f9 parlano del Messia, del Cristo, l'uomo che riporter\u00e0 un ordine sulla terra e liberer\u00e0 il suo popolo. Esistono alcuni testi pi\u00f9 tardi con ricostruzioni polemiche della sua vita (\"Toledot Jeshu\"), fra le quali la nascita di Ges\u00f9 come frutto della seduzione di una donna di nome Myriam (Maria) da parte di un ufficiale romano di nome Pantera o Panthera. Questo trova apparente adito nel fatto che il nome Panthera era molto diffuso tra le truppe romane, ma la parola \"Panthera\" sembrerebbe piuttosto un equivoco gioco di parole per ridicolizzare l'affermazione cristiana di Ges\u00f9 \"figlio della Parth\u00e9nos\", cio\u00e8 figlio della Vergine. Questi due trattati narrano di Ges\u00f9 basandosi su supposizioni molto fantasiose e furono usati come testi polemici ma di poco aiuto per una comprensione ed analisi critica o storica di Ges\u00f9.\nIn generale l'ebraismo vede Ges\u00f9 come uno dei tanti falsi messia che sono apparsi nel corso della storia degli ebrei. Ges\u00f9 viene considerato come il pi\u00f9 influente, e di conseguenza il pi\u00f9 deleterio, di tutti i falsi messia. Tuttavia, poich\u00e9 la fede ebraica tradizionale afferma che il Messia non \u00e8 ancora venuto e che l'Era messianica non \u00e8 ancora giunta, il totale rifiuto di Ges\u00f9 sia come messia che come divinit\u00e0 nell'ebraismo non \u00e8 mai stato una questione centrale per gli ebrei. Al cuore dell'ebraismo di ogni corrente stanno la \"Torah\", i comandamenti, il \"Tanakh\" (Bibbia ebraica) e il monoteismo etico, come indicato nello \"Shem\u00e0\" - e tutto ci\u00f2 preesiste a Ges\u00f9 anche se l'ebraismo \u00e8 in continua evoluzione di pensiero.\nL'ebraismo non ha mai accettato nessuno degli adempimenti pretesi dalle profezie che il cristianesimo attribuisce a Ges\u00f9. L'ebraismo proibisce inoltre il culto della persona come forma di idolatria, poich\u00e9 la credenza centrale della religione \u00e8 l'unit\u00e0 assoluta e singolarit\u00e0 di Dio. L'escatologia ebraica ritiene che l'arrivo del Messia sar\u00e0 associato con una serie specifica di eventi che non sono ancora avvenuti, compreso il ritorno degli ebrei nella loro terra e la ricostruzione del Tempio, un'era messianica di pace () e comprensione durante la quale \"la saggezza del Signore\" riempir\u00e0 la Terra () e poich\u00e9 gli ebrei credono che nessuno di questi eventi si sia verificato durante il corso della vita di Ges\u00f9 (n\u00e9 se ne sono verificati in seguito, tranne che per il ritorno di molti ebrei alla loro terra dopo la fondazione del moderno Stato d'Israele), Ges\u00f9 non \u00e8 un candidato valido come Messia.\nStoria.\nLa convinzione che Ges\u00f9 (o qualsiasi altro essere umano) sia Dio, una divinit\u00e0, il figlio di Dio, o una persona della Trinit\u00e0 \u00e8 del tutto inaccettabile secondo tutte le tradizioni della Legge mosaica e incompatibile con i principi di fede ebraica. Lo stesso vale per la fede in Ges\u00f9 come Messia o profeta di Dio: anche tali credenze sono contrarie alla visione tradizionale ebraica.\nL'idea del Messia ebraico \u00e8 diversa dal Cristo cristiano perch\u00e9 gli ebrei credono che Ges\u00f9 non abbia realizzato le profezie messianiche che stabiliscono i criteri della venuta del Messia. I testi principali dell'ebraismo rifiutano Ges\u00f9 come Dio, essere divino, intermediario tra gli esseri umani e Dio, Messia o santo. La fede nella Trinit\u00e0 \u00e8 inoltre ritenuta incompatibile con l'ebraismo, come anche una quantit\u00e0 di altri dogmi del cristianesimo.\nIndivisibilit\u00e0 di Dio.\nNell'ebraismo l'idea di Dio come una dualit\u00e0 o trinit\u00e0 \u00e8 eretica \u2013 da alcuni \u00e8 persino considerata come politeistica. Secondo l'interpretazione ebraica, la \"Torah\" esclude un Dio trinitario in : \"Ascolta, Israele: il Signore \u00e8 il nostro Dio, il Signore \u00e8 uno solo.\"\nNel suo libro \"A History of the Jews (Storia degli ebrei)\", Paul Johnson descrive la separazione iniziale tra cristianesimo ed ebraismo come provocata da una divergenza da tale principio:\nAlla domanda, Ges\u00f9 era Dio o uomo? i cristiani hanno quindi risposto: entrambi. Dopo il 70 dC, la loro risposta \u00e8 stata unanime e sempre pi\u00f9 enfatica. Ci\u00f2 ha reso inevitabile una rottura completa con l'Ebraismo.\nFondamentalmente gli ebrei credono che Dio, come creatore di tempo, spazio, energia e materia, ne \u00e8 al di l\u00e0 e non pu\u00f2 nascere o morire, o letteralmente avere un figlio. L'ebraismo insegna che \u00e8 eretico per qualsiasi uomo pretendere di essere Dio, parte di Dio, o il figlio letterale di Dio. Il Talmud di Gerusalemme (\"Ta'anit\", 2:01) afferma esplicitamente: \"Se un uomo dice di essere Dio, \u00e8 un bugiardo.\"\nNel XII secolo l'eminente filosofo ebreo Maimonide codific\u00f2 il principi basilari dell'ebraismo, scrivendo \"[Dio], la Causa di tutto, \u00e8 uno. Questo non significa uno come in uno di una coppia, n\u00e9 uno come uno di una specie (che comprende molti individui), n\u00e9 uno come in un oggetto che si compone di molti elementi, n\u00e9 come un singolo oggetto semplice che \u00e8 infinitamente divisibile. Piuttosto, Dio \u00e8 un'unit\u00e0 differente da qualsiasi altra unit\u00e0 possibile.\"\nAlcuni studiosi ebrei notano che la comune espressione poetica ebraica, \"Padre Nostro nei Cieli\", veniva usata da Ges\u00f9 letteralmente per riferirsi a Dio come \"suo Padre in Cielo\" (cfr. il \"Padre nostro\").\nTradizione ebraica sul Messia.\nIl concetto ebraico del Messia differisce sostanzialmente da quello cristiano. Nella tradizione ebraica, il compito del Messia \u00e8 quello di far arrivare l'era messianica, un evento unico, e presunto messia che viene ucciso prima di completare l'opera (ad esempio, portare tutto Israele a camminare nella via della \"Torah\", riparare le violazioni dell'osservanza, combattere le guerre di Dio, ricostruire il Tempio al suo posto, raccogliere gli esuli dispersi d'Israele) non \u00e8 il Messia. Maimonide afferma: \"Ma se non riuscisse in tutto questo o venisse ucciso, non \u00e8 sicuramente il Mashiach promesso dalla Torah... e Dio lo ha scelto solo al fine di mettere alla prova le masse.\"\nGli ebrei credono che il Messia realizzer\u00e0 le profezie messianiche dei profeti Isaia e Ezechiele. Secondo Isaia, il Messia sar\u00e0 un discendente patrilineo di Davide dal ramo di Salomone. Ci si aspetta che riporti tutti gli esuli ebrei nella Terra promessa e ricostruisca il Tempio, regni come monarca e inauguri un'Era messianica di pace e di fratellanza dove \"la saggezza del Signore\" riempia la Terra, conducendo le nazioni a \"riconoscere i torti che hanno commesso contro Israele\". Ezechiele afferma che il Messia redimer\u00e0 gli ebrei.\nPertanto, qualsiasi visione ebraica di Ges\u00f9 \"di per s\u00e9\" \u00e8 influenzata dal fatto che Ges\u00f9 abbia vissuto quando il Secondo Tempio era ancora in piedi e non mentre gli ebrei erano esiliati. Non ha mai regnato come re e non c'\u00e8 stata nessuna successiva era di pace o di grande sapienza. Ges\u00f9 mor\u00ec senza completare o addirittura realizzare una parte qualsiasi dei compiti messianici, promettendo invece una seconda venuta. Invece di essere redenti, gli ebrei vennero successivamente sterminati dai romani ed esiliati da Israele. Queste differenze vennero notate dagli studiosi ebrei del tempo di Ges\u00f9, come in seguito indicato da Nahmanide, che nel 1263 osserv\u00f2 che Ges\u00f9 era stato rifiutato come Messia dai rabbini dell'epoca.\nInoltre l'ebraismo reputa che le asserzioni che Ges\u00f9 fosse il Messia testuale della Bibbia ebraica si basino su traduzioni erronee e che Ges\u00f9 non comprov\u00f2 le qualifiche pertinenti al Messia testuale.\nProfezia e Ges\u00f9.\nSecondo la \"Torah\" ( e ), i criteri usati nell'ebraismo perch\u00e9 una persona venga considerata come profeta o che parli in nome di Dio sono che debba seguire il Dio d'Israele (e nessun'altra divinit\u00e0); non deve descrivere Dio differentemente da come \u00e8 conosciuto tramite il \"Tanakh\"; non deve approvare cambiamenti alla parola di Dio o affermare che Dio ha cambiato idea e vuole cose che contraddicono la Sua parola eterna gi\u00e0 da lui stabilita, e le cose di cui parla devono accadere.\nEsistono inoltre due tipi di \"falso profeta\" reconosciuti nel \"Tanakh\": colui che afferma di essere un profeta in nome dell'idolatria, e colui che afferma di essere un profeta nel nome del Dio d'Israele, ma dichiara che una qualche parola o comandamento (mitzvah) che Dio ha pronunciato non si applichi pi\u00f9, o rende false dichiarazioni in nome di Dio.\nPoich\u00e9 l'ebraismo tradizionale crede che la parola di Dio sia vera eternamente, colui che pretende di parlare in suo nome ma differisce in una qualsiasi maniera da ci\u00f2 che Dio stesso ha detto, logicamente non pu\u00f2 essere ispirato dall'autorit\u00e0 divina. afferma semplicemente: \"Vi preoccuperete di mettere in pratica tutto ci\u00f2 che vi comando; non vi aggiungerai nulla e nulla ne toglierai.\"\nAnche se qualcuno che sembra essere un profeta possa compiere atti soprannaturali o segni miracolosi, nessun profeta o veggente pu\u00f2 contraddire le leggi gi\u00e0 indicate nella \"Torah\". Per duemila anni gli ebrei hanno respinto l'asserzione che Ges\u00f9 abbia adempiuto le profezie messianiche, rifiutando anche i dogmi su di lui proposti dai Padri della Chiesa, che fosse nato da una vergine, figlio di Dio e parte di una divina trinit\u00e0 e che fosse risorto dai morti. Pertanto, eventuali differenze rispetto ai principi dell'ebraismo biblico abbracciate da Ges\u00f9 lo squalificano dall'essere considerato un profeta. Questa era la visione adottata da contemporanei di Ges\u00f9 poich\u00e9, secondo la tradizione rabbinica, come indicato nel \"Talmud\" (\"Sotah\", 48b) \"quando Malachia mor\u00ec la Profezia dipart\u00ec da Israele\". Dato che Malachia visse secoli prima di Ges\u00f9, \u00e8 chiaro che i rabbini dei tempi talmudici non videro Ges\u00f9 come un profeta divinamente ispirato.\nGes\u00f9 e salvezza.\nL'Ebraismo non condivide il concetto cristiano di salvezza, poich\u00e9 non crede che gli esseri umani siano nati in \"stato di peccato\". L'Ebraismo afferma invece che la persona che pecca si pu\u00f2 pentire del peccato commesso e, nella maggioranza dei casi, venga perdonato.\nTesti dell'ebraismo che citano Ges\u00f9.\nTalmud.\nSi pensa che varie opere di letteratura rabbinica classica contengano riferimenti a Ges\u00f9, tra cui alcuni manoscritti non censurati del Talmud babilonese (redatto circa prima del 600) e la letteratura midrashica classica scritta tra il 250 e 700. Esiste una variet\u00e0 di pareri scientifici su quanti di questi riferimenti siano in realt\u00e0 riferiti a Ges\u00f9.\nLe autorit\u00e0 cristiane in Europa erano in gran parte inconsapevoli dei possibili riferimenti a Ges\u00f9 nel Talmud fino al 1236, quando un convertito dall'Ebraismo, il frate Nicholas Donin, present\u00f2 trentacinque accuse formali contro il Talmud davanti a Papa Gregorio IX e tali accuse furono indirizzate contro Rabbi Yehiel di Parigi affinch\u00e9 si difendesse pubblicamente nella \"Disputa di Parigi\" del 1240. La principale difesa portata da Yehiel fu che \"Yeshu\" (\u05d9\u05e9\u05d5) nella letteratura rabbinica era un discepolo di Joshua ben Perachiah, da non confondersi con Ges\u00f9 (\"Vikkuah Rabbenu Yehiel mi-Paris\"). Alla successiva \"Disputa di Barcellona\" (1263) Nahmanide fece la stessa affermazione. I rabbini Jacob ben Meir (Rabbenu Tam) (XII secolo), I rabbini Jehiel Heilprin (XVII secolo) e Jacob Emden (18th century) sostengono questa opinione.\nNon tutti i rabbini condivisero questa dichiarazione. \"Kuzari\" di Rabbi Yehuda Halevi (1075-1141), interpret\u00f2 questi riferimenti come riferentesi a Ges\u00f9 di Nazaret e basandosi su di essi credeva che Ges\u00f9 fosse vissuto 130 anni prima della data affermata dai cristiani, contraddicendo il resoconto dei Vangeli riguardo alla cronologia di Ges\u00f9. L'opera polemica anticristiana del converso catalano Profiat Duran, \"Kelimmat ha-Goyim\" (\u201cLa Vergogna dei Gentili\u201d, 1397), rende evidente che Duran non aveva fiducia nella teoria di Yehiel di Parigi circa i due Ges\u00f9. Inoltre le informazioni citate nei manoscritti di Monaco di Baviera, Firenze e altri, a sostegno dell'identificazione, sono commenti antichi scritti secoli dopo la redazione originale del Talmud, che citano le differenze tra gli eventi associati a \"Yeshu\" e il tempo della vita di Ges\u00f9. Secondo alcuni, la tirannia di Re Ianneo menzionata nel Talmud si verific\u00f2 verso l'anno 87 p.e.v., il che sposterebbe gli eventi della storia ad un secolo prima di Cristo. Lo \"Yeshu\" che fu insegnante di Jacob di Secania sarebbe vissuto un secolo dopo Cristo. Poi ci sono le differenze tra i resoconti della morte di \"Yeshu\" e di Ges\u00f9. Il periodo di attesa di quaranta giorni prima dell'esecuzione \u00e8 assente dalla tradizione cristiana e inoltre Ges\u00f9 non ebbe legami con il governo. Ges\u00f9 fu crocifisso e non lapidato; fu giustiziato a Gerusalemme e non a Lod. Ges\u00f9 non bruci\u00f2 il suo cibo in pubblico ed inoltre lo \"Yeshu\" che fece questo corrisponde a Manasse di Giuda nello \"Shulkhan Arukh\". Ges\u00f9 non si fece incisioni nella carne, n\u00e9 fu catturato da osservatori nascosti. Questa storia specifica proviene dal Toledot Yeshu, , raccontando storie ostili al \"Dio cristiano\": una delle narrazioni parla di scontri tra \"Yeshu\" ed i rabbini:\nQuesta storia \u00e8 chiaramente fittizia e scritta due secoli dopo la morte di Ges\u00f9. La raccolta di storie nel Toledot Yesu fu redatta in un periodo di forti oppressioni antisemite, intesa ad inculcare fierezza nei bambini e adulti che venivano maltrattati dalle potenze cristiane dell'epoca. Questo tipo di letteratura non aveva niente a che fare con le verit\u00e0 del Ges\u00f9 storico, e non ha molto senso odiernamente, staccata dal suo contesto.\nNel \"Toledot Yeshu\", il nome di \"Yeshu\" viene inteso a significare \"yimach shemo\" (\"possa il suo nome essere obliterato\"). In tutti i casi del suo utilizzo, i riferimenti a \"Yeshu\" sono associati ad atti e comportamenti che sembrano voler fare allontanare gli ebrei dall'Ebraismo e verso \"minuth\" (termine usualmente tradotto con \"eresia\" o \"apostasia\"). Storicamente le raffigurazioni di Ges\u00f9 nella letteratura ebraica erano usate come scusa di antisemitismo dai cristiani.\nGli studi moderni del Talmud presentano una gamma di opinioni da Joseph Klausner, R. Travers Herford e Peter Sch\u00e4fer che vedono alcune tracce di un Ges\u00f9 storico nel Talmud; alle opinioni di Johann Maier e Jacob Neusner, che considerano ci siano pochissimi riferimenti storici e che i testi applicati a Ges\u00f9 siano redazioni posteriori; ad altri ancora, come Daniel Boyarin (1999) che affermano che il Ges\u00f9 del Talmud sia un espediente letterario usato dai rabbini per descrivere il loro rapporto con i primi cristiani.\nRiferimenti nel Talmud.\nI riferimenti principali su \"Yeshu\" si trovano solo sui testi incensurati del Talmud babilonese (\"Bavli\") e della Tosefta. La bolla papale del Vaticano emessa nel 1554 censurava il Talmud e altri testi ebraici, con conseguente rimozione di riferimenti a \"Yeshu\". Nessun manoscritto noto del Talmud di Gerusalemme fa menzione del nome, sebbene una traduzione (Herford) l'abbia aggiunto alla \"Avodah Zarah 2:2\" per allinearla a testi simili del \"Chullin 2:22\" nella Tosefta. Tutti gli usi successivi del termine \"Yeshu\" sono derivati da questi riferimenti primari. Nei manoscritti del Talmud di Monaco (1342), di Parigi e dello \"Jewish Theological Seminary\", \u00e8 aggiunta la denominazione \"Ha-Notzri\" all'ultima citazione di Yeshu nel \"Sanhedrin 107b\" e \"Sotah 47a\", come anche nelle citazioni su \"Sanhedrin 43a\",\"Sanhedrin 103a\", \"Zeraim 17b\" e \"Avodah Zarah\" 16b-17a. \"Ha-Notzri\" non si trova in altri manoscritti parziali pre-censura (quelli di Firenze, Amburgo e Karlsruhe), quandunque coprano i passaggi in questione.\nSebbene \"Notzri\" non appaia nella Tosefta, dal punto in cui il Bavli fu consolidato, l'appellativo \"Notzri\" continu\u00f2 ad essere la parola ebraica standard per indicare i cristiani e \"Yeshu Ha-Notzri\" divenne il termine convenzionale di \"Ges\u00f9 il Nazareno\" in ebraico. Ad esempio, dal 1180 e.v. \"Yeshu Ha-Notzri\" si trova nella \"Mishneh Torah\" di Maimonide\n(\"Hilchos Melachim\" 11:4, versione incensurata).\nMaimonide.\nMishneh Torah.\nIl filosofo, rabbino e medico spagnolo Maimonide (Rabbi Moshe ben Maimon, detto il \"Rambam\") lamentava le sofferenze che gli ebrei sopportavano a causa delle nuove fedi che tentavano di soppiantare l'Ebraismo, in particolare il Cristianesimo e l'Islam. Riferendosi a Ges\u00f9, scriveva:\nAnche Ges\u00f9 il Nazareno, che immaginava di essere il Messia ed \u00e8 stato ucciso dal tribunale, era stato gi\u00e0 profetizzato da Daniele. Cos\u00ec che \u00e8 stato detto, \"E i membri fuorilegge del tuo popolo insorgeranno per adempiere la visione, ma cadranno.\" (). Perch\u00e9, c'\u00e8 forse una maggiore pietra d'inciampo di questa? Cosicch\u00e9 tutti i profeti parlino del Messia che redime Israele e li salva, e raccoglie i loro esuli e rafforza i loro comandamenti. E questo provoca (le nazioni) a distruggere Israele con la spada e sparpagliare i loro residui e umiliarli, e scambiare la Torah e far errare la maggior parte del mondo per servire una divinit\u00e0 all'infuori di Dio.\nCi\u00f2 nonostante, Maimonide continua:\nMa la mente umana non ha alcun potere per raggiungere i pensieri del Creatore, poich\u00e9 i Suoi pensieri e le Sue vie sono differenti dai nostri. Tutte queste cose su Ges\u00f9 il Nazareno, e su (Maometto) l'Ismaelita che venne dopo di lui - non c'\u00e8 (scopo), se non quello di raddrizzare la via del Re Messia e riportare tutto il mondo a servire Dio insieme. In modo che si dica: \"Allora io dar\u00f2 ai popoli un labbro puro perch\u00e9 invochino tutti il nome del Signore e lo servano tutti sotto lo stesso giogo.\" (). Cosa significa ci\u00f2? Il mondo intero si era riempito con i problemi dell'Unto e della Torah e delle Leggi, e questi problemi si erano sparsi fuori verso isole lontane e tra le molte nazioni incirconcise nel cuore, e ne discutono insieme alle leggi della Torah. Dicono: Queste leggi erano vere, ma sono gi\u00e0 defunte in questi giorni, e non regoleranno le generazioni successive; mentre gli altri dicono: Ci sono strati segreti in loro e non devono essere trattati letteralmente, e il Messia \u00e8 venuto e ha rivelato i loro significati segreti. Ma quando il Re Unto giunger\u00e0 veramente ed avr\u00e0 la vittoria e verr\u00e0 annunciato ed innalzato, allora tutti subito si gireranno e sapranno che i loro padri avevano ereditato falsit\u00e0, e loro profeti e antenati li avevano portati fuori strada. (\"Hilkhot Melakhim\" 11:10\u201312.)\nLettera allo Yemen.\nGes\u00f9 viene citato da Maimonide nella sua \"Lettera allo Yemen\", scritta verso il 1172 a Rabbi Jacob ben Netan'el al-Fayyumi, capo della comunit\u00e0 ebraica yemenita:\nNel contesto di confutare le affermazioni di un suo contemporaneo in Yemen che pretendeva di essere il Messia, Maimonide cita ancora Ges\u00f9:\nCommentando quanto sopra, Rabbi Shmuley Boteach per\u00f2 asserisce che scritti di questo tipo non devono essere presi alla lettera, quasi fossero documenti storiografici. Mentre l'epistola maimonidea e alcuni altri documenti ebraici sembrano indicare che gli ebrei abbiano punito Ges\u00f9 per le sue supposte eresie, tutti furono scritti per lo meno centinaia di anni dopo gli eventi in questione. Non citano prove convincenti e certamente sono basati su leggende piuttosto che fatti. Molti sembrano esser stati scritti con un certo senso di spavalderia, come se gli autori ebrei volessero rivalersi contro i loro aggressori cristiani e dar cos\u00ec forza ad un popolo ebraico svigorito e perseguitato. Maimonide basa la sua discussione sulla morte di Ges\u00f9 sul succitato testo del Talmud, nel Trattato Sanhedrin dove si descrive come \"Yeshu\" fu giustiziato alla vigilia di Pesach (cfr. sotto, \"Fonti ebraiche sulla morte di Ges\u00f9\"). Chiunque questo \"Yeshu\" sia, non \u00e8 certamente il Ges\u00f9 del Nuovo Testamento. Come gi\u00e0 spiegato \"supra\", e chiarito da Rabbi Shmuley, n\u00e9 il Talmud n\u00e9 le altre fonti ebraiche mostrano una qualche legittima prova che confermi che gli ebrei uccisero Ges\u00f9. Ogni storia narra di un altro \"Yeshu\", o Yeshua (Ges\u00f9), un nome molto comune nell'era del Tempio \u2013 periodo pieno di gente che asseriva di essere il Messia. Tutte le altre fonti sono fittizie. In ultimo, dice Rabbi Shmuley, non rimangono prove, che siano cristiane o ebraiche, di una qualche vera animosit\u00e0 tra Ges\u00f9 e le autorit\u00e0 religiose del suo tempo; al contrario, il Nuovo Testamento sostiene esplicitamente che i rabbini salvarono la vita di Ges\u00f9 quando fu minacciata da Erode Antipa: se i rabbini avessero voluto veramente la morte di Ges\u00f9, avrebbero potuto finirlo proprio allora, quando Erode cerc\u00f2 di ammazzarlo (: \"In quel momento si avvicinarono alcuni farisei a dirgli: \"Parti e vai via di qui, perch\u00e9 Erode ti vuole uccidere\").\nFonti ebraiche sulla morte di Ges\u00f9.\nIn numerose occasioni, vari studiosi cristiani hanno citato sia il Talmud che Maimonide nel tentativo di provare che gli ebrei hanno ucciso Ges\u00f9 e, basandosi sui riferimenti che adducono, parrebbe che tali asserzioni siano corrette. Ma se si esaminano tali riferimenti in contesto, la realt\u00e0 si rivela alquanto differente. Il Ges\u00f9 discusso nel Talmud e da Maimonide \"non pu\u00f2\" essere lo stesso, colui che Paolo di Tarso afferma essere il fondatore del Cristianesimo. Per dirla in breve, lo \"Yeshu\" la cui morte \u00e8 discussa nel Talmud non \u00e8 Ges\u00f9 di Nazaret. Uno dei passi talmudici pi\u00f9 citati \u00e8 quello dove il tribunale ebraico condanna Ges\u00f9, o \"Yeshu\", a morte:\nCi\u00f2 che viene qui esposto \u00e8 che qualcuno chiamato \"Yeshu\" viene giustiziato alla vigilia di Pesach. Come di prassi prima di qualsiasi esecuzione, il tribunale cerca testimoni che possano assolvere l'imputato. Ulla critica questa prassi, poich\u00e9 l'adescatore, a causa di un'imposizione biblica, non doveva beneficiare di tale considerazione. Il Talmud risponde che Yeshu era differente: per le sue connessioni governative, il tribunale aveva cercato una qualsiasi ragione per non giustiziarlo, in modo da non contrariare le autorit\u00e0.\nSenza dubbio, sostiene Rabbi Boteach, esistono delle similarit\u00e0 alla storia di Ges\u00f9 di Nazaret. Allo stesso tempo esistono anche delle ovvie differenze. Alla fine, le discrepanze tra le storie di Ges\u00f9 e Yeshu fanno concludere che Ges\u00f9 non \u00e8 identico allo Yeshu identificato nel passo talmudico. In primo luogo, Ges\u00f9 viene giustiziato proprio nel giorno di Pesach e non alla vigilia, e questo \u00e8 molto importante \u2013 sebbene sempre argomento di forte dibattito tra gli studiosi neotestamentari. Ma se Ges\u00f9 non fosse morto nella prima notte di Pesach, il concetto dell'Eucaristia verrebbe invalidato: la tradizione dell'Eucaristia si fonda sull'idea che Ges\u00f9 consum\u00f2 il matzo del Seder di Pesach ed il vino. Se invece fosse morto prima del Seder, questa pratica non sarebbe sorta. Inoltre l'affermazione del Talmud che Yeshu fu giustiziato nel giorno prima di Pesach deve essere giusta, poich\u00e9 il Sinedrio non giustiziava mai durante una festivit\u00e0 ebraica. Farlo era proibito dalla Legge.\nProprio come la datazione non combacia, cos\u00ec anche l'insieme dei personaggi differisce tra le due storie. Lo \"Yeshu\" menzionato nel Talmud fu giustiziato da un tribunale ebraico (Sinedrio) e non dai romani come affermano i Vangeli. Nel periodo che visse Ges\u00f9, i tribunali ebraici avevano il potere di imporre le condanne a morte, tuttavia erano cauti nell'esercitare tale potere perch\u00e9 le corti erano gestite dai farisei mentre il re era un sadduceo. Ci\u00f2 non accadeva durante l'occupazione romana, quando viveva Ges\u00f9. Inoltre non esiste nessuna indicazione nel Nuovo Testamento che Ges\u00f9 avesse \"amici\" nel governo. Al contrario, era una spina nel fianco delle autorit\u00e0 romane.\nNella narrativa talmudica un certo numero di studenti vengono messi a morte insieme a Yeshu, cio\u00e8 i suoi \"cinque discepoli, Matthai, Nakai, Nezer, Buni e Todah\". Con la sola eccezione di Matthai, o Matteo, che era (e rimane tuttora) un nome comune, i nomi degli studenti sono completamente diversi da quelli degli apostoli di Ges\u00f9. In contrasto, il Nuovo Testamento asserisce che due criminali furono crocefissi insieme a Ges\u00f9 e certamente nessuno dei discepoli.\nAnche la cronologia non si allinea, per lo meno di un secolo. Il nome di Ges\u00f9, o Yeshu in ebraico, era molto comune nel periodo talmudico. Lo storico ebreo Flavio Giuseppe elenca circa una ventina di figure di spicco col nome di Ges\u00f9-Yeshu nelle sue storie. Un buon esempio \u00e8 Ges\u00f9 il contadino, figlio di Anania, che mentre si trovava nel Tempio improvvisamente inizia a gridare: \"Una voce contro Gerusalemme e la santa dimora... Una voce contro tutto il popolo!\" Questo Ges\u00f9 andava per le strade di Gerusalemme giorno e notte, urlando: \"Guai a te, o Gerusalemme!\" Predisse la distruzione del Secondo Tempio prima che avvenisse. Per quanto possa sembrare simile, costui non pu\u00f2 essere il Ges\u00f9 cristiano; Flavio Giuseppe dice che questo Ges\u00f9 inizi\u00f2 le sue predizioni sulla distruzione del Tempio solo sei anni prima che accadesse nel 70. Era quindi vivo mentre i romani saccheggiavano Gerusalemme. In questo periodo, il Ges\u00f9 del Nuovo Testamento era morto da quasi quarant'anni.\nLo Yeshu talmudico.\nChi era quindi lo \"Yeshu\" del Talmud? Il Talmud lo identifica come studente di Yehoshua ben Perachyah (era dei Zugot), un saggio che mor\u00ec per lo meno cento anni prima che il Ges\u00f9 del Nuovo Testamento nascesse. Il Talmud narra la storia di come questo Yeshu di Nazaret, in seguito giustiziato, fosse uno studente ribelle di Rabbi Yehoshua:\nIl Talmud spiega che questo Ges\u00f9 abbandon\u00f2 il monoteismo ebraico e inizi\u00f2 a servire idoli. Yehoshua ben Perachyah mor\u00ec circa centotrenta anni prima della distruzione del Tempio di Gerusalemme, il che rende impossibile al Ges\u00f9 cristiano di essere stato suo discepolo. Chiaramente quindi lo Yeshu discusso nel Talmud non \u00e8 lo stesso Yeshu che la storia registra quale fondatore del Cristianesimo.\nLa disputa di Nahmanide a Barcellona.\nNel 1263, a Nahmanide, Rabbino di Gerona ed in seguito Rabbino Capo della Catalogna, fu ordinato da Re Giacomo I d'Aragona di prender parte ad un dibattito pubblico con Pablo Christiani, un ebreo convertito al Cristianesimo.\nI cristiani avevano cercato di convincere gli ebrei di Provenza ad abbandonare l'Ebraismo e convertirsi al Cristianesimo. Basandosi sul riserbo che il suo avversario sarebbe stato costretto a dimostrare per paura di ferire i sentimenti dei dignitari cristiani, Pablo assicur\u00f2 il Re che sarebbe riuscito a provare la verit\u00e0 del Cristianesimo contro il Talmud ed altri scritti rabbinici. Nahmanide rispett\u00f2 l'ordine del re, ma stipul\u00f2 che venisse concessa la completa libert\u00e0 di parola e per quattro giorni (20-24 luglio 1263) dibatt\u00e9 con Pablo Christiani in presenza del re, della corte e di molti dignitari ecclesiastici.\nLe materie discusse furono:\nChristiani sostenne, sulla base di diversi passi aggadici, che i saggi farisei credessero che il Messia fosse vissuto durante il periodo talmudico e che apparentemente ammettessero che il Messia fosse quindi Ges\u00f9. Nahmanide replic\u00f2 che le interpretazioni di Christiani erano di per s\u00e9 delle distorsioni: i rabbini non avrebbero mai suggerito che Ges\u00f9 fosse il Messia mentre allo stesso tempo gli si sarebbero opposti esplicitamente. Nahmanide procedette a fornire il contesto dei testi evidenziari citati da Christiani, dimostrando che essi venivano molto chiaramente compresi in modo diverso da quello proposto da Christiani. Inoltre, Nahmanide dimostrava da numerose fonti bibliche e talmudiche che la credenza tradizionale ebraica si sviluppava in maniera del tutto contraria ai postulati di Christiani.\nIl Ramb\u00e0n continu\u00f2 la sua difesa indicando che i profeti biblici consideravano il futuro Messia come un essere umano, una persona in carne ed ossa, e non come una divinit\u00e0, modo in cui invece i cristiani vedevano Ges\u00f9. Osserva anche che le promesse di un regno universale di pace e di giustizia non erano ancora state realizzate. Al contrario, dal momento dell'apparizione di Ges\u00f9, il mondo si era riempito di violenza e di ingiustizia (si veda per es. : \"Non crediate che io sia venuto a portare pace sulla terra; non sono venuto a portare pace, ma una spada\"), e fra tutte le confessioni i cristiani erano i pi\u00f9 bellicosi.\nNahmanide osserv\u00f2 come le questioni sul Messia fossero di minore importanza per gli ebrei di quanto la maggior parte dei cristiani non immaginasse. La motivazione da lui addotta per questa coraggiosa affermazione era che fosse molto pi\u00f9 meritorio per gli ebrei osservare i precetti sotto un sovrano cristiano, mentre in esilio e sofferendo umiliazioni e abusi, piuttosto che sotto il dominio del Messia, quando tutti sarebbero stati costretti ad agire in conformit\u00e0 alla Legge (ebraica).\nOpinioni alternative.\nAl di fuori dei testi autorevoli sopra descritti comuni all'Ebraismo, una piccola minoranza di rabbini hanno una visione pi\u00f9 positiva di Ges\u00f9, sostenendo che egli stesso non abbia abbandonato l'Ebraismo e/o che abbia beneficiato i non ebrei. Tra questi figura Jacob Emden (1697\u20131776), Moses Mendelssohn (insieme ad altri pensatori religiosi del movimento illuminista ebraico dell'Haskalah) e il livornese Elia Benamozegh.\nGes\u00f9 \u00e8 inoltre citato nel libro di Isaac Luria, \"Libro delle Reincarnazioni\", capitolo 37. Nel lungo elenco di \"Tzadik\" (santoni ebrei) viene scritto:\nQuesta frase contraddice sia l'attitudine ebraica tradizionale che la principale tradizione cristiana.\nAlcuni rabbini ortodossi di oggi, tra cui Irving Greenberg e recentemente il rinomato rabbino statunitense Shmuley Boteach, ebreo ortodosso del movimento Chabad Lubavitch, mantengono opinioni simili. Sebbene questi autori presentino posizioni che variano e si distaccano dall'opinione tradizionale dell'Ebraismo, tuttavia rimangono ben fermi nel non considerare Ges\u00f9 come il Messia ebraico.\nCritiche e apologetica cristiana.\nAlcuni ebraicisti (cio\u00e8 studiosi della storia e della cultura ebraica che non sono ebrei) nel corso dei secoli hanno cercato di spiegare, confutando anche i testi rabbinici e cabalistici, che Ges\u00f9, oltre ad essere il Messia ebraico \u00e8 anche il Figlio di Dio (vedi Apologetica).\nUna delle opere pi\u00f9 esaustive e complete al riguardo \u00e8 il trattato \"Della Vana aspettazione degli Ebrei del loro re Messia\" di Giovanni Battista De Rossi, in cui l'autore spiega in pi\u00f9 punti ad un suo amico ebreo di nome Ismaele la messianit\u00e0 e la divinit\u00e0 di Ges\u00f9, esaminando, oltre alla letteratura rabbinica e allo Zohar, il periodo del Secondo Tempio e il conflitto di farisei e sadducei (i quali si autodefinivano \"dottori della Legge\") nei confronti dei galilei, cio\u00e8 gli israeliti originari della Galilea (quindi si spiega ulteriormente il disprezzo per Ges\u00f9 ed i suoi discepoli), discriminati in quanto illetterati e lontani dagli ambienti della capitale.\nSebbene l'opera sia estremamente importante dal punto di vista apologetico, \u00e8 rimasta semi-sconosciuta tra i suoi contemporanei, principalmente perch\u00e9 divenuta introvabile e costosa nel giro di poco tempo.\nDe Rossi si sofferma soprattutto sulla questione del doppio Messia (quello di Efraim e quello di Giuseppe), sulla corruzione generale e la vivida attesa messianica che caratterizzarono il periodo del Secondo Tempio, la pluralit\u00e0 delle persone di Dio, le fonti rabbiniche sulla figura di Ges\u00f9, i suoi miracoli, la sua altezza morale (in riferimento ai rabbini che l'hanno elogiato come \"chassid\", cio\u00e8 \"pio\", paragonandolo agli Esseni), e il rifiuto dello stesso da parte dei suoi contemporanei come Messia, in quanto galileo prima di tutto e poi perch\u00e9 insegnava la Legge mosaica mettendo in discussione l'autorit\u00e0 di farisei e sadducei, che non tolleravano di essere contraddetti da un uomo povero e sconosciuto come Ges\u00f9, gi\u00e0 criticato a Nazaret dai suoi concittadini perch\u00e9 figlio di un falegname.\nTra i vari aneddoti e similitudini che De Rossi utilizza per spiegare l'identit\u00e0 di Ges\u00f9 in quanto Messia, particolarmente importante \u00e8 quello dell'incontro tra Joshua ben Levi e il Messia alle porte di Roma:\nI rabbini in genere interpretano il racconto come un insegnamento escatologico, cio\u00e8 il Messia si riveler\u00e0 solo quando Israele si sar\u00e0 pentito dei suoi peccati. Secondo De Rossi invece il Messia \u00e8 proprio Ges\u00f9, il quale carica su di s\u00e9 i peccati e le malattie dell'umanit\u00e0 per redimere Israele e il mondo intero; in questo scenario le \"porte di Roma\" sono il patibolo attraverso cui si realizza la redenzione grazie a Ges\u00f9, cio\u00e8 la croce.\nApologeti cristiani di origine ebraica sono stati Pietro Alfonsi, autore durante il medio evo del trattato anti-talmudico \"Dialogus contra Iudaeos\"; Ignatz Lichtenstein, rabbino ortodosso vissuto in Ungheria nel XIX secolo, il quale si era convertito al cristianesimo e insegnava il Vangelo nella propria sinagoga, scrivendo anche dei pamphlet in cui spiegava la divinit\u00e0 e messianit\u00e0 di Ges\u00f9. Tra gli altri si possono citare Daniel Zion ed Eugenio Zolli, entrambi rabbini convertiti al cristianesimo e rapportati strettamente al misticismo cristiano."}
{"id": "2437659", "revid": "290948", "url": "https://it.wikipedia.org/wiki?curid=2437659", "title": "N-butanolo", "text": ""}
{"id": "2437660", "revid": "290948", "url": "https://it.wikipedia.org/wiki?curid=2437660", "title": "Normal-butanolo", "text": ""}
{"id": "2437662", "revid": "76963", "url": "https://it.wikipedia.org/wiki?curid=2437662", "title": "Ai Iwamura", "text": "\u00c8 diventata famosa come attrice ricoprendo il ruolo di Mai, la bambina sorridente dallo sguardo spento e la presenza terrificante nel film \"Battle Royale\", in cui ha anche fatto da controfigura per le attrici Tamaki Mihara, Aki Maeda, Anna Nagata e Satomi Ishii.\nNel 2002 reinterpreta il ruolo di Mai nel sequel del capolavoro di Kinji Fukasaku, \"\", diretto dal figlio Kenta Fukasaku.\nHa anche doppiato il personaggio di MarineAngemon nell'anime \"Digimon Tamers\"."}
{"id": "2437672", "revid": "287204", "url": "https://it.wikipedia.org/wiki?curid=2437672", "title": "Convento di San Pasquale (Faicchio)", "text": "Il convento di San Pasquale \u00e8 una architettura religiosa sita nel comune di Faicchio.Vi \u00e8 annessa la chiesa del SS. Salvatore.\nStoria.\nLa chiesa era citata gi\u00e0 all'epoca di mons. Savino nel 1589 ed era costituita da cinque altari mentre nel 1685 risultava essere arricchita di alcune cappelle laterali.\nIl terremoto del 5 giugno 1688 distrusse l'edificio che venne subito ricostruito per poi essere rimaneggiata nella met\u00e0 del XVIII secolo quando venne costruito il convento con una spesa di oltre 4.000 ducati ricavati dalle elemosine e dalle offerte. \nDurante la seconda guerra mondiale ha subito alcuni danni subito riparati.\nDescrizione.\nIl convento \u00e8 situato su un'altura che domina sul centro di Faicchio a circa 300 m s.l.m. ai piedi del Monte Monaco di Gioia. \nL'interno della Chiesa \u00e8 tipicamente barocco, con affreschi settecenteschi incorniciati da stucchi dorati. \nIl soffitto a cassettoni ripete i colori e i motivi delle pareti. \nLa via crucis \u00e8 in ceramica di Cerreto Sannita come alcuni frammenti antichi inseriti nel pavimento della sacrestia. Da quest'ultima si accede alla parte pi\u00f9 antica del complesso costituita dalle cappelle di Santa Barbara, Santa Caterina, Sant'Apollonia e Santa Marta.\nNel convento sono caratteristici il chiostro ed alcuni luoghi visitabili del piano terra. \nIl convento, dal 2013, \u00e8 sede della \"Comunit\u00e0 Emmanuel\" per il recupero di utenti affetti da dipendenze patologiche, pur restando propriet\u00e0 dei Frati minori che non risiedono pi\u00f9 nella struttura. "}
{"id": "2437678", "revid": "339392", "url": "https://it.wikipedia.org/wiki?curid=2437678", "title": "Medaglia inglese della Guerra di Crimea", "text": ""}
{"id": "2437680", "revid": "1543377", "url": "https://it.wikipedia.org/wiki?curid=2437680", "title": "Night of Champions 2009", "text": "Night of Champions 2009 \u00e8 stata la terza edizione dell'evento in pay-per-view Night of Champions, prodotto dalla World Wrestling Entertainment (WWE). L'evento si \u00e8 svolto il 26 luglio 2009 al Wachovia Center di Philadelphia.\nIl \"main event\" fu quello per li World Heavyweight Championship tra il campione CM Punk e lo sfidante Jeff Hardy, vinto da Hardy mentre l'altro incontro principale fu il triple threat match valevole per il WWE Championship tra il campione Randy Orton e gli sfidanti Triple H e John Cena. Gli altri incontri predominanti dell'evento furono Maryse contro Mickie James per il WWE Divas Championship e Rey Mysterio contro Dolph Ziggler per l'Intercontinental Championship.\nStoryline.\nLa rivalit\u00e0 principale del roster di \"SmackDown!\" fu quella per il World Heavyweight Championship tra il campione CM Punk e lo sfidante Jeff Hardy. Il mese precedente a Extreme Rules, Punk incass\u00f2 il Money in the Bank sconfiggendo Hardy per vincere il titolo dopo che Hardy aveva sconfitto poco prima Edge in un ladder match. Hardy ottenne la rivincita contro Punk il 15 giugno a \"Raw\" in un triple threat match che includeva anche Edge, vinto da Punk. Nelle settimane successive, i due ebbero diversi confronti circa sul regno di Punk per poi affrontarsi a The Bash dove Punk perse per squalifica dopo aver colpito l'arbitro con un calcio alla schiena per essere poi attaccato da Hardy.\nNella puntata di \"Raw\" del 29 giugno il General Manager della serata, Batista, organizz\u00f2 un mini-torneo per decretare il contendente n\u00b01 del WWE Champion Randy Orton. Pi\u00f9 avanti, la sera stessa, Triple H e John Cena si qualificarono per la finale dopo aver rispettivamente sconfitto Montel Vontavious Porter e The Miz in semifinale. Nella puntata di \"Raw\" del 6 luglio, dopo che la Legacy (Cody Rhodes e Ted DiBiase) aveva interferito durante l'incontro tra Triple H e Cena, facendolo terminare in no-contest, il General Manager della serata, Ted DiBiase Sr., annunci\u00f2 un Triple Threat match tra Orton, Triple H e Cena con in palio il WWE Championship per Night of Champions.\nNella puntata di \"ECW\" del 9 luglio Christian sconfisse Vladimir Kozlov, diventando cos\u00ec il contendente n\u00b01 dell'ECW Champion Tommy Dreamer. Un match tra Dreamer e Christian con in palio l'ECW Championship fu poi annunciato per Night of Champions.\nA The Bash, Edge e Chris Jericho, dopo essersi inseriti a sorpresa nell'incontro, vinsero un Triple Threat Tag Team match che includeva anche i campioni, i Col\u00f3ns (Carlito e Primo), e la Legacy (Cody Rhodes e Ted DiBiase), conquistando cos\u00ec lo Unified WWE Tag Team Championship per la prima volta. Nella puntata di \"Raw\" del 6 luglio, dopo che avevano difeso con successo i titoli contro i Col\u00f3ns nella rivincita, il General Manager della serata, Ted DiBiase Sr., sanc\u00ec un match tra Edge e Jericho contro la Legacy con in palio i titoli di coppia unificati per Night of Champions. Nella puntata di \"Raw\" del 13 luglio, dopo che Edge era stato costretto a rendere vacante i titoli a causa di un grave infortunio al tendine d'Achille, Jericho annunci\u00f2 che avrebbe poi scelto un nuovo partner per difendere lo Unified WWE Tag Team Championship contro la Legacy a Night of Champions.\nNella puntata di \"SmackDown\" del 10 luglio Dolph Ziggler attacc\u00f2 brutalmente l'Intercontinental Champion Rey Mysterio. Dopo che avevano avuto un confronto verbale durante la puntata di \"Superstars\" del 16 luglio, fu sancito un match tra Mysterio e Ziggler con in palio l'Intercontinental Championship per Night of Champions.\nA The Bash, Michelle McCool sconfisse la campionessa Melina, conquistando cos\u00ec il Women's Championship per la prima volta. Un rematch tra le due con il titolo in palio fu poi annunciato per Night of Champions.\nNella puntata di \"Raw\" del 29 giugno Mickie James vinse un Fatal 4-Way match che includeva anche Beth Phoenix, Kelly Kelly e Rosa Mendes, diventando la contendente n\u00b01 della Divas Champion Maryse. Un match tra Maryse e Mickie con in palio il Divas Championship fu poi sancito per Night of Champions.\nPer Night of Champions fu inoltre annunciato un Six-pack Challenge match con in palio lo United States Championship di Kofi Kingston, il quale lo avrebbe dovuto difendere contro Carlito, Jack Swagger, The Miz, Montel Vontavious Porter e Primo."}
{"id": "2437682", "revid": "1305887", "url": "https://it.wikipedia.org/wiki?curid=2437682", "title": "Barabba (disambigua)", "text": "Il nome del personaggio biblico di Barabba, pu\u00f2 riferirsi a:"}
{"id": "2437688", "revid": "340520", "url": "https://it.wikipedia.org/wiki?curid=2437688", "title": "Raw Power", "text": ""}
{"id": "2437690", "revid": "1543377", "url": "https://it.wikipedia.org/wiki?curid=2437690", "title": "Rolls-Royce RB211", "text": "Il Rolls-Royce RB211 fa parte di una famiglia di turboventole ad alto rapporto di diluizione costruite dalla Rolls-Royce Limited in grado di erogare una spinta da 166 KN a 270 KN (37.400 - 60.600 lbs). Sviluppato in origine per il jet di linea Lockheed L-1011 TriStar entr\u00f2 in servizio nel 1972 e fu l'unico motore utilizzato su questo aeromobile.\nIl costo dello sviluppo per questo motore port\u00f2 la Rolls-Royce ltd al fallimento ed alla seguente nazionalizzazione.\nVarianti successive furono sviluppate per il Boeing 747, il 757 ed il 767, come per il jet di linea russo Tupolev Tu-204.\nFu sviluppata anche una versione per la produzione di energia in centrale termica.\nIl RB211 \u00e8 stato sostituito negli anni novanta dalla famiglia dei motori Rolls-Royce Trent.\nLa sigla \"RB\" nel nome sta per Rolls-Royce Barnoldswick, dove Rolls \u00e8 uno dei famosi fondatori della societ\u00e0 e Barnoldswick \u00e8 la localit\u00e0 dove il motore \u00e8 stato progettato e dove Rolls-Royce, ancora oggi, possiede un sito produttivo di media grandezza.\nStoria.\nPremesse.\nNel 1966 l'American Airlines annunci\u00f2 la richiesta per un nuovo aereo di linea a corto-medio raggio che avrebbe dovuto ridurre i costi per passeggero.\nMentre l'American Airlines, per ridurre i costi, cercava un bimotore, le case produttrici avevano bisogno di proporre un modello a pi\u00f9 compagnie per recuperare i costi di sviluppo.\nAnche la compagnia aerea statunitense Eastern Airlines era interessata, ma aveva bisogno di un'autonomia maggiore e di coprire rotte oceaniche; a quell'epoca questo imponeva l'utilizzo di un trimotore per garantire la necessaria ridondanza. Anche altre compagnie erano interessate ad un trimotore.\nSia la Lockheed che la Douglas proposero un progetto, il L-1011 TriStar ed il DC-10 rispettivamente. Entrambi con tre motori, autonomia transcontinentale ed una capacit\u00e0 di circa 300 passeggeri in una fusoliera larga con due corridoi.\nEntrambi gli aerei avevano bisogno di nuovi motori. La tecnologia dei motori stava subendo un rapido sviluppo con l'introduzione dei turboventola ad alto rapporto di diluizione che assicuravano spinta pi\u00f9 elevata, migliore efficienza e minore rumorosit\u00e0 rispetto ai precedenti modelli a basso rapporto di diluizione.\nLa Rolls-Royce aveva sviluppato un motore nella classe dei 200\u00a0kN, l'RB178, nel tentativo, fallito, di aggiornare il trimotore di linea \"Trident\" della Hawker Siddeley. Lo sviluppo continu\u00f2 verso il modello RB207, da 211\u00a0kN che doveva equipaggiare l'Airbus A300, prima di essere cancellato in favore del RB211.\nNel frattempo la Rolls-Royce stava lavorando ad una serie di turboventole trialbero che promettevano una maggiore efficienza. Questo tipo di turboventola utilizzava tre gruppi di turbine per azionare tre alberi concentrici su cui erano calettate tre sezioni di compressori rotanti a differenti velocit\u00e0. L'architettura triassiale risultava pi\u00f9 complessa da costruire e riparare, ma aveva il vantaggio di consentire a ogni stadio di compressione di lavorare alla velocit\u00e0 ottimale, oltre a essere pi\u00f9 rigida e compatta. Molti altri progetti erano in fase di sviluppo in quel periodo, compreso un motore da 44\u00a0kN, noto come RB203 che doveva sostituire il Rolls-Royce Spey.\nDefinizione del progetto.\nIl 23 giugno 1967 la Rolls-Royce offr\u00ec il motore RB211-06 alla Lockheed per equipaggiare il L-1011. \nIl nuovo motore doveva erogare una spinta di 148\u00a0kN (33.260\u00a0lbf) e riassumere le caratteristiche dei motori all'epoca in sviluppo: l'alto rapporto di diluizione e l'elevata potenza del RB207 insieme alla configurazione trialbero del RB203..\nA queste caratteristiche fu aggiunta un'assoluta novit\u00e0 tecnologica, la ventola del primo stadio costruita in una fibra di carbonio detta \"Hyfil\" sviluppata presso il RAE di Farnborough. \nIl risparmio in peso rispetto a una ventola di acciaio era considerevole, e poteva avvantaggiare l'RB211 rispetto ai suoi concorrenti in termini di rapporto peso-potenza. \nLa Rolls-Royce, pur conscia delle numerose innovazioni da sviluppare, stabil\u00ec l'entrata in servizio del RB211 per il 1971.\nLa Lockheed si mostr\u00f2 interessata dalle caratteristiche del motore che poteva dargli un vantaggio sul concorrente DC-10. \nComunque anche la Douglas aveva richiesto alla Rolls-Royce un'offerta per un motore per il DC-10, e nell'ottobre 1967 rispose con una versione del RB211 da 149\u00a0kN (35.400\u00a0lbf) di spinta denominato RB211-10.\nSegu\u00ec un'intensa trattativa tra la Lockheed e la Douglas e le imprese fornitrici di motori Rolls-Royce, General Electric e Pratt &amp; Whitney, in cui entrarono anche le maggiori compagnie aeree statunitensi. \nNelle trattative i prezzi delle unit\u00e0 motrici vennero negoziati al ribasso mentre la richiesta di spinta utile aumentava. All'inizio del 1968, la Rolls-Royce offriva il RB211-18 con 180\u00a0kN (40.600\u00a0lbf) di spinta.\nInfine, il 29 marzo 1968 la Lockheed annunci\u00f2 di aver ricevuto un ordine per 94 L-1011 TriStar e piazz\u00f2 un ordine per 150 set di motori Rolls-Royce RB211-22.\nLa Douglas scelse inizialmente per il suo DC-10 il motore General Electric CF6 mentre il Pratt &amp; Whitney JT9D fu installato sulle varianti successive.\nLa serie degli RB211-22.\nSviluppo e collaudo.\nLa complessit\u00e0 dell'RB211 richiese un lungo periodo di sviluppo e collaudo. Nell'autunno del 1969 Rolls-Royce cercava ancora di raggiungere le prestazioni richieste: il motore aveva una spinta insufficiente, pesava troppo ed consumava troppo carburante.\nLa situazione peggior\u00f2 ulteriormente quando, nel maggio del 1970, la ventola in materiale composito \"Hyfil\", dopo aver superato tutti gli altri test, and\u00f2 in pezzi durante il test di ingestione di un volatile. \nLa Rolls-Royce aveva gi\u00e0 sviluppato una versione della ventola in titanio da utilizzare nel caso di problemi con la versione in Hyfil, ma questo signific\u00f2 aumento di costi e di peso. Inoltre si scopr\u00ec che solo un lato delle billetta di titanio era della qualit\u00e0 metallurgica adeguata per la fabbricazione delle pale.\nNel settembre del 1970 la Rolls-Royce rifer\u00ec al governo inglese che i costi di sviluppo dell'RB211 avevano raggiunto i 170,3 milioni di sterline, quasi il doppio delle stime.\nInoltre il costo di produzione stimato superava il prezzo di vendita, fissato in 230.375 sterline. \nTutto il progetto era quindi in crisi.\nFallimento e conseguenze.\nNel gennaio 1971 la Rolls-Royce fu dichiarata insolvente ed il 4 febbraio fu posta in amministrazione controllata, compromettendo seriamente il programma L-1011 TriStar della Lockheed.\nIn virt\u00f9 della sua importanza strategica, la Rolls-Royce fu nazionalizzata dal governo conservatore di Edward Heath; ci\u00f2 permise il completamento del progetto RB211.\nDato che anche la Lockheed, maggiore cliente per l'RB211, era in una situazione finanziaria difficile, il governo inglese chiese che l'amministrazione statunitense garantisse i prestiti bancari della Lockheed: l'eventuale fallimento della Lockheed avrebbe infatti annullato completamente il mercato del RB211.\nDopo qualche opposizione, il governo statunitense forn\u00ec le garanzie richieste.\nNel maggio 1971 una nuova compagnia denominata \"Rolls-Royce (1971) Ltd.\" acquis\u00ec le attivit\u00e0 della Rolls-Royce dal curatore fallimentare e subito dopo sigl\u00f2 un nuovo contratto con la Lockheed, dove quest'ultima rinunciava alle penalit\u00e0 per il ritardo della consegna dei nuovi motori e accettava un prezzo per unit\u00e0 maggiorato di 110.000 sterline.\nKenneth Keith, il nuovo amministratore nominato con il compito di salvare la nuova societ\u00e0, convinse Stanley Hooker a rientrare in Rolls-Royce dalla pensione.\nCome direttore tecnico, diresse un team di ingegneri anch'essi richiamati dal pensionamento, per risolvere i problemi dell'RB211-22. Il motore ottenne la certificazione il 14 aprile 1972,circa un anno pi\u00f9 tardi del programma originale, mentre il primo TriStar entr\u00f2 in servizio con la Eastern Air Lines il 26 aprile 1972, .\nL'affidabilit\u00e0 iniziale dell'RB211 non raggiunse i livelli attesi per l'attenzione prioritaria data alla ricerca delle prestazioni richieste. Le prime consegne furono costituite dalla versione RB211-22C leggermente depotenziata rispetto alla serie precedente RB211-22B.\nIn pochi anni, grazie ad un programma di modifiche nei primi anni di servizio, si raggiunsero gli elevati standard richiesti di affidabilit\u00e0.\nLa serie dei RB211-524.\nBench\u00e9 progettato per il L-1011-1, Rolls.Royce sapeva che il RB211 poteva essere ulteriormente sviluppato aumentandone la spinta. Il gruppo guidato da Hooker riusc\u00ec, con la riprogettazione della ventola e del compressore intermedio, a aumentare la spinta a 222\u00a0kN (50.000\u00a0lbf). La nuova versione fu denominata RB211-524 ed avrebbe potuto equipaggiare sia le nuove versioni dell'L-1011 sia il Boeing 747.\nLa Rolls-Royce aveva cercato, senza successo, di vendere l'RB211 alla Boeing gi\u00e0 negli anni sessanta, ma il nuovo RB211-524 offriva significativi miglioramenti di prestazioni ed efficienza rispetto al Pratt &amp; Whitney JT9D che la Boeing aveva scelto per il 747.\nNell'ottobre 1973 la Boeing accett\u00f2 di commercializzare il 747-200 anche con i RB211-524 e la British Airways fu la prima compagnia aerea ad ordinare questa versione del 747, che entr\u00f2 in servizio nel 1977.\nIl continuo sviluppo del RB211-524 port\u00f2 ad un costante aumento della spinta erogata dalle varie versioni fino alle 236\u00a0kN (53.000\u00a0lbf) di spinta della RB211-524D. Le principali acquirenti furono la Qantas, la Cathay Pacific e la South African Airways.\nQuando la Boeing annunci\u00f2 il pi\u00f9 grande 747-400, richiese delle potenze unitarie ancora pi\u00f9 elevate. La Rolls-Royce propose la versione RB211-524G da 258\u00a0kN (58.000\u00a0lbf) di spinta e successivamente la RB211-524H da 270\u00a0kN (60.600\u00a0lbf). Queste versioni furono le prime ad essere equipaggiate con il sistema FADEC. \nLa versione -524H fu offerta anche come terza scelta di motore sul Boeing 767; il primo di questi entr\u00f2 in servizio con la British Airways nel Febbraio del 1990.\nQueste avrebbero dovuto essere le ultime versioni dell'RB211-524, ma quando la Rolls-Royce svilupp\u00f2 il successore, il Trent, scopr\u00ec che la turbina ad alta pressione del Trent poteva essere installata nei -524G e -524H, rendendoli pi\u00f9 leggeri ed efficienti; queste versioni vennero denominate -524G-T e -524H-T.\nEra anche possibile aggiornare i motori serie -524G/H gi\u00e0 in servizio alla versione -T; un certo numero di compagnie aeree effettu\u00f2 questa modifica.\nIl -524 divent\u00f2 progressivamente sempre pi\u00f9 affidabile nel corso dello sviluppo e il modello -524H ottenne la certificazione ETOPS 180 minuti sul Boeing 767 nel 1993.\nLa serie RB211-535.\nA met\u00e0 degli anni settanta la Boeing stava valutando vari progetti per un nuovo bimotore che doveva sostituire il popolarissimo 727. Dato che la capienza del nuovo aereo doveva salire da 150 a circa 200 passeggeri, la Rolls-Royce pens\u00f2 di adattare l'RB211, riducendo il diametro della ventola rimuovendo il primo stadio a media pressione, cos\u00ec da arrivare alla spinta richiesta di 37.400\u00a0lbf.\nLa nuova versione fu denominata RB211-535. Il 31 agosto 1978 la Eastern Airlines e la British Airways annunciarono un ordine per i nuovi 757 motorizzati con l'RB211-535. Denominato come RB211-535C, il motore entr\u00f2 in servizio nel gennaio del 1983. Fu la prima volta che Rolls-Royce forn\u00ec il motore di debutto di un aereo Boeing.\nTuttavia, nel 1979 la Pratt &amp; Whitney annunci\u00f2 il nuovo motore PW2000 accreditato, nella versione PW2037, per un'efficienza superiore dell'8% rispetto al -535C.\nLa Rolls-Royce, messa sotto pressione dalla Boeing per fornire un motore pi\u00f9 competitivo per il 757, e utilizzando il progetto -524 come base, realizz\u00f2 il RB211-535E4 da 178\u00a0kN (40.100\u00a0lbf) di spinta, che entr\u00f2 in servizio nell'ottobre del 1984. \nSebbene non cos\u00ec efficiente come il PW2037, era pi\u00f9 affidabile e silenzioso. Il modello RB211-535E4 fu inoltre il primo ad adottare una ventola con pale aventi corda maggiorata (\"wide chord\" in lingua inglese) con lo scopo di aumentare il flusso riducendo il rumore ed anche aumentandone la resistenza all'impatto con oggetti estranei. Per questa ragione fu installato un numero relativamente piccolo di -535C; la maggioranza degli aerei utilizz\u00f2 infatti il -535E.\nProbabilmente l'ordine pi\u00f9 importante per il -535E arriv\u00f2 in maggio 1998, quando l'American Airlines ordin\u00f2 50 Boeing 757 motorizzati con il RB211-535E4, citando tra i fattori della scelta la silenziosit\u00e0. Fu la prima volta, dal progetto TriStar, che la Rolls-Royce ricevette un ordine significativo da una compagnia aerea statunitense; questo fu il motivo del dominio commerciale del -535E4 sul mercato dei 757. Ironicamente, (cos\u00ec come riportato in \"Air International\"), al momento dell'annuncio degli americani, la scelta del -535E4 fu resa pubblica prima della scelta del 757, sebbene la notizia fosse attesa sia da Rolls-Royce che da Boeing.\nDopo aver ottenuto la certificazione per il 757, il motore RB211-535E4 fu proposto per il Tupolev Tu-204 che doveva entrare in servizio nel 1992, la prima volta che un aereo di linea russo veniva motorizzato da un motore occidentale.\nIl -535E4 \u00e8 stato anche valutato per motorizzare il B-52H Stratofortress, sostituendo gli otto TF33 con i quattro turboventola.\nUn aggiornamento ulteriore del -535E4 avvenne alla fine degli anni '90, per migliorare le emissioni del motore, adottando la tecnologia sviluppata per la serie Trent 700.\nIl RB211-535E4 \u00e8 risultato essere un motore estremamente affidabile, in ogni condizione d'impiego, raggiungendo la certificazione ETOPS da 180-minuti sul 757 nel 1990.\nRB211 per applicazioni industriali.\nNel 1974 la Rolls-Royce immise sul mercato una versione industriale del RB211 per la produzione di energia nelle centrali termoelettriche.\nCon lo sviluppo dell'RB211-524, le migliorie furono trasferite nella versione industriale, denominata RB211-24.\nQueste unit\u00e0 sono state gradualmente migliorate negli anni e sono tuttora sul mercato con potenze dell'ordine di 26-33,1MW.\nSpecifiche.\nLa famiglia si divide in tre differenti serie:"}
{"id": "2437691", "revid": "1632387", "url": "https://it.wikipedia.org/wiki?curid=2437691", "title": "Matti ja Teppo", "text": "Matti ja Teppo (in finlandese \"Matti e Teppo\") \u00e8 un duo musicale di Turku formato da "}
{"id": "2437694", "revid": "305330", "url": "https://it.wikipedia.org/wiki?curid=2437694", "title": "Et\u00e0 dei mammiferi terrestri nordamericani", "text": "L'et\u00e0 dei mammiferi terrestri nordamericani (NALMA, \"North American Land Mammal Age\") stabilisce una scala del tempo geologico per la fauna preistorica Nord Americana iniziante 66.5 Ma (milioni di anni) durante il Paleocene e continuando attraverso il Pleistocene Medio (0,33 Ma). Questi periodi sono riferiti come et\u00e0, stadi, o intervalli e furono stabiliti usando nomi di luoghi geografici dove si potevano ottenere materiali fossili. \nIl sistema dell'et\u00e0 dei mammiferi terrestri mordamericani venne formalizzato nel 1941 come una serie di et\u00e0 di mammiferi terrestri \"provinciali\". Il sistema fu lo standard per correlare le testimonianze terrestri del Cenozoico del Nord America e fu la fonte per le scale del tempo similari riguardanti altri continenti. \nIl sistema venne revisionato dentro un formale sistema cronostratigrafico. Questo approccio \u00e8 nominalmente giustificato dai codici internazionali stratigrafici; esso considera che le prime apparizioni di specie individuali in particolari sezioni sono la sola base valida per denominare e definire le et\u00e0 dei mammiferi terrestri. \nL'unit\u00e0 fondamentale di misura \u00e8 la prima/ultima affermazione di confine. Questo mostra che il primo evento di apparizione di un \"taxon\" \u00e8 noto per predatare l'ultimo evento di apparizione di un altro. Se due \"taxa\" sono trovati nella stessa cava di fossili o nello stesso orizzonte stratigrafico, allora le loro zone del campo di et\u00e0 si sovrappongono. "}
{"id": "2437695", "revid": "765341", "url": "https://it.wikipedia.org/wiki?curid=2437695", "title": "Regions Morgan Keegan Championships and the Cellular South Cup 2008 - Singolare femminile", "text": "Il singolare del Regions Morgan Keegan Championships and the Cellular South Cup 2008 \u00e8 stato un torneo di tennis facente parte del WTA Tour 2008.\nVenus Williams era la detentrice del titolo, ma ha perso al 1\u00ba turno contro Petra Kvitov\u00e1.\nLindsay Davenport ha vinto finale 6\u20132, 6\u20131, contro Ol'ga Govorcova."}
{"id": "2437701", "revid": "287204", "url": "https://it.wikipedia.org/wiki?curid=2437701", "title": "Raw Power (album)", "text": ""}
{"id": "2437711", "revid": "478814", "url": "https://it.wikipedia.org/wiki?curid=2437711", "title": "About Time", "text": ""}
{"id": "2437713", "revid": "725642", "url": "https://it.wikipedia.org/wiki?curid=2437713", "title": "Duellanti (rivista)", "text": "duellanti \u00e8 stata una rivista mensile dedicata principalmente al mondo del cinema e, pi\u00f9 in generale, all'universo dei media. Era di propriet\u00e0 di Les Enfants Publishing s.r.l. ed edita da \"I Duellanti\" Societ\u00e0 Cooperativa.\nStoria.\nFondata da Gianni Canova, \"duellanti\" \u00e8 nata nel dicembre 2003 dalle ceneri di \"[duel]\", mensile diretto dallo stesso Canova e pubblicato da maggio 1993. I direttori responsabili di \"duellanti\" sono stati tre: Ezio Alberione (2003-2006), Massimo Rota (2006-2011) e Marco Toscano (2011- 2015).\nMolte le firme prestigiose che hanno scritto per la rivista: fra queste Enrico Ghezzi, Slavoj \u017di\u017eek, David Bordwell, Kristin Thompson, Antonio Costa, Morando Morandini, Paolo Mereghetti, Alberto Pezzotta, Francesco Casetti, Matteo Bittanti, Luciano Barisone, Roberto De Gaetano, Roy Menarini, Carlo Chatrian, Franco Marineo, Filippo Mazzarella, Franco Prono, Mario Sesti, Fabio Vittorini.\nRispetto a riviste concorrenti dal taglio specialistico come \"Cineforum\" o \"Segnocinema\", la peculiarit\u00e0 di \"duellanti\" era quella di non limitare le proprie riflessioni all'ambito cinematografico, ma di allargare lo sguardo sul pi\u00f9 ampio contesto mediatico contemporaneo, facendo del cinema non l'argomento esclusivo di discussione, ma la lente privilegiata per cogliere i meccanismi di creazione dell'immaginario.\nCon cadenza irregolare, \"duellanti\" bandiva l'omonimo Premio, con l'obiettivo di valorizzare l'opera di cineasti emergenti. Tra i registi premiati figurano Michelangelo Frammartino, Daniele Cipr\u00ec e Franco Maresco, Giorgio Diritti, Pietro Marcello. La rivista \u00e8 stata inoltre partner del Bobbio Film Festival diretto da Marco Bellocchio, nell'ambito del quale organizzava un seminario residenziale di critica cinematografica.\nNel corso della sua storia \"duellanti\" non ha mai usufruito di finanziamenti per l'editoria da parte dello Stato italiano, confermando la propria natura indipendente."}
{"id": "2437715", "revid": "72396", "url": "https://it.wikipedia.org/wiki?curid=2437715", "title": "Mandorla riccia di Francavilla Fontana", "text": "La Mandorla riccia di Francavilla Fontana \u00e8 un dolce prodotto esclusivamente nel territorio del comune di Francavilla Fontana, riconosciuto Prodotto Agroalimentare Tradizionale pugliese dal Ministero delle politiche agricole alimentari e forestali.\nInoltre nel 1912 ha meritato la Medaglia d'Oro alla \"Fiera dei Sapori\" di Parigi e da allora, soprattutto in questi ultimi anni, gli artigiani francavillesi auspicano di ottenere ulteriori e maggiori riconoscimenti per la qualit\u00e0 e genuinit\u00e0 del loro prodotto.\nCaratteristiche.\nSi tratta di un dolce di mandorle dure dolci di 1\u00ba grado, dalla forma ovoidale, riccia, della grandezza di circa 2 cm, di colore bianco. Ha un sapore dolce ed una consistenza tenera all'esterno e pi\u00f9 dura all'interno.\nPreparazione.\nSi fanno dorare le mandorle in teglia, nel forno a legna. Ancora calde si incamiciano di zucchero oscillandole per 1 ora. Si ottiene la ricciatura oscillandole ancora per 2 ore. Infine si versa la glassa con aggiunta di limone e vaniglia.\n\u00c8 preferibile conservare le mandorle ricce in vasetti di vetro o di ceramica a chiusura ermetica."}
{"id": "2437727", "revid": "1573940", "url": "https://it.wikipedia.org/wiki?curid=2437727", "title": "Merops bullockoides", "text": "Il gruccione frontebianca (Merops bullockoides ) \u00e8 un uccello appartenente alla famiglia Meropidae, diffuso nell'Africa sub-equatoriale.\nDescrizione.\nVistosamente colorato, come altre specie di gruccioni, \u00e8 caratteristico per la maschera nera che, partendo dal becco, si dirige verso gli occhi, avvolgendoli. Di colore chiaro \u00e8 il piumaggio sotto la gola e sulla fronte, da cui tale specie trae il nome.\n\u201c\u00c8 aggraziato nell'inseguimento aereo degli insetti e sufficientemente robusto per scavare il nido nell'argine di un fiume.\u201d\nBiologia.\nComportamento.\nIl gruccione dalla fronte bianca ha fatto del lavoro di squadra uno stile di vita, creando cos\u00ec comunit\u00e0 strutturate su 2 livelli.\nTutti i membri della famiglia dormono insieme nel nido.\nI gruccioni dalla fronte bianca si scambiano visite nei nidi e cacciano in gruppo nei luoghi scelti.\nAlimentazione.\nIl gruccione dalla fronte bianca si ciba principalmente di api, non disdegnando altri insetti come vespe, cavallette o libellule.\nEsso riesce a catturare le api e le vespe senza farsi pungere, avendo messo a punto una strategia particolare: tiene l'insetto con la punta del becco e strofina l'estremit\u00e0 dell'addome dell'ape su un ramo, facendo s\u00ec che l'animale disperda il suo veleno o che il pungiglione si stacchi.\nQuesta abilit\u00e0 non \u00e8 innata, quindi le prime volte in cui provano questa tecnica i gruccioni vengono punti, per\u00f2 questi uccelli godono di un'importante immunit\u00e0 verso il veleno delle vespe e possono riprovarci molte volte.\nRiproduzione.\nLa caratteristica particolare nella riproduzione del gruccione dalla fronte bianca \u00e8 data dal fatto che esso si prepara a diventare genitore alcuni mesi prima dell'accoppiamento, in quanto, con la fine delle piogge, quando il terreno diventa molle e facilmente scavabile, scava una galleria di circa 1 m nell'argine di un fiume. Finito di scavare lascer\u00e0 il nido per tornarci poi all'inizio della riproduzione.\nAltra particolarit\u00e0 sta nel rito di accoppiamento: il maschio corteggia la femmina con regali (solitamente insetti).\nLa femmina riceve anche cibo dagli altri componenti della famiglia, cio\u00e8 gli aiutanti.\nDalla deposizione del primo uovo fino all'ultimo, la covata pu\u00f2 durare anche 4 giorni.\nLa costruzione del nido per la successiva covata si divide in quattro principali fasi:\nDistribuzione e habitat.\n\"M. bullockoides\" vive in Africa a partire dal Gabon e Angola fino ad arrivare al Kenya; inoltre alcuni esemplari risiedono in Sudafrica.\nVive in numerose comunit\u00e0. \u00c8 estremamente socievole ma anche litigioso, in quanto passa la maggior parte del tempo o ad aiutare i vicini o a litigare con altri gruccioni appartenenti ad altre comunit\u00e0.\nTrova tutto ci\u00f2 di cui ha bisogno per la sopravvivenza nella savana.\nSi allontana molto dalla sua colonia per la caccia, infatti molte volte si procura il cibo fino a 6 chilometri di distanza."}
{"id": "2437728", "revid": "108559", "url": "https://it.wikipedia.org/wiki?curid=2437728", "title": "Cornelis Drebbel", "text": ""}
{"id": "2437730", "revid": "124808", "url": "https://it.wikipedia.org/wiki?curid=2437730", "title": "The Legend of Bruce Lee", "text": ""}
{"id": "2437739", "revid": "1494169", "url": "https://it.wikipedia.org/wiki?curid=2437739", "title": "Bartas", "text": ""}
{"id": "2437742", "revid": "1543377", "url": "https://it.wikipedia.org/wiki?curid=2437742", "title": "Luc Donckerwolke", "text": "Biografia.\nDa bambino ha frequentato la scuola dell'obbligo in vari Paesi del Sudamerica e dell'Africa. Dopo il diploma frequent\u00f2 la facolt\u00e0 di ingegneria industriale a Bruxelles e di design dei trasporti a Vevey, in Svizzera.\nLa sua carriera cominci\u00f2 nel 1990, quando venne assunto dalla Peugeot, dove lavor\u00f2 per due anni, prima di trasferirsi a Ingolstadt presso il quartier generale della Audi, dove trascorse altri due anni.\nNel 1994 Donckerwolke si trasfer\u00ec nuovamente, questa volta nella citt\u00e0 di Mlad\u00e1 Boleslav nella Repubblica Ceca, sede della \u0160koda. Anche qui, Donckerwolke pass\u00f2 due anni, durante i quali contribu\u00ec alle linee delle due vetture di maggior importanza commerciale per la casa della freccia alata, ossia la Fabia e la Octavia.\nQuesti continui spostamenti, uniti a quelli che hanno caratterizzato la sua infanzia e la sua adolescenza, fecero s\u00ec che il giovane designer riuscisse a imparare un gran numero di lingue straniere; infatti \u00e8 in grado di parlare italiano, olandese, francese, spagnolo, inglese, tedesco e swahili.\nNel 1996, Luc Donckerwolke torn\u00f2 alla Audi, dove diede un notevole contributo al restyling della prima serie della A4 Avant e alla realizzazione delle linee della Audi A2, molto particolare, ma purtroppo anche piuttosto sfortunata dal punto di vista commerciale.\nNel 1998, Donckerwolke si trasferisce in Italia, e precisamente a Sant'Agata Bolognese, presso la Lamborghini, dove venne assunto come capo del settore design. La casa italiana era stata appena rilevata proprio dalla Audi, dopo anni di periodi difficili. Qui trascorse ben pi\u00f9 di due anni e cur\u00f2 prima di tutto il design dell'ultima variante della Lamborghini Diablo proposta prima della cessazione della sua produzione, ossia la \"6.0 SE\". Sue sono anche le linee dell'erede della Diablo, la Murci\u00e9lago, e quelle della \"sorella minore\", la Gallardo. Sempre per la casa bolognese, Donckerwolke firm\u00f2 anche le linee della \"Miura Concept\" disegnate in collaborazione col collega Walter De Silva.\nQuest'ultimo, gi\u00e0 capo del design presso la SEAT, venne sostituito nel settembre del 2005 proprio da Donckerwolke. Poco pi\u00f9 avanti, De Silva venne promosso capo del Centro Stile dell'intero Gruppo Volkswagen.\nPresso la casa spagnola, Donckerwolke \u00e8 responsabile delle linee di modelli come la Ibiza del 2008 e la Exeo, berlina media costruita sulla base della Audi A4 B7.\nNel mese di settembre 2012, \u00e8 stato nominato Direttore del Design della Bentley, supervisionando la progettazione dei futuri modelli Bentley, in sostituzione di Dirk van Braeckel, che si \u00e8 trasferito al reparto design del Gruppo Volkswagen. Nel giugno 2015 la Bentley ha annunciato Stefan Sielaff come suo successore e Donckerwolke decide di lasciare l'azienda e il gruppo Volkswagen AG, dopo aver curato il suo ultimo lavoro, ovvero il concept della Bentley che sar\u00e0 la base del futuro corso stilistico del 2020 della casa, la Bentley EXP 10 Speed 6.\nNel mese di novembre 2015, \u00e8 stato nominato a guidare il nuovo marchio di lusso del gruppo Hyundai, ovvero la \"Genesis\" a partire dal 2016 e lavorer\u00e0 insieme al capo designer di Hyundai-Kia Peter Schreyer."}
{"id": "2437746", "revid": "36426", "url": "https://it.wikipedia.org/wiki?curid=2437746", "title": "Francesco Jim\u00e9nez di Cisneros", "text": ""}
{"id": "2437748", "revid": "125276737", "url": "https://it.wikipedia.org/wiki?curid=2437748", "title": "Solaro (Gottolengo)", "text": "Solaro \u00e8 un grande complesso cascinale; \u00e8 considerato come un'ex-frazione del comune di Gottolengo.\nIl nome di questa localit\u00e0 deriva quasi certamente dal latino \"solarium\", che significa \"terrazzo soleggiato\".\nGeografia fisica.\nIl complesso sorge a circa 4 Km a nord del centro abitato di Gottolengo, ed \u00e8 facilmente raggiungibile percorrendo una strada asfaltata che da Gottolengo conduce fino al vicino comune di Ghedi passando attraverso i campi.\nStoria.\nLa localit\u00e0 nacque probabilmente nel Medioevo come una \"curtis\" della Badia leonense. Gli abitanti che vi risiedevano erano per la maggior parte dediti alla pastorizia oppure all'agricoltura. Nel 1517 una nobile famiglia locale fece costruire nel centro dell'abitato una sorta di casale fortificato. Ben presto tutt'attorno vennero edificati molteplici cascinali e la popolazione crebbe; vennero infatti costruiti un mulino ad acqua e una chiesa dedicata a sant'Antonio abate, che tuttora esiste, costruita sulle spoglie della precedente. Durante il secolo scorso la frazione raggiunse circa 1500 abitanti e possedeva anche una scuola, che venne per\u00f2 chiusa durante gli anni settanta ed \u00e8 stata successivamente demolita per motivi di sicurezza. Con la chiusura della scuola e l'emigrazione degli abitanti nelle citt\u00e0 industriali, la frazione si spopol\u00f2 fino a divenire disabitata.\nMonumenti e luoghi d'interesse.\nCascina.\nLa cascina attorno alla quale la frazione si sviluppa venne costruita nel XVI secolo dai nobili Rodengo. Fu dotata subito di mezzi di difesa, tanto da divenire una sorta di piccolo forte. Nel 1700 il castello fu ristrutturato e da quel momento sul portone d'ingresso campeggia la scritta \"UMANUM EST ERRARE\". Fino al XX secolo il complesso, ridotto in cascina a corte, fu massicciamente abitato; oggi invece rimane solo la struttura, poich\u00e9 la frazione \u00e8 disabitata.\nChiesa di Sant'Antonio abate.\nLa chiesa originaria sorse nel XVIII secolo sui resti di un'altra pi\u00f9 antica risalente al periodo fra il XIV e il XV secolo, sempre dedicata al medesimo santo. I resti della chiesa pi\u00f9 antica fanno oggi parte dell'attuale sagrestia. Il luogo \u00e8 dedicato a sant'Antonio, patrono degli animali, poich\u00e9 i residenti praticavano per lo pi\u00f9 l'allevamento. All'interno della chiesa si svolge tuttora una messa settimanale: quest'evento \u00e8 uno dei pochi, se non l'unico, ad animare la frazione oggi disabitata."}
{"id": "2437750", "revid": "24913251", "url": "https://it.wikipedia.org/wiki?curid=2437750", "title": "MOS Technology, Inc.", "text": ""}
{"id": "2437760", "revid": "1442080", "url": "https://it.wikipedia.org/wiki?curid=2437760", "title": "Torneo di Wimbledon 2009 - Doppio misto", "text": "Bob Bryan e Samantha Stosur erano i detentori del titolo, ma hanno perso nei quarti di finale contro Mark Knowles e Anna-Lena Gr\u00f6nefeld che hanno vinto in finale 7-5 6-3 contro Leander Paes e Cara Black."}
{"id": "2437765", "revid": "745179", "url": "https://it.wikipedia.org/wiki?curid=2437765", "title": "Dr. Leslie Artz", "text": ""}
{"id": "2437766", "revid": "284938", "url": "https://it.wikipedia.org/wiki?curid=2437766", "title": "Edward Mars", "text": ""}
{"id": "2437768", "revid": "209263", "url": "https://it.wikipedia.org/wiki?curid=2437768", "title": "Leslie Artz", "text": ""}
{"id": "2437770", "revid": "745179", "url": "https://it.wikipedia.org/wiki?curid=2437770", "title": "Dr. Artz", "text": ""}
{"id": "2437771", "revid": "284938", "url": "https://it.wikipedia.org/wiki?curid=2437771", "title": "Seth Norris", "text": ""}
{"id": "2437772", "revid": "205250", "url": "https://it.wikipedia.org/wiki?curid=2437772", "title": "Francesca Menarini", "text": "Biografia.\nFiglia primogenita del geometra Renzo Menarini, noto imprenditore edile bolognese. Lavora da sempre nell'azienda di famiglia, l'impresa edile \"Cogei\", nella quale ricopre ruoli manageriali.\nLa presidenza del Bologna Calcio.\nIl 13 settembre 2008, avendo la famiglia Menarini acquistato da Alfredo Cazzola il 100% del capitale sociale del Bologna Football Club 1909, ne \u00e8 diventata presidente, mentre Renzo Menarini ha assunto la carica di amministratore delegato.\n\u00c8 diventata cos\u00ec la terza donna, dopo Rosella Sensi e Flora Viola (entrambe presidenti della ), a dirigere una societ\u00e0 calcistica di Serie A.\nNel suo primo anno di presidenza la squadra rossoblu, neo promossa in Serie A, ha raggiunto il traguardo preventivato della \"salvezza\".\nIl campionato successivo si \u00e8 rivelato ugualmente faticoso per la squadra, che comunque si \u00e8 di nuovo salvata dalla retrocessione.\nProblemi e cessione.\nIl 21 giugno 2010 Francesca Menarini, insieme al padre, \u00e8 stata inibita per tre mesi \"per aver avuto contatti, nelle loro rispettive qualit\u00e0, con il Sig. Luciano Moggi, soggetto inibito e comunque non autorizzato, al fine di raggiungere un accordo per il tesseramento del Sig. Ceravolo quale Direttore Sportivo della Societ\u00e0 Bologna\".\nLa pesante situazione finanziaria del club, in perenne perdita economica (nonostante gli scarsi risultati sportivi) a causa di un monte salari altissimo frutto dell'ingaggio di giocatori a fine carriera, ha indotto nell'estate del 2010 la famiglia Menarini a cedere l'80% delle azioni del Bologna all'imprenditore sardo Sergio Porcedda, che \u00e8 passato quindi a ricoprire il ruolo di Presidente del Bologna Calcio.\nLa vendita si \u00e8 rivelata incauta a causa della totale insolvenza del nuovo presidente, motivo di una crisi finanziaria che ha portato la societ\u00e0 sull'orlo del fallimento. In questa situazione la famiglia Menarini, ripianate le perdite economiche di propria spettanza, il 23 dicembre 2010 ha ceduto la propria residua quota azionaria alla neonata cordata imprenditoriale \"Bologna 2010 spa\", uscendo quindi definitivamente dalla gestione societaria.\nIl 21 marzo 2011 Francesca Menarini \u00e8 stata inibita per 2 mesi dalla Commissione Disciplinare Nazionale per irregolarit\u00e0 nel tesseramento di un giocatore della squadra giovanissimi durante la stagione 2009/2010."}
{"id": "2437773", "revid": "284938", "url": "https://it.wikipedia.org/wiki?curid=2437773", "title": "Cindy Chandler", "text": ""}
{"id": "2437774", "revid": "47767", "url": "https://it.wikipedia.org/wiki?curid=2437774", "title": "Goodwin (personaggio)", "text": ""}
{"id": "2437775", "revid": "122904505", "url": "https://it.wikipedia.org/wiki?curid=2437775", "title": "Nokia 1200", "text": "Il Nokia 1200 \u00e8 un telefonino prodotto dall'azienda finlandese Nokia e presentato nel 2007."}
{"id": "2437777", "revid": "284938", "url": "https://it.wikipedia.org/wiki?curid=2437777", "title": "Danny Pickett", "text": ""}
{"id": "2437781", "revid": "284938", "url": "https://it.wikipedia.org/wiki?curid=2437781", "title": "Colleen Pickett", "text": ""}
{"id": "2437786", "revid": "284938", "url": "https://it.wikipedia.org/wiki?curid=2437786", "title": "Bea Klugh", "text": ""}
{"id": "2437787", "revid": "599013", "url": "https://it.wikipedia.org/wiki?curid=2437787", "title": "Suore della carit\u00e0 di Ottawa", "text": "Le suore della carit\u00e0 di Ottawa, dette suore grigie della Croce (in francese \"S\u0153urs de la Charit\u00e9 d'Ottawa\"), sono un istituto religioso femminile di diritto pontificio: le suore di questa congregazione pospongono al loro nome la sigla S.C.O.\nStoria.\nNel 1844 Pierre-Adrien Telmon, superiore degli oblati di Maria Immacolata in Canada, e Patrice Phelan, vescovo coadiutore di Kingston, chiesero alle suore della carit\u00e0 di Montr\u00e9al di inviare a Bytown (l'odierna Ottawa) delle religiose per curare l'educazione cattolica della giovent\u00f9 e l'assistenza degli infermi: la congregazione della d'Youville mand\u00f2 una comunit\u00e0 di quattro suore guidata da \u00c9lisabeth Bruy\u00e8re (1818-1876). Il 20 febbraio 1845 il ramo di Ottawa venne reso autonomo da quello di Montr\u00e9al e diede origine a una nuova congregazione.\nL'istituto ricevette il pontificio decreto di lode il 5 marzo 1985 e venne approvato definitivamente dalla Santa Sede il 27 gennaio 1889.\nAttivit\u00e0 e diffusione.\nLe suore della carit\u00e0 si occupano dell'istruzione della giovent\u00f9 e dell'assistenza ai malati.\nSono presenti in America (Brasile, Canada, Haiti, Stati Uniti d'America), in Africa (Camerun, Lesotho, Malawi, Sudafrica, Zambia) e in Giappone: la sede generalizia \u00e8 a Ottawa.\nAl 31 dicembre 2005 l'istituto contava 716 religiose in 81 case."}
{"id": "2437788", "revid": "284938", "url": "https://it.wikipedia.org/wiki?curid=2437788", "title": "Isabel (Lost)", "text": ""}
{"id": "2437789", "revid": "1534511", "url": "https://it.wikipedia.org/wiki?curid=2437789", "title": "12 aprile", "text": "Il 12 aprile \u00e8 il 102\u00ba giorno del calendario gregoriano (il 103\u00ba negli anni bisestili). Mancano 263 giorni alla fine dell'anno.\nFeste e ricorrenze.\nCivili.\nInternazionali:\nNazionali:\nReligiose.\nCristianesimo:\nReligione romana antica e moderna:\nInduismo:"}
{"id": "2437790", "revid": "767487", "url": "https://it.wikipedia.org/wiki?curid=2437790", "title": "Nokia 1208", "text": "Il Nokia 1208 \u00e8 un telefonino prodotto dall'azienda finlandese Nokia."}
{"id": "2437791", "revid": "339392", "url": "https://it.wikipedia.org/wiki?curid=2437791", "title": "Poliziesca", "text": ""}
{"id": "2437796", "revid": "599013", "url": "https://it.wikipedia.org/wiki?curid=2437796", "title": "Pipat Thonkanya", "text": "Carriera.\nNazionale.\nCon la Nazionale thailandese ha segnato 14 reti di cui 2 nella Coppa d'Asia 2007."}
{"id": "2437797", "revid": "729019", "url": "https://it.wikipedia.org/wiki?curid=2437797", "title": "Strada europea E821", "text": "La strada europea E821 \u00e8 una strada di classe B, il cui numero, dispari, indica una direzione nord-sud e il cui percorso si trova completamente in territorio italiano. Collega Roma con San Cesareo e interconnette le strade europee E80 e E45 seguendo, per l'intero tratto, la diramazione \"Roma sud\" dell'A1."}
{"id": "2437800", "revid": "6923", "url": "https://it.wikipedia.org/wiki?curid=2437800", "title": "Gran Premio del Sudafrica 1968", "text": "Il Gran Premio del Sud Africa 1968 fu una gara di Formula 1, disputatasi il 1\u00ba gennaio 1968 sul Circuito di Kyalami. Fu la prima prova del mondiale 1968 e vide l'ultima vittoria in carriera di Jim Clark alla sua ultima gara in Formula 1 su Lotus-Ford, seguito da Graham Hill e da Jochen Rindt\nNote.\n\"Salvo indicazioni diverse le classifiche sono tratte da \""}
{"id": "2437807", "revid": "701660", "url": "https://it.wikipedia.org/wiki?curid=2437807", "title": "Sinagoga di Acqui Terme", "text": "La sinagoga di Acqui Terme, oggi smantellata, sorgeva in via Portici Saracco 1.\nDopo l'emancipazione del 1848 la comunit\u00e0 ebraica di Acqui Terme decise di ampliare l'antico oratorio con una grande sinagoga. I lavori furono finanziati da Jona Ottolenghi, membro di una delle pi\u00f9 importanti famiglie ebraiche del luogo. Inaugurata la sera di venerd\u00ec 14 dicembre 1888, la monumentale sinagoga realizzata dall\u2019ing. Leale in stile classico pompeiano fu vandalizzata in modo irreversibile nel luglio 1971, di notte, nell\u2019imminenza del suo riconoscimento a monumento nazionale. Ne resta intatto il perimetro, dal momento dell\u2019edificazione vincolato dalla Sovrintendenza mentre alcuni arredi sinagogali acquesi furono trasferiti nel Tempio di Alessandria: 18 banchi con ripostigli per libri; due banchi di forma speciale ai due lati dell\u2019Arca Santa; due quadri con elenco oblatori; tre Lichraoth Tor\u00e0.\nA ricordo della sinagoga rimane oggi solo una lapide posta all'ingresso dell'edificio che la ospitava."}
{"id": "2437808", "revid": "767487", "url": "https://it.wikipedia.org/wiki?curid=2437808", "title": "La domenica specialmente", "text": "La domenica specialmente \u00e8 un film del 1991 composto da quattro episodi, diretti da Giuseppe Tornatore, Marco Tullio Giordana, Francesco Barilli e Giuseppe Bertolucci.\nLe brevi storie sono tratte dalla raccolta di racconti \"Il polverone\" di Tonino Guerra. .\nNell'edizione per gli Stati Uniti l'episodio di Francesco Barilli \u00e8 assente.\nPhilippe Noiret ripete qui l'accoppiata con Tornatore, dopo \"Nuovo Cinema Paradiso\".\nBuona parte del film \u00e8 stata girata in Romagna:\n- l'episodio \"Il cane blu\" \u00e8 stato girato a Mondaino, dove vive e lavora il personaggio interpretato da Noiret, Saludecio per le scene all'interno della chiesa e Morciano di Romagna per le scene dei porticati;\n- l'episodio \"La domenica specialmente\" \u00e8 stato girato a Longiano;\n- l'episodio \"Le chiese di legno\" \u00e8 stato girato in gran parte a Riccione.\nCritica.\nPaolo Mereghetti (1993): \u00b0 (film deludente)"}
{"id": "2437809", "revid": "120983265", "url": "https://it.wikipedia.org/wiki?curid=2437809", "title": "Omicidio di Antonietta Longo", "text": "L'omicidio di Antonietta Longo \u00e8 un fatto di cronaca nera in Italia avvenuto a Castel Gandolfo il 5 luglio 1955.\nLa vittima era la trentenne Antonietta Longo, domestica originaria della Sicilia in servizio a Roma.\nIl crimine rientra tra quelli irrisolti.\nStoria.\nIl 10 luglio 1955 Antonio Solazzi e Luigi Barboni erano a diporto in barca sul Lago Albano; fermatisi a riva presso Acqua Acetosa, Solazzi scopr\u00ec casualmente un cadavere femminile decapitato, nudo tranne che per un orologio al polso, in avanzato stato di decomposizione e con la parte superiore del corpo coperta da un giornale, una copia del \"Messaggero\" del i due, inizialmente spaventati dal ritrovamento, avvisarono le forze dell'ordine solo il giorno 12 luglio.\nI carabinieri accertarono che la donna, di et\u00e0 compresa tra i venticinque e i trent'anni, era stata accoltellata pi\u00f9 volte all'addome e alla schiena e infine decapitata; la testa non venne mai ritrovata; l'autopsia inoltre rilev\u00f2 un aborto recente. Secondo il medico legale che effettu\u00f2 l'autopsia, risult\u00f2 che la testa fu staccata dal corpo con una tecnica che solo un medico o un esperto di anatomia conosceva; cos\u00ec si suppose che l'assassino fosse un medico.\nFu anche accertato che la vittima era stata decapitata nello stesso punto di ritrovamento del suo corpo, perch\u00e9 il terreno sottostante era impregnato di sangue fino a una profondit\u00e0 di 12 centimetri.\nL'avanzato stato di decomposizione rendeva difficile l'identificazione, anche per la difficolt\u00e0 di rilevare le impronte digitali del cadavere.\nUn elemento fondamentale per l'inchiesta fu l'orologio trovato al polso della donna: si trattava infatti di un modello molto particolare, di marchio \"Zeus\", prodotto in soli 150 esemplari.\nUna ricerca svolta presso gli orafi di Roma e dintorni e il confronto con le denunce di scomparsa presentate nelle settimane precedenti il ritrovamento consentirono di restringere il campo: una domestica di nome Antonietta Longo, infatti, non risultava avere pi\u00f9 fatto ritorno presso l'abitazione della famiglia di Cesare Gasparri, suo datore di lavoro.\nIl riscontro delle impronte rilevate a casa di Gasparri fu decisivo per ricondurre con certezza l'identit\u00e0 del cadavere, effettivamente, ad Antonietta Longo, nata a Mascalucia, comune del Catanese, il .\nI carabinieri tentarono di ricostruire le vicende relative agli ultimi giorni di vita della donna. Scoprirono cos\u00ec che pochi mesi prima aveva ritirato tutti i suoi risparmi e che il 4 aprile aveva depositato una valigia in una cassetta della stazione di Roma Termini; il 24 giugno aveva acquistato un'altra valigia, oggetti, vestiti e biancheria e il 26 aveva chiesto un mese di permesso ai suoi datori di lavoro. Il 30 giugno aveva ritirato una lettera al fermo posta; risult\u00f2 che era uscita dalla sua abitazione il mattino del 1\u00ba luglio, con un biglietto ferroviario per la Sicilia, ma invece di recarsi alla stazione trascorse alcune notti in una pensione. Il 4 luglio lasci\u00f2 la valigia comprata alcuni giorni prima nel deposito bagagli della stazione Termini e il 5, presumibilmente il giorno della morte, alle 18, imbuc\u00f2 a Roma una lettera indirizzata alla sua famiglia, nella quale la ragazza informava i familiari che stava per sposarsi. Da quel momento non si seppe pi\u00f9 nulla.\nSi scopr\u00ec che fra il 4 e il 5 luglio si era incontrata con un uomo e che aveva chiesto qualche giorno prima del 5 luglio alla cassiera di un bar di chiamare al telefono un certo Antonio. Era poi stata da un sarto insieme con un uomo per ordinare un vestito, e che qualche anno prima era stata fidanzata con un impiegato del ministero dell'Aeronautica. Si identificarono poi anche altri corteggiatori e uomini con i quali aveva stretto dei rapporti, alcuni poco raccomandabili. Ma non si trov\u00f2 l'uomo che avrebbe dovuto sposare.\nIl proprietario di una trattoria rifer\u00ec di aver noleggiato il 5 luglio una barca a una coppia che non aveva fatto ritorno al pontile e il giorno dopo fu ritrovata con un solo remo nel canneto. Si pens\u00f2 a un uomo sposato che poteva averla sedotta per truffarle del denaro per poi ucciderla. Le amiche la descrissero come una persona per bene e che negli ultimi mesi era strana e sosteneva di avere problemi economici.\nFurono eseguite ulteriori indagini sulla vita della donna e venne rintracciato e interrogato il presunto fidanzato, un uomo di nome Antonio, senza per\u00f2 arrivare all'incriminazione. Furono inoltre ritrovate presso il deposito della stazione Termini le valigie preparate dalla donna, con un corredo di tipo matrimoniale, ma nessuna traccia dei soldi ritirati pochi mesi prima (331.000 lire, somma ingente per l'epoca).\nIl caso fu presto archiviato senza processo e non si riusc\u00ec a stabilire mai n\u00e9 il movente n\u00e9 l'assassino. Il corpo di Antonietta fu sepolto nel cimitero di Mascalucia.\nDue anni dopo l'omicidio, un detenuto del carcere di Regina Coeli accus\u00f2 suo cognato, Giuseppe Bucceri di essere il responsabile dell'omicidio: \u00ab\u00c8 un uomo abituato a truffare le donne promettendo di sposarle\u00bb, rivel\u00f2, \u00abUna volta, a una donna che aveva minacciato di denunciarlo, aveva detto che se lo avesse fatto le avrebbe tagliato la testa\u00bb. Ma anche questa pista risult\u00f2 inattendibile e venne abbandonata.\nNel 1971 vennero inviate due lettere anonime al procuratore generale della Corte d'appello di Roma che riportavano che la Longo era morta per emorragia durante l'aborto al quale era stata costretta dal suo fidanzato, un certo Antonio, pilota aereo civile e a capo di una banda di contrabbandieri, gi\u00e0 sposato e che lei minacciava; a riprova, secondo quanto riportato nelle lettere, c'erano le molteplici ferite nel ventre della donna inferte per cancellare le tracce dell'asportazione delle ovaie durante l'aborto e per evitare l'identificazione della vittima l'avrebbero decapitata e dissolto la testa nell'acido. Alla fine Antonio venne ritrovato ma nonostante gli indizi a suo carico non c'era nessuna prova e il caso venne definitivamente chiuso.\nNel 1987 un pescatore trov\u00f2 un teschio umano nel lago. Si pens\u00f2 che dopo 32 anni di distanza, poteva essere finalmente quello di Antonietta Longo, ma cos\u00ec non fu: il teschio sembrava appartenere a un uomo."}
{"id": "2437814", "revid": "183976", "url": "https://it.wikipedia.org/wiki?curid=2437814", "title": "Ispeed", "text": ""}
{"id": "2437816", "revid": "1409041", "url": "https://it.wikipedia.org/wiki?curid=2437816", "title": "Bologna Football Club 1984-1985", "text": "Questa voce raccoglie le informazioni riguardanti il Bologna Football Club nelle competizioni ufficiali della stagione 1984-1985.\nStagione.\nIl Bologna si \u00e8 piazzato al nono posto con 36 punti nel campionato di Serie B 1984-1985, a pari punti con , , e Campobasso. Inizia il torneo cadetto affidato all'allenatore Pietro Santin, ma dopo una falsa partenza, il 16 ottobre 1984 viene sostituito da Bruno Pace, ex rossobl\u00f9 della met\u00e0 degli anni Sessanta, in sella a partire dalla sesta giornata.\nIn Coppa Italia il Bologna non va oltre il primo turno nel secondo girone eliminatorio, dietro a Inter e Pisa, qualificate al turno successivo, e all', e davanti a Francavilla e SPAL. Il miglior marcatore stagionale bolognese \u00e8 stato Sauro Frutti autore di 8 reti, delle quali 3 in Coppa Italia e 5 in campionato.\nMaglie e sponsor.\nLo sponsor tecnico per la stagione 1984-85 fu Ennerre, mentre lo sponsor ufficiale fu Ebano.\nOrganigramma societario.\nArea direttiva\nStaff tecnico"}
{"id": "2437817", "revid": "729019", "url": "https://it.wikipedia.org/wiki?curid=2437817", "title": "Lanai", "text": "L\u0101na\u02bbi o Lanai \u00e8 la sesta isola pi\u00f9 grande delle Hawaii.\nGeografia.\nSi estende su una superficie di 364\u00a0km\u00b2, la quarantaduesima in ordine di grandezza degli Stati Uniti. \u00c8 anche conosciuta come \"Pineapple Island\" in riferimento all'economia di piantagione dell'ananas che caratterizz\u00f2 il suo passato. L'unica cittadina \u00e8 Lanai City.\nLanai \u00e8 separata dall'isola di Molokai dal Kalohi Channel a nord, e da Maui dal \u02bbAu\u02bbau Channel a est. La sua popolazione totale era di 3.193 al censimento del 2000.\nStoria.\nNel giugno 2012 l'isola \u00e8 stata acquistata, per la cifra di 500 milioni di dollari, dal miliardario americano Larry Ellison, patron di Oracle."}
{"id": "2437818", "revid": "1305772", "url": "https://it.wikipedia.org/wiki?curid=2437818", "title": "Discografia dei Judas Priest", "text": "Questa pagina raccoglie l'intera discografia del gruppo musicale britannico Judas Priest."}
{"id": "2437821", "revid": "1573940", "url": "https://it.wikipedia.org/wiki?curid=2437821", "title": "Sinagoga di Chieri", "text": "La sinagoga di Chieri \u00e8 stato un edificio di culto italiano. Oggi smantellata, sorgeva in via Pace 8, nel palazzo Solaro, sede dell'antico ghetto ebraico. \nLa storia.\nQuella di Chieri fu un tempo una delle pi\u00f9 importanti sinagoghe barocche del Piemonte. Sorgeva in un edificio nell'area del vecchio ghetto ebraico della citt\u00e0. Il rapido declino demografico della Comunit\u00e0 ebraica di Chieri port\u00f2 ai primi del XX secolo alla chiusura del luogo di culto, che fu definitivamente smantellato nel 1937. Gli arredi barocchi (la Tev\u00e0 e l'Aron) furono portati a Torino dove dal 1942 furono collocati nel Tempio inferiore della Sinagoga di Torino, in sostituzione di quelli andati distrutti nel bombardamento del novembre 1942. Alcuni pannelli storici nei pressi dell'androne illustrano le vicende della sinagoga e della Comunit\u00e0 ebraica di Chieri. \nA Chieri, nel cortile del Palazzo Solaro (oggi suggestivo condominio sito in via della Pace 8) si pu\u00f2 comunque ancora individuare il luogo dove sorgeva l'edificio dell'antica sinagoga. Il Palazzo, di propriet\u00e0 privata, \u00e8 stato recentemente restaurato; vi si ammirano finestre gotiche in cotto e un salone con soffitto a cassettoni decorato con figure di animali e stemmi. Un'associazione locale conduce visite guidate al cortile e al salone. \nLa sala della sinagoga, acquisita verso il 2000 da un privato, non \u00e8 purtroppo ancora stata restaurata e non \u00e8 visitabile. Come di norma nella antiche sinagoghe di ghetto niente tradisce all'esterno la presenza del luogo di culto. La sala, collocata al piano superiore ed alla quale si accede dal cortile del palazzo attraverso una scala monumentale dotata di archi in cotto, \u00e8 ornata di dipinti che ne abbelliscono la volta (ad esempio si riconosce la Torre di Babele). Le decorazioni, in stile neogotico, furono eseguite da un pittore ottocentesco al momento ignoto. Si tratta probabilmente dello stesso artista che nel 1875 aveva affrescato il Duomo di Chieri: simile \u00e8 lo stile, simili i materiali e le tecniche usate.. Chiaramente visibili sono anche i resti, seppur malconci, del matroneo. Sotto la Sinagoga si trovava la sala dei pasti comuni, divenuta poi una falegnameria adesso abbandonata.\nLa prima occasione di visita guidata della sinagoga, successiva alle opere di restauro, \u00e8 avvenuta il 9 ottobre 2007, in coincidenza con l'esposizione della mostra \"Chalutzim, ebrei piemontesi in Eretz Israel (1897-1948)\", che si \u00e8 tenuta presso la Biblioteca Civica Nicol\u00f2 e Paola Francone di Chieri dal 5 al 20 ottobre 2007. "}
{"id": "2437822", "revid": "287204", "url": "https://it.wikipedia.org/wiki?curid=2437822", "title": "Charles Simic", "text": ""}
{"id": "2437826", "revid": "260676", "url": "https://it.wikipedia.org/wiki?curid=2437826", "title": "Lonigo", "text": "Lonigo (\"Lo'nigo\"; \"Lon\u00ecgo\" in veneto) \u00e8 un comune italiano di abitanti della provincia di Vicenza in Veneto.\nGeografia fisica.\nLonigo si trova nel nord-est della penisola italiana, in provincia di Vicenza, al confine con la provincia di Verona. \u00c8 attraversato dal fiume Gu\u00e0, dal Togna e dal Rio Acquetta.\nToponimo.\nL'origine del toponimo \u00e8 incerta: alcuni lo mettono in relazione alla Luna, altri con la famiglia romana dei \"Leonici Flavii\". Il toponimo trae origine dal personale latino \"Leo, -onis\", con il suffisso di tipo prediale -\"icus\", che indica appartenenza.\nStoria.\nEpoca antica e Medioevo.\nIl territorio del Comune di Lonigo fu abitato, fin dalla preistoria, da genti paleovenete come sembrano confermare i reperti archeologici rinvenuti nei pressi di Alonte.\nNel II secolo a.C. popolazioni venete in parte romanizzate, probabilmente, frequentarono questi luoghi, mentre, sempre nello stesso periodo, \u00e8 certa la presenza di coloni romani, dimostrata dalle lapidi ritrovate in localit\u00e0 Casalino e Colombaron. \nIl primo stanziamento di una popolazione permanente dovrebbe risalire al II secolo a.C. tra le attuali localit\u00e0 di Santa Marina e San Tom\u00e0.\nQuando, alla fine del IX secolo, a causa delle prime scorrerie degli Ungari, l'abitato tra Santa Marina e San Tom\u00e0 fu distrutto, parte della popolazione si rifugi\u00f2 a Bagnolo e parte si insedi\u00f2 nel centro di Lonigo, dove fu costruita una fortificazione nei pressi di dove oggi sorgono il duomo e Villa Mugna; forse, per\u00f2, era qualcosa di pi\u00f9 di una semplice barriera a protezione della chiesa e degli inermi, ma un vero e proprio castello costruito per i Malacappella. Quest'ipotesi \u00e8 sostenuta dal fatto che l'antica pieve di san Cristoforo, interna al castello, esercitava la sua giurisdizione solo nello stretto ambito cittadino e nel secolo XIV non aveva ancora cappelle dipendenti, il che dimostra che era di origine gentilizia.\nIl castello dei Malacappella venne inizialmente detto \"Calmano\" (da callis magnus), ma pi\u00f9 tardi, in epoca veneziana, venne semplicemente chiamato \"Castellazzo\" (o \"Castellaccio\"): come risulta dalle antiche cronache, era certamente di dimensioni cospicue, disponeva di ampio fossato circostante, di ponte levatoio e di numerose \"canipae\" sotterranee in grado di assicurare la sussistenza per lunghi periodi a pi\u00f9 di 3500 persone. Anche se molto probabilmente sopraelevate e rinforzate in epoca scaligera, del castello dovevano far parte anche le due torri che tuttora esistono davanti e dietro al Duomo.\nNel X secolo per la prima volta, viene utilizzato il nome di Lonigo (nella forma latina \u201cLeunicus\u201d) in un atto notarile rogato a Verona il 2 novembre 926.\nNegli anni successivi compaiono in atti notarili, notizie di compravendite di terreni avvenute \u201cin Leunigus\u201d o di persone residenti in \"Leunigus\" o in \"castro Leunico\".\nVerso la fine dell'XI secolo la citt\u00e0 di Vicenza acquist\u00f2 il territorio di Lonigo e lo mantenne, nonostante le continue contese tra Guelfi e Ghibellini, nelle quali fu spesso coinvolto il castello.\nNel 1266 - alcuni anni dopo la morte di Ezzelino III da Romano - come Vicenza anche Lonigo fu soggiogata da Padova e nel 1311 dagli Scaligeri che avevano sconfitto i padovani (il castello di Lonigo sub\u00ec ancora gravi danni nel 1312, a guerra non finita, nel corso di un ennesimo attacco dei Padovani). Tali eventi e l'importanza che tutta la zona rivestiva sotto il profilo militare indussero Cangrande della Scala a restaurare il castello e a cingere con forti mura tutto il borgo. In quest'epoca Lonigo divenne dunque una citt\u00e0 murata, e pot\u00e9 cos\u00ec meglio resistere ai reiterati attacchi dei Carraresi, che ripresero negli ultimi decenni del Trecento. Fu anche sede del Vicariato civile che, oltre a Lonigo, comprendeva anche i territori di Alonte e Sarego; nel 1387, come tutto il territorio vicentino, fu sottomesso alla signoria di Gian Galeazzo Visconti.\nLe lotte e le incertezze, conseguenti alla morte di Gian Galeazzo Visconti nel 1402, finirono con l'intervento della Repubblica di Venezia, che estese la sua influenza a tutta la terraferma veneta. L'8 aprile 1404, con il famoso \"Patto di dedizione\", Lonigo leg\u00f2, per quattro secoli, il suo destino a quello della Repubblica di San Marco.\nEpoca moderna e contemporanea.\nSotto il governo della Serenissima, Lonigo, premiata per la sua fedelt\u00e0, fu una Podestaria autonoma, privilegio condiviso nel vicentino con la sola citt\u00e0 murata di Marostica. Questo benevolo trattamento che Venezia riservava ai Leoniceni caus\u00f2 per\u00f2 un profondo attrito con Vicenza, che vedeva compromessa la propria autorit\u00e0, in realt\u00e0 l'autorit\u00e0 delle famiglie aristocratiche vicentine, dalle quali uscivano tutti i vicari territoriali, non venne mai pregiudicata mentre il podest\u00e0 veniva nominato direttamente dalla Dominante.\nLa disputa divenne rovente nel 1410 quando i Vicentini pretesero il contributo dei Leoniceni per l'escavazione \"\"fovee burgi Pusterla\"; si sentirono rispondere \"necesse esse reparari Rocham et Zintam et foveam dicte zinte terre Leonici\" e che per il restauro di tali opere fortificate Vicenza doveva dare un contributo in favore di Lonigo detraendolo dai proventi derivanti dalle condanne. Fortunatamente i Veneziani gettarono subito acqua sul fuoco e con una sua ducale dell'11 aprile il doge Michele Steno stabil\u00ec che i predetti proventi fossero adoperati per le fortificazioni vicentine e che, se qualche cosa fosse sopravvanzato, \"expendatur in laboreriis et reparationibus Leonici\"\". La questione fu poi ripresa nel 1441 ed una nuova ducale stabili che \"le riparazioni delle fortificazioni di Lonigo si faranno per due terzi a spese di quel Comune e per un terzo col ricavato delle condanne di Vicenza\".\nNel 1428 nacque forse a Lonigo l'importante umanista Niccol\u00f2 Leoniceno.\nLa rovina del castello e delle mura di Lonigo ebbe inizio nel 1435 quando la citt\u00e0 fu assediata ed occupata dalle truppe di Francesco Sforza e Nicol\u00f2 Piccinino; altri danni, con la distruzione di buona parte delle mura, intervennero dal 1509 al 1517, all'epoca della guerra della Lega di Cambrai. A causa della peste del 1630 il paese perse addirittura la met\u00e0 dei suoi abitanti.\nNel 1797, qualche mese dopo la caduta della Serenissima, Lonigo cos\u00ec come tutto il Veneto fu ceduto da Napoleone all'Austria con il trattato di Campoformio; nel 1806 fu aggregato al Regno d'Italia, vassallo dell'impero francese e nel 1815, alla caduta di questo, il Congresso di Vienna assegn\u00f2 i territori all'Austria che costitu\u00ec il Regno Lombardo-Veneto, del quale Lonigo fece parte fino al 1866, anno dell'annessione al Regno d'Italia.\nSotto il governo Austriaco, Lonigo conobbe un periodo di notevole prosperit\u00e0 e nel 1833 fu insignita da S.M. Apostolica l'Imperatore d'Austria Francesco I del titolo di Citt\u00e0. L'Ottocento fu il secolo di maggior splendore economico per Lonigo; sotto la spinta del Principe Giovanelli e delle pi\u00f9 importanti famiglie, si afferm\u00f2 l'industria, in particolare quella della seta che, accanto alla ricca agricoltura, fecero di Lonigo la piccola capitale del Basso Vicentino.\nMonumenti e luoghi d'interesse.\nCentro storico.\nDuomo.\nImponente chiesa ottocentesca, eretta in forme neoromaniche e a croce latina a tre navate\nTeatro comunale.\nFinito di restaurare nel 1993, ospita concerti, opere liriche, opere teatrali.\nAltro.\nPolmone verde della citt\u00e0, anno di impianto alberato 1868, chiamato cos\u00ec perch\u00e9 si svolgeva l'antica Fiera dei Cavalli, dal 1986 divenuta fiera campionaria. Vi si svolgevano annualmente periodiche manifestazioni ed anche campionati e finali mondiali di speedway. Ora, a tale attivit\u00e0 sportiva, \u00e8 stata approntata in una apposita pista in Via Santa Marina.\nVilla San Fermo (Villa Giovanelli)\nLa facciata della villa domina la pianura. Il settore centrale \u00e8 racchiuso da due torrette piuttosto basse. All'interno i due grandi locali a fianco dell'ingresso, illuminati da vetrate, erano usati come serra per fiori e piante. Salendo lo scalone si giunge al piano nobile, dove un ballatoio separa le due ali della villa.\nA sinistra si trova la sala della musica o sala della principessa. Nel soffitto \u00e8 presente un affresco eseguito da Mos\u00e8 Bianchi, che raffigura Flora sorretta da una densa nube e circondata da amorini.\nIl salone d'onore o salone da ballo \u00e8 considerato il cuore della villa perch\u00e9 qui si svolgevano i ricevimenti organizzati dai principi. Mos\u00e8 Bianchi divise il soffitto in tre ovati: nel primo viene rappresentato il \"Trionfo della Pace\", nel secondo il \"Trionfo della Gloria\" e nel terzo l\u2019\"Allegoria della Guerra\". Un elemento di spicco del salone \u00e8 il monumentale caminetto, proveniente da un palazzo Contarini di Venezia e risalente al Cinquecento.\nNella biblioteca del principe a capeggiare sul soffitto \u00e8 il dipinto di Bianchi che raffigura i due personaggi danteschi Paolo e Francesca. Nella stanza \u00e8 rimasta al suo posto la libreria in legno di ciliegio che conteneva i libri dei principi.\nAltri ambienti di rappresentanza sono la sala da pranzo, o sala delle sei porte, la sala degli stucchi, la sala di conversazione e la sala da fumo.\nLa maestosa scalea \u00e8 opera di Gaetano Balzaretti, cos\u00ec come il parco e il giardino che circondano la villa.\nDintorni.\nVilla Pisani, detta la \"Rocca Pisana\".\nOpera di Vincenzo Scamozzi\nVilla Pisani di Bagnolo.\nOpera del 1542 di Andrea Palladio, inserita dal 1996 nella lista dei patrimoni dell'umanit\u00e0 dell'UNESCO assieme alle altre ville palladiane del Veneto.\nSantuario di Santa Maria dei Miracoli, in frazione Madonna.\nFu dei Benedettini prima e degli Olivetani poi. Si tratta di una cappella affiancata nel 1488-1501 da una chiesa gotica con facciatina lombardesca; vi si venera un'immagine miracolosa della Vergine di fronte alla quale \u00e8 una raccolta di tavolette votive; la cappella si apre nella chiesa ornata di grandi affreschi barocchi. La cappella con l'immagine della Vergine, decorata con notevoli stucchi barocchi, \u00e8 preceduta da un'iconostasi sormontata dalle statue dei quattro dottori della Chiesa. Annesso alla chiesa c'\u00e8 anche un museo.\nSociet\u00e0.\nEtnie e minoranze straniere.\nSecondo i dati ISTAT al 31 dicembre 2020 la popolazione straniera residente era di 7 029 persone. Le nazionalit\u00e0 maggiormente rappresentate in base alla loro percentuale sul totale della popolazione residente erano:\nCultura.\nHa sede a Lonigo \"l'Istituto di Genetica e Sperimentazione Agraria \u201cN. Strampelli\u201d \"\nGeografia antropica.\nFrazioni.\nBagnolo.\nNon vi \u00e8 dubbio che in questa localit\u00e0 sorgesse, durante il Medioevo, un castello antico e fortissimo: lo affermano concordemente sia i cronisti vicentini che quelli veronesi, i quali lo definiscono oggetto di aspre contese tra Vicenza e Verona. Appare verosimile che esso sorgesse nell'area occupata nel XIV secolo dalla \"domus dominicalis\" dei nobili Nogarola, sostituita poi nel Cinquecento dalla palladiana Villa Pisani.\nL'origine del castello \u00e8 ignota, ma dalla sua presumibile ubicazione si pu\u00f2 pensare ad una fortificazione fatta erigere dai Malacappella a met\u00e0 strada tra Lonigo e Cologna, quindi al centro del territorio di loro giurisdizione comitale. Secondo il cronista dell'epoca Gerardo Maurisio, il castello fu distrutto nel 1236 da Ezzelino III da Romano che, secondo il Barbarano, in tale impresa sarebbe stato aiutato dai Malacappella, imparentati con il conte Alberto Maltraversi di Vicenza, cognato di Ezzelino.\nNon sembra, per\u00f2, che nel 1236 Ezzelino abbia completamente distrutto il castello; appena quattro anni dopo, infatti, mentre anche Lonigo e Pojana Maggiore si arrendevano al tiranno, Bagnolo fu nuovamente preso e questa volta il castello venne spianato.\nMadonna.\nNella frazione Madonna si trova il Santuario di Santa Maria dei Miracoli.\nIl monumento ai Caduti del 1922 \u00e8 dello scultore E. Caldana\nMonticello.\nA Monticello, durante il Medioevo, vi era certamente un castello: le cronache dell'epoca ed alcuni documenti del XV secolo ricordano spesso la \"ora castelli\" e associano sempre il castello alla chiesa, probabilmente perch\u00e9 la genesi del maniero \u00e8 da ricondursi all'incastellamento - cio\u00e8 alla fortificazione della chiesa - nel X secolo o perch\u00e9 la chiesa sorse sulle rovine del castello una volta che questo fu distrutto nel XIII.\nSe l'origine di questo castello non \u00e8 nota, sono invece note la famiglia che lo possedeva e l'epoca della sua distruzione, entrambe descritte - seppure nel Quattrocento - dal Pagliarino nella sua \"Cronica\": \u00ab... fu posseduto longo tempo dalla nobile famiglia de' Monticelli... e fu distrutto da Eccelino, essendo stato questo castello sempre inimico del popolo vicentino\u00bb (III, 162). Sempre secondo il Pagliarino, la storia della suddetta famiglia de' Monticelli si concluse subito dopo tragicamente perch\u00e9 \u00ab... fu da lui (Eccelino) estinta mentre teneva la signoria di Verona, percioch\u00e9 mand\u00f2 li soldati padovani a far prigioni Monte et Attaldo et posti in ferri se li fece condurre avanti, alli quali nell'anno 1253 fece troncare il capo\u00bb (I, 44). I documenti successivi all'epoca ezzeliniana non parlano pi\u00f9 del castello e tutto lascia credere che dopo i fatti citati esso non sia pi\u00f9 stato ricostruito.\nNella frazione di Monticello di Lonigo \u00e8 presente una chiesa dedicata a Sant'Apollinare, collocata su un piazzale che sovrasta la pianura e le piccole valli in direzione Lonigo.\nSono inoltre presenti diversi punti importanti per l'acqua. Alcuni lavelli e la fonte delle Acque.\nInfrastrutture e trasporti.\nLonigo \u00e8 interessata dalle strade provinciali SP500 da Cologna Veneta, SP XII da San Bonifacio e dalla Strada Provinciale 14 da Noventa Vicentina.\nLa stazione di Lonigo \u00e8 una fermata ferroviaria posta sulla linea Milano-Venezia, servita dalle corse regionali svolte da Trenitalia nell'ambito del contratto di servizio stipulato con la Regione Veneto. La stazione \u00e8 lontana km. 5 dal centro e si trova in localit\u00e0 Locara (VR).\nA causa della relativa distanza dal centro cittadino, nel 1882 la stessa fu collegata con un'apposita diramazione della tranvia San Bonifacio-Lonigo-Cologna Veneta, che aveva fermate anche a San Giovanni e presso l'ippodromo, oltre che nel centro cittadino. Alla chiusura di questa, nel 1937, la diramazione fu riconvertita nella ferrovia Lonigo-Lonigo Citt\u00e0, in esercizio fra il 1951 e il 1965.\nAmministrazione.\nGemellaggi.\nIl comune fa parte del movimento patto dei sindaci \nSport.\nCalcio.\nLa principale squadra di calcio della citt\u00e0 \u00e8 l\"'A.C. Lonigo 1910 Calcio\" che milita nel girone C veneto di 2\u00aa Categoria. \u00c8 nata nel 1910.\nSpeedway.\nSulla pista internazionale in localit\u00e0 S. Marina, si disputano gare di campionato mondiale ed italiano."}
{"id": "2437828", "revid": "767487", "url": "https://it.wikipedia.org/wiki?curid=2437828", "title": "Mosche da bar", "text": "Mosche da bar (\"Trees Lounge\") \u00e8 un film indipendente del 1996 scritto, diretto e interpretato da Steve Buscemi: si tratta della prima regia dell'attore italoamericano.\nCandidato a due importanti riconoscimenti per il cinema indipendente, l'Independent Spirit Award per il miglior film d'esordio e l'Independent Spirit Award per la miglior sceneggiatura d'esordio (sempre per Buscemi, anche sceneggiatore), \u00e8 stato presentato al Festival di Cannes 1996 nella sezione Quinzaine des R\u00e9alisateurs.\nTrama.\nTommy Basilio, trentenne italo-americano quasi alcolizzato, dopo aver perso il lavoro da meccanico e la ragazza con cui stava insieme da 8 anni, trascorre praticamente tutte le sue giornate al bar \"Trees Lounge\". Attorno a lui, amici e sbandati vari, e la figlia di un suo amico, per la quale Tommy si prende una cotta.\nProduzione.\n\u00c8 stato girato a New York, tra i Queens e Brooklyn.\nCritica.\nCommento del Morandini: \"Divertente, asciutto, minimalista, stilisticamente quieto, all'insegna di un realismo comportamentale alla Cassavetes che, pur sconnesso e frammentario, ha un suo timbro personale. Nel ritratto di Tommy, stralunato nullafacente e fallito a tutti i livelli, che si \u00e8 scritto addosso, l'attore-regista conferma la sua bravura di caratterista anomalo.\""}
{"id": "2437834", "revid": "439868", "url": "https://it.wikipedia.org/wiki?curid=2437834", "title": "Sinagoga di Fossano", "text": "La sinagoga di Fossano, scomparsa, sorgeva in via IV Novembre, nell'area dell'antico ghetto. Il del 1319 fa risalire a tale data la pi\u00f9 antica presenza ebraica a Fossano. Come negli altri ghetti della regione, una sinagoga serviva le necessit\u00e0 liturgiche della comunit\u00e0 ebraica di Fossano. Dopo l'emancipazione del 1848 la forte emigrazione verso i centri maggiori port\u00f2 al rapido declino demografico della comunit\u00e0. Nel 1937 la sinagoga fu smantellata e i suoi arredi barocchi, simili per fattura a quelli della sinagoga di Chieri, furono portati alla sinagoga di Torino, dove andarono distrutti durante il bombardamento della stessa nel 1942. Nel 1960 fu demolito anche l'edificio che ospitava la sinagoga. Niente cos\u00ec rimane oggi, in loco o altrove, a ricordare la presenza di quella che era una delle pi\u00f9 belle sinagoghe barocche del Piemonte. "}
{"id": "2437835", "revid": "30221891", "url": "https://it.wikipedia.org/wiki?curid=2437835", "title": "Sezze Romano", "text": ""}
{"id": "2437836", "revid": "767487", "url": "https://it.wikipedia.org/wiki?curid=2437836", "title": "DFB-Pokal 1957-1958", "text": "La DFB Cup 1958 fu la 15\u00aa edizione della competizione. Si svolse tra il 25 giugno 1958 e l'11 novembre 1958. In finale il VfB Stuttgart sconfisse 4-3 il Fortuna D\u00fcsseldorf dopo i tempi supplementari."}
{"id": "2437838", "revid": "834", "url": "https://it.wikipedia.org/wiki?curid=2437838", "title": "Filosofia dell'azione", "text": "Il termine filosofia dell'azione descrive il radicamento di qualsiasi asserzione nell'azione fisica e nelle entit\u00e0, cio\u00e8 i corpi, che compiono tale azione fisica. La filosofia dell'azione \u00e8 quindi strettamente legata alla filosofia del corpo.\nLa scuola della filosofia del corpo \u00e8 tuttavia associata con l'impegno politico, soprattutto femminista ed ecologista, e col postmodernismo, ma \u00e8 difficilmente caratterizzabile in termini filosofici. Rigetta spesso la suddivisione tradizionale tra etica, epistemologia e metafisica, come fece lo statunitense William James. Non ha molto senso considerare la vista, la parola o il \"fare\" senza considerare i corpi che compiono tali azioni: pertanto, appare utile una trattazione integrata degli stili descrittivi tradizionali della filosofia e delle scuole femministe, \"queer\", biologiste e cognitiviste che sostengono la filosofia del corpo. La critica pi\u00f9 ampia che si occupa dell'impatto del linguaggio e della societ\u00e0 pu\u00f2 essere ricondotta al postmodernismo, ma vi si potrebbero ricondurre anche molte delle teorie qui considerate.\nDal dualismo tra corpo e mente al legame tra situazione e azione.\nUna critica importante dell'Altro Cartesiano ed un rifiuto del dualismo tra mente e corpo \u00e8 ampiamente condivisa dai filosofi del corpo e dell'azione. Spesso, la scuola fa risalire le proprie radici a Ludwig Wittgenstein, il quale si chiese: \"Cosa resta se sottraggo il fatto che il mio braccio si solleva dal fatto che io alzo il braccio?\" (\"Ricerche filosofiche\", par.621).\n\"Risolvere questa equazione dovrebbe rivelare ci\u00f2 che crea la differenza tra un mero movimento corporeo e un'azione; e la differenza tra i meri movimenti e le azioni \u00e8 ci\u00f2 che la filosofia dell'azione si propone di identificare\" (David Velleman).\nTuttavia, il corpo non \u00e8 un costrutto uniforme passibile di un solo tipo di astrazione - esistono corpi vegetali, animali e umani, che secondo la Semantica Generale di Alfred Korzybski legano quantit\u00e0 chimiche, spaziali e temporali. Korzybski tent\u00f2 anche di \"incoraggiare l'uso di termini pi\u00f9 azionali e relazionali. Anzich\u00e9 dire che qualcosa \u00e8, noi descriviamo ci\u00f2 che fa e come si collega ad un insieme pi\u00f9 grande. Svilupp\u00f2 anche strumenti visivi per insegnare alle persone come differenziare tra livelli non-verbali e verbali, descrittivi e inferenziali, ecc.\" (Steven Lewis).\nQuest'opera pionieristica fu successivamente ampliata verso estremi politici da alcuni \"situationistes\" francesi, che si opponevano (e tuttora si oppongono) persino alla dottrina della falsificabilit\u00e0, che considerano distorta dal capitalismo e dalla sua inerzia situazionale: gli investimenti precedenti nel capitale infrastrutturale (apparecchiature per esperimenti, computer, universit\u00e0, equipaggiamenti militari) e nel capitale istruttivo (la cultura che insiste sull'utilit\u00e0 di tale infrastruttura). Questa critica \u00e8 difficilmente deistinguibile dalla critica dello scientismo, ma \u00e8 un esempio di fin dove si pu\u00f2 spingere la \"critica dell'azione\". Lo stesso postmodernismo inizi\u00f2 a mettere in dubbio l'ontologia fondamentale della fisica e delle altre scienze come base adatta per l'autocoscienza, la coscienza del corpo, la verit\u00e0. Da tale radice di dubbio comune fiorirono anche altri movimenti filosofici.\nQuesta trattazione si concentrer\u00e0 solo sul problema dei legami tra situazione, azione e corpo, e sulla relazione tra questi e i dualismi del genere, del vedere del dire e del fare.\nScollegare le parole dall'azione.\nCome i situazionisti o come Foucault, Korzybski svilupp\u00f2 una profonda convinzione che il vedere, il dire e il fare fossero radicalmente diversi; \"Sugger\u00ec di 'pensare' in termini di immagini visive\" concentrandosi sulle \"differenze tra i livelli verbali e non-verbali, tra le descrizioni e le inferenze, tra le descrizioni2 riguardanti descrizioni1, tra le inferenze2 derivanti da inferenze1, tra le emozioni2 suscitate dalle emozioni1, tra ci\u00f2 che vediamo e gli stimoli esterni in s\u00e9, tra le \"mie\" astrazioni e le \"tue\", ecc.\" Gli ordini di astrazione erano un punto centrale, e il vedere ed il fare erano solo casi particolari.\n\"Korzybski svilupp\u00f2 un programma di istruzione per insegnare alle persone a smarcarsi dalle proprie abitudini linguistiche e valutare propriamente le caratteristiche uniche delle proprie esperienze quotidiane. Il suo obiettivo era aiutare le persone a valutare meno attraverso le implicazioni del proprio linguaggio quotidiano, e pi\u00f9 dai fatti unici della situazione.\" - Steven Lewis\nIn modo simile, Judea Pearl ricerca un'\"algebra del fare\" capace di fare da complemento all'\"algebra del vedere\" che tutti noi siamo stati istruiti ad utilizzare e comprendere. Il suo metodo cerca di eliminare l'obiezione sollevata dal paradosso di Simpson alla causalit\u00e0, e forse ad integrare meglio il vedere, il dire e il fare. Tuttavia, il suo lavoro non si occupa del problema del corpo, se non minimamente.\nCome ha fallito la filosofia tradizionale?\nRobert H. Wozniak nota che \"Cartesio aveva fatto dell'epistemologia, la questione della relazione tra mente e mondo, il punto di partenza della filosofia. Localizzando il contatto della mente col corpo nella ghiandola pineale, Descartes aveva sollevato la questione della relazione tra la mente ed il corpo con il suo sistema nervoso. Eppure allo stesso tempo, tracciando una distinzione ontologica radicale tra il corpo come estensione e la mente come puro pensiero, Cartesio, in cerca di certezze, aveva paradossalmente creato un caos intellettuale.\" Un caos che continua ancora oggi in campi come l'\"intelligenza artificiale\", una vera fossa comune di modelli non riusciti, ciascuno dei quali poneva a sua volta un \"puro modello matematico\" a capo di qualche tipo di corpo.\nAnne Fausto-Sterling nota che \"alcuni teorici femministi, soprattutto nell'ultimo decennio, hanno tentato \u2014 con varie prospettive di successo \u2014 di creare una descrizione non dualistica del corpo...\", una delle quali, Judith Butler, si chiede \"perch\u00e9 l'idea della materialit\u00e0 \u00e8 giunta a significare ci\u00f2 che \u00e8 irriducibile, ci\u00f2 che pu\u00f2 sostenere la costruzione ma non pu\u00f2 essere esso stesso costruito.\" Riecheggiano i problemi dello scientismo o della fisica, che descrive particelle materiali, ma \"troppo piccole\" per essere viste, pretendendo di costruire un'ontologia fondamentale per tutte le scienze o per l'intera societ\u00e0. Persino il termine \"modello standard\" sembra usurparsi una posizione centrale nel linguaggio, posizione che dovrebbe forse appartenere a \"ci\u00f2 che pu\u00f2 essere costruito\".\nUna pluralit\u00e0 di etichette.\nCome Butler, molti filosofi del corpo sono degni di nota per il loro impegno sul fronte del genere e della sessualit\u00e0. Alcuni sono etichettati come \"filosofi femministi\", ma molti rifiutano questo termine, adducendo che tentare di unificare varie idee economiche, ecologiche e psicologiche con la \"teoria generale dei sistemi\" non ha alcunch\u00e9 di femminile.\nAlcuni, come Carol Moore sono associati al movimento no-global, a varie correnti dell'anarchismo, ed al movimento situazionista francese del 1968 incentrato su Michel Foucault. \u00c8 spesso difficile per un osservatore terzo distinguere tali movimenti dal postmodernismo, tanto che Foucault \u00e8 spesso considerato un esponente di pi\u00f9 movimenti, p.es. lo studio moderno del comportamento omosessuale e \"queer\" (Simon LeVay, Dean H. Hamer, Peter Copeland). Secondo Fausto-Sterling, nei dibattiti su questi comportamenti cos\u00ec complessi, \"entrambe le parti mettono in contrasto parole come genetico, biologico, innato, e immutevole, con altre come ambientale, acquisito, costruito e scelto.\"\nPer la maggior parte dei filosofi, \u00e8 un errore separare la filosofia femminista, queer o dell'azione dai problemi filosofici pi\u00f9 generali sollevati dall'esistenza di un corpo umano che vede, dice o fa.\nCome chiamarli?\nUn problema grave di questa scuola \u00e8 che qualsiasi etichetta nel linguaggio umano \u00e8 dualistica: coloro che usano o accettano tale etichetta sono \"inclusi\", altri sono \"esclusi\", e questo diventa semplicemente un altro dualismo imposto dalla societ\u00e0 sui corpi - una descrizione di azioni avulse dal contesto delle situazioni in cui tali azioni possono avvenire.\nLe opinioni di filosofi individuali riguardo al corpo e all'azione possono essere complesse e difficili da riassumere, in parte perch\u00e9 molte sono integrate in sistemi specializzati, oppure perch\u00e9 sfruttano deliberatamente la variazione del linguaggio, rifiutano la prosa o l'accademia, o negano il dizionario linguistico come ontologia fondamentale. Non tutti questi teorici accettano i concetti di \"modello\", \"notazione\", \"decisione\", \"filosofia\", \"filosofo\" o (seguendo Wittgenstein) lo stesso concetto di \"azione\". La cooperazione \u00e8 generalmente confinata tra coloro che ricercano un metodo ragionevole o un'\"algebra del fare\", uno studio identificato soprattutto con Charles Ortiz e Judea Pearl.\nUn nuovo modo di vedere la matematica?\nAltri si concentrano sulla confutazione della falsificabilit\u00e0 e del Numero, in aperta violazione di vari confini e convenzioni accademiche e professionali, nel quadro di una critica generale della cultura dominante e delle sue categorie. \u00c8 il caso di John Zerzan, figura importante del movimento no-global.\nUn'influenza di questo costruttivismo sociale sulla filosofia della matematica \u00e8 stata di innescare un'analisi pi\u00f9 accurata del numero di Erd\u0151s, che tiene traccia delle collaborazioni sociali tra autori di articoli matematici.\nCome le questioni sollevate da Wittgenstein a Russell e Turing, alcune delle quali furono studiate dallo stesso Turing nel campo della neurobiologia, le \"questioni del corpo\" hanno influenzato la filosofia della matematica, attraverso le ricerche di George Lakoff - fondatore della scienza cognitiva della matematica - e di Brian Rotman, autore di studi sulla relazione tra matematica e semiotica.\nCorpo e politica: gli attivisti.\nLe scienze politiche pi\u00f9 direttamente identificabili con la filosofia del corpo sono quelle dell'azione diretta e della crescita delle comunit\u00e0 basate sulla condivisione di rischi corporali\u2014come avviene nella pratica pacifista in cui gli attivisti si interpongono direttamente tra le due fazioni in lotta. Alcuni movimenti politici caratterizzano qualsiasi morale che non sia fermamente radicata nel corpo come indice di profonda malvagit\u00e0:\n\"Ges\u00f9 fu ammazzato da persone motivate da una malattia contagiosa e pandemica che li aveva contagiati. Questa malattia ha devastato la specie umana da 5000 anni a questa parte. \u00c8 la causa del patriarcato, dello stupro, dell'odio e uccisione di gay e lesbiche, dell'ingordigia, della perdita di contatto e distruzione dell'ambiente, della crudelt\u00e0 verso gli animali, della brama di potere, del fascismo, della guerra e del genocidio.\" - Mark S. Bilk\nAltri attivisti, soprattutto Carol Moore, sono meno moralisti. Moore e i suoi seguaci caratterizzano la filosofia di Gandhi come un esempio di \"teoria dei sistemi intuitiva\" e il satyagraha come esempio di aperta sfida al Numero e alla sua implicita violenza.\nAlcune fazioni femministe del movimento verde, soprattutto quelle ispirate da Jane Jacobs e Marilyn Waring, sfruttano le filosofie ecologiste e femministe a sostegno della democrazia bioregionale - che assegna a ogni ecoregione uno status di attore autonomo, che manca nelle scienze politiche di una cultura dominante."}
{"id": "2437842", "revid": "123476161", "url": "https://it.wikipedia.org/wiki?curid=2437842", "title": "Tastiera laser", "text": "Una tastiera laser, anche conosciuta come tastiera a proiezione, \u00e8 una tastiera virtuale che pu\u00f2 essere proiettata su qualsiasi superficie."}
{"id": "2437843", "revid": "1543377", "url": "https://it.wikipedia.org/wiki?curid=2437843", "title": "Hubert Curien", "text": "Figura centrale nella politica scientifica europea, fu presidente del CERN da 1994 al 1996, primo presidente dell'Agenzia Spaziale Europea dal 1981 a 1984, secondo presidente dell'Academia Europ\u00e6a.\nCurien \u00e8 stato ministro della ricerca della Francia dal 1984 al 1986 e dal 1988 al 1993. \u00c8 stato ammesso fra i membri dell'Accademia delle scienze francese nel 1994.\n\u00c8 stato inoltre presidente della Fondazione di Francia dal 1998 al 2000.\nL'Agenzia Spaziale Europea, la NASA e il Comitato per la Ricerca Spaziale hanno deciso di dedicare a suo nome il sito di atterraggio su Titano della sonda Cassini-Huygens, dal marzo 2007 conosciuto come \"M\u00e9morial Hubert-Curien\".\nIl programma di scambi scientifici bilaterali del Ministero degli Esteri francese, attivo in oltre sessanta Paesi e prima conosciuto come \"\"Programmes d'actions int\u00e9gr\u00e9es\" o PAI, \u00e8 stato ribattezzato \"Partenariats Hubert-Curien\"\" o PHC."}
{"id": "2437849", "revid": "1568601", "url": "https://it.wikipedia.org/wiki?curid=2437849", "title": "Lago Taupo", "text": "Il lago Taupo \u00e8 un lago di origine vulcanica situato nell'Isola del Nord in Nuova Zelanda. Con una superficie di 616 chilometri quadrati \u00e8 il pi\u00f9 grande lago per superficie del paese, e il pi\u00f9 grande lago d'acqua dolce dell'intera Oceania.\nGeografia.\nIl lago Taupo ha un perimetro di circa 193 chilometri, e una profondit\u00e0 massima di 186 metri. Il principale emissario \u00e8 il fiume Waikato (il pi\u00f9 lungo fiume della Nuova Zelanda), mentre i suoi principali immissari sono i fiumi Waitahanui, Tongariro e Taupo Tauranga.\nIl lago Taupo si trova nella caldera creata da un'eruzione del supervulcano omonimo avvenuta circa anni fa. Secondo i dati geologici, il vulcano ha eruttato 28 volte negli ultimi anni. Ha espulso lava per lo pi\u00f9 riolitica, sebbene il vicino Monte Tauhara sia formato da lava dacitica.\nStoria eruttiva.\nL'evento che ha formato la caldera anni fa \u00e8 noto come l'eruzione di Oruanui. \u00c8 stata la pi\u00f9 grande eruzione conosciuta del mondo negli ultimi anni, espellendo 1170 chilometri cubici di materiale e provocando il collasso di diverse centinaia di chilometri quadrati di terreno, formando cos\u00ec la caldera. In seguito, la caldera si riemp\u00ec d'acqua, traboccando e causando una serie di inondazioni.\nLa successiva eruzione di Hatepe, avvenuta 1800 anni fa, espanse ulteriormente le dimensioni del lago. I flussi piroclastici ricoprirono il terreno con uno spesso strato di ignimbrite, bloccando l'emissario del lago. Ci\u00f2 indusse un innalzamento del livello del lago a 35 metri sopra al livello attuale, fino a farlo defluire in un'enorme alluvione, che dur\u00f2 per pi\u00f9 di una settimana e con una portata di circa 200 volte maggiore a quella del fiume Waikato.\nContinua nel lago un'attivit\u00e0 idrotermale sottomarina nei pressi della bocca di Horomatangi, e nelle vicinanze dei campi geotermici a nord e a sud del lago, con delle sorgenti calde. Queste sorgenti sono il luogo in cuivivono alcuni microrganismi estremofili, in grado di sopravvivere in ambienti estremamente caldi."}
{"id": "2437851", "revid": "599013", "url": "https://it.wikipedia.org/wiki?curid=2437851", "title": "Leslie Groves", "text": ""}
{"id": "2437854", "revid": "2130303", "url": "https://it.wikipedia.org/wiki?curid=2437854", "title": "Chiesa di Santa Maria di Costantinopoli (Faicchio)", "text": "La chiesa di Santa Maria di Costantinopoli \u00e8 una architettura religiosa sita nel comune di Faicchio in localit\u00e0 Fontanavecchia.\nStoria.\nVenne citata per la prima volta da mons. Sigismondo Gambacorta nel 1631 quando sub\u00ec un ampliamento. \nNel 1675 aveva un unico altare con un'effigie raffigurante la Vergine col Bambino.\nRicostruita dopo il terremoto del 5 giugno 1688, \u00e8 stata ulteriormente ampliata ed abbellita nel XIX secolo.\nL'ultimo restauro della chiesa \u00e8 stato effettuato nel 2007.\nDescrizione.\nLa chiesa \u00e8 ubicata fuori dal centro storico di Fontanavecchia, adiacente al ponte della strada Faicchio-San Lorenzello e Via Pesco. Nei pressi della chiesa vi \u00e8 un'area archeologica di notevole interesse: un'antica fontana di Epoca Medievale (riportata alla luce nel 2008) e l'ingresso dell'acquedotto ipogeo-Romano.\nSovrastante il portale \u00e8 una edicola con i resti di un affresco anteriore al 1688.\nL'interno \u00e8 in stile neoclassico. All'interno della chiesa si trovano la statua della Madonna di Costantinopoli e la statua di san Sancio, protettore della localit\u00e0, portata in processione la prima domenica di giugno. In una cappellina sul lato destro della chiesa vi sono due pregevoli affreschi raffiguranti l'Ultima Cena e la Lavanda dei piedi. Sempre in questa cappellina si trova una statua, di piccole dimensioni, di San Michele Arcangelo che anticamente veniva portata in processione sui sentieri del monte Monaco fino alla grotta di San Michele, l'otto maggio di ogni anno, giorno in cui la comunit\u00e0 di Faicchio si reca alla grotta per venerare il Santo."}
{"id": "2437855", "revid": "287204", "url": "https://it.wikipedia.org/wiki?curid=2437855", "title": "Monte Cucco (Umbria)", "text": "Il monte Cucco (1.566 ) \u00e8 una montagna situata in Umbria, lungo l'Appennino Umbro-Marchigiano, nell'area dell'eugubino, compreso nel territorio dei comuni di Costacciaro, Scheggia e Pascelupo, Fossato di Vico e Sigillo. Dal 1995 \u00e8 divenuta area protetta con il nome di Parco del Monte Cucco.\nDescrizione.\nLe grotte.\nIl massiccio del Monte Cucco, composto quasi interamente da calcare massiccio, in passato fu interessato da grandi fenomeni di carsismo sia per infiltrazione di acque superficiali, sia soprattutto per risalita di acque sulfuree che hanno creato centinaia di grotte e cavit\u00e0. \nLa pi\u00f9 grande e famosa \u00e8 la Grotta di Monte Cucco, che con i suoi circa 35km di sviluppo e -922 metri di profondit\u00e0, \u00e8 una delle grotte pi\u00f9 grandi d'Italia. La presenza di questa grotta \u00e8 conosciuta da secoli, in quanto l'ingresso est \u00e8 ben visibile dalla vallata sottostante.\nGli antri.\nUn'altra peculiarit\u00e0 del Monte Cucco, anch'essa dovuta al fenomeno del carsismo, consiste nella numerosissima presenza di antri, anche di grandi dimensioni, tra cui i pi\u00f9 conosciuti e spettacolari sono noti con i nomi di , Grotta di San Donino e Grotta Bianca. \nSorgenti della Scirca.\nIl monte Cucco \u00e8 una sorta di grande serbatoio per le acque meteoriche che cadono sull'Appennino Umbro Orientale; alla base dello stesso, in prossimit\u00e0 della localit\u00e0 di Villa Scirca, si trovano le sorgenti della Scirca, l'acquedotto che, a partire dai primi del Novecento, \u00e8 stato utilizzato per fornire acqua alla citt\u00e0 di Perugia. L'antica conduttura, lunga pi\u00f9 di 40\u00a0km, si snoda attraverso le colline e le valli, fino a giungere alla sommit\u00e0 dell'acropoli di Perugia, senza bisogno di stazioni di pompaggio, proprio a causa dell'altitudine delle sorgenti.\nLe Gole.\nImponente e conosciuta \u00e8 la Forra di Rio Freddo che solca il versante est della montagna, con i suoi quasi 3km di lunghezza e pareti che in alcuni punti raggiungono i 200 metri di altezza, \u00e8 una delle gole pi\u00f9 grandi dell'Umbria.\nAltre gole rilevanti sono: Valle delle Prigioni che scende lungo il versante Nord-Est della montagna, la Gola del Corno tra il Monte Cucco e il Monte Catria e infine la Gola di Fossa Secca, situata nel versante ovest sopra il paese di Costacciaro.\nAmbiente.\nFlora.\nIl clima molto piovoso dell\u2019Appennino Umbro Marchigiano, a causa della relativa vicinanza del mare, ha favorito una flora molto rigogliosa e varia; difatti tutto il Monte Cucco \u00e8 un\u2019area floristica protetta.\nTrovandosi in una posizione centrale dell\u2019Italia, qui sono presenti tantissime variet\u00e0 di fiori e orchidee provenienti da tutta la fascia appenninica, anche estremamente rari come la scarpetta di venere.\nIl versante Sud-Ovest della montagna \u00e8 dominato da estesi prati, in gran parte frutto di antichi disboscamenti per creare pascoli. Il versante Nord-est, esposto verso il mare, vede la presenza di grandissimi boschi.\nSopra i 1000m di quota la pianta dominante \u00e8 il faggio; i boschi di faggio, detti \u201cfaggete\u201d coprono la gran parte del versante Nord-Est nel quale \u00e8 presente anche il bosco pi\u00f9 esteso di tutta la montagna, detto \u201cMadre dei Faggi\u201d, nel quale si trovano esemplari che superano abbondantemente i 30m di altezza.\nSotto i 1000m di quota la vegetazione di fa pi\u00f9 intricata e varia, composta principalmente da: il carpino, l'orniello, l'acero (nei suoi vari tipi), il frassino, il corniolo, il ciliegio selvatico, il nocciolo (la dialettale \"avellana\"), il corbezzolo, il pungitopo, l\u2019alloro selvatico, il bosso, il leccio, la roverella e il cerro.\nLa base della montagna \u00e8 una fascia fortemente antropizzata, dove ancora \u00e8 possibile vedere i campi coltivati contornati da filari di pioppi, salici, aceri, querce, segno inconfondibile di una povera agricoltura d\u2019altri tempi.\nFauna.\nNumeroso e diversificato il contingente faunistico che popola le faggete del Monte Cucco. \nFra i mammiferi, vanno annoverati, a puro titolo di esempio, il lupo, la volpe, il tasso, il cinghiale, il daino, il capriolo, il gatto selvatico, la martora, la puzzola, la faina, la donnola, il ghiro, il moscardino, e lo scoiattolo meridionale.\nFra gli uccelli soprattutto gli strigidi, quali il gufo reale, il gufo comune, l'allocco, il barbagianni, l'astore, lo sparviero, la poiana la ghiandaia, l'upupa, il picchio nero, il picchio rosso, minore e maggiore.\nFra gli anfibi la salamandrina dagli occhiali, il geotritone, forse la salamandra pezzata.\nRicca, infine, la fauna entomologica, specie quella relativa ai coleotteri, presenti, qui, anche con specie rare od esclusive di quest'area, come \"Pterostichus battonii\" e \"Lathrobium montiscuccoi\", che mutua il suo nome specifico proprio da quello del Monte Cucco. Accertata e documentata, nell'estate 2013, in localit\u00e0 \"Balze de La P\u00ecgnola\", la significativa presenza di due esemplari del rarissimo coleottero \"Rosalia alpina\", che vive alle spese del legno dei faggi plurisecolari, maturi e marcescenti.\nGeologia.\nIl Monte Cucco, come gran parte dell\u2019Appennino \u00e8 costituito da rocce sedimentarie di origine marina risalenti al Giurassico.\nLa montagna principale \u00e8 composta da roccia calcarea chiamata \"Calcare Massiccio del Monte Cucco\u201d, questa ha cominciato a formarsi circa 210 milioni di anni fa in un mare poco profondo e ricco di vita, il Mar della Tetide. Nei successivi milioni di anni l\u2019accumulo di sedimenti (la maggior parte dei quali costituiti da resti di organismi marini) ha creato una cospicua successione di rocce sedimentarie ricche di fossili, tra questi gli ammoniti del Giurassico superiore.\nI rilievi montuosi dell\u2019Appennino Centrale si sono formati a partire da circa 15 milioni di anni fa a causa dello scontro tra due grandi placche continentali: quella Africana e quella Eurasiatica, che hanno fatto emergere dal mare questo enorme ammasso di roccia, creando il Monte Cucco, gli Appennini e tutta l\u2019Italia centrale.\nGran parte dei fossili ritrovati sono conservati ed esposti presso il museo di Costacciaro.\nUniversit\u00e0 degli Uomini Originari.\nDal 1291 tutta la parte centrale del massiccio del Monte Cucco \u00e8 una enorme propriet\u00e0 privata, gestita dell\u2019Universit\u00e0 Uomini Originari di Costacciaro. Si tratta di una propriet\u00e0 comunitaria indivisibile che si tramanda da oltre sette secoli ai discendenti diretti delle famiglie che nel 1291 acquistarono la montagna dai feudatari della zona.\nTale propriet\u00e0, tutt'ora in vigore, ha salvaguardato buona parte della montagna durante gli anni delle cementificazioni e abusivismi (anni 50-60) preservando tutta la montagna, in particolare la zona di Pian delle Macinare, in maniera integrale.\nSport e attivit\u00e0.\nTrekking.\nCon i suoi oltre 100 km di sentieri, il monte Cucco \u00e8 una montagna escursionistica che offre innumerevoli percorsi di qualsiasi lunghezza e difficolt\u00e0.\nVolo Libero.\nIl Monte Cucco, per via della sua posizione e della sua morfologia, \u00e8 considerata una delle pi\u00f9 importanti mete italiane del volo a vela in deltaplano e parapendio. Qui vengono svolti campionati nazionali e internazionali di deltaplano e, grazie alle condizioni meteo che vengono a crearsi, sono stati infranti diversi record di distanza e permanenza.\nSpeleologia.\nLa Grotta di Monte Cucco con i suoi circa 35 km di estensione e quasi 1 km di profondit\u00e0, \u00e8 una delle grotte pi\u00f9 grandi d'Italia. La grotta \u00e8 continuamente frequentata da speleologi che vanno in esplorazione nelle parti profonde, o che svolgono corsi specifici al suo interno. Parte della grotta \u00e8 stata recentemente resa turistica ed \u00e8 accessibile accompagnati da guide autorizzate.\nTorrentismo.\nNel versante Nord-Est del massiccio \u00e8 presente la Forra di Rio Freddo, un imponente canyon che va affrontato e disceso con tecniche particolari di discesa su corda.\nSci di Fondo.\nNella zona di Pian delle Macinare durante l'inverno viene costantemente battuto un circuito da fondo ad anello di quasi 10km.\nMountain Bike.\nMolti sentieri del Monte Cucco si prestano alla frequentazione in mountain bike, molto famosa e rinomata la Gran Fondo Monte Cucco."}
{"id": "2437866", "revid": "149727", "url": "https://it.wikipedia.org/wiki?curid=2437866", "title": "Schwerin an der Warthe", "text": ""}
{"id": "2437870", "revid": "287204", "url": "https://it.wikipedia.org/wiki?curid=2437870", "title": "Ortvin Sarapu", "text": "Biografia.\nNel 1940 vinse il campionato nazionale juniores dell'Estonia.\nNel 1943, in seguito all'occupazione nazista, fugg\u00ec in Finlandia. Si trasfer\u00ec in seguito in Svezia e, dopo la fine della Seconda guerra mondiale, in Danimarca. \nDurante il torneo di Oldenburg del 1949 (vinto da Bogoljubov) incontr\u00f2 il neozelandese Robert Wade, che gli sugger\u00ec la Nuova Zelanda come paese in cui emigrare. Nel 1950 si spos\u00f2 con Barbara Bialonczyk, poi la coppia part\u00ec per la Nuova Zelanda, arrivando a Wellington in ottobre. \nVinse il campionato della Nuova Zelanda per un record di 20 volte dal 1952 al 1990 (otto volte \"ex aequo\"). \nRappresent\u00f2 la Nuova Zelanda in 10 olimpiadi (quattro volte in prima scacchiera e quattro in seconda), col risultato complessivo di +36 =51 \u201329. \nNel 1952 disput\u00f2 un match con Cecil Purdy per il campionato australiano, che termin\u00f2 pari (entrambi si fregiarono del titolo).\nNel 1955 vinse il \"Melbourne International Tournament\".\nNel 1966 vinse lo zonale dell'Asia, ottenendo il titolo di Maestro Internazionale. \nUna foto di Ortvin Sarapu \u00e8 visibile alla pagina web Ortvin Sarapu"}
{"id": "2437872", "revid": "466539", "url": "https://it.wikipedia.org/wiki?curid=2437872", "title": "Friedrich Nietzsche", "text": "Fu cittadino prussiano fino al 1869, poi apolide (partecip\u00f2, comunque, alla guerra franco-prussiana come infermiere per sole due settimane). Considerato tra i massimi filosofi e scrittori di ogni tempo, la cui opera influenz\u00f2 il pensiero etico, letterario, religioso, politico, psicologico ed epistemologico del mondo occidentale nel XX secolo. La sua filosofia, in parte riconducibile al filone delle filosofie della vita, fu considerata da alcuni uno spartiacque fra la filosofia tradizionale e un nuovo modello di riflessione, informale e provocatorio. In ogni caso, si tratta di un pensatore unico nel suo genere, che esercit\u00f2 un'enorme influenza sulla cultura occidentale.\nScrisse vari saggi e opere aforistiche sulla morale, sulla religione (in particolare quella cristiana), sulla societ\u00e0 moderna, sulla scienza, intrisi di una profonda lucidit\u00e0 e avversione alla metafisica e da una forte carica critica, sempre sul filo dell'ironia e della parodia con un accentuato richiamo stilistico derivante dai moralisti francesi e dai filosofi illuministi, come Voltaire. Nella sua filosofia si distingue una prima fase \"wagneriana\", che comprende \"La nascita della tragedia\" e le \"Considerazioni inattuali\", in cui il filosofo combatte a fianco di Richard Wagner per una \"riforma mitica\" della cultura tedesca.\nQuesta fase sar\u00e0 poi abbandonata e rinnegata con la pubblicazione di \"Umano, troppo umano\" \u2013 nella stagione cosiddetta \"illuministica\" del suo pensiero \u2013, per culminare infine, pochi anni prima del crollo nervoso del 1889 e dalla paralisi progressiva che metteranno fine alla sua attivit\u00e0 in una terza fase, dedicata alla trasvalutazione dei valori e al nichilismo attivo, caratterizzata dai concetti di oltreuomo, eterno ritorno e volont\u00e0 di potenza, fase che ha il suo apice (e inizio) con la pubblicazione della fondamentale opera \"Cos\u00ec parl\u00f2 Zarathustra\", seguita da altre importanti opere come \"Al di l\u00e0 del bene e del male\", \"L'Anticristo\" e \"Il crepuscolo degli idoli\". Mor\u00ec per una polmonite nel 1900, dopo undici anni e mezzo d'infermit\u00e0, paralizzato e in preda alla demenza vascolare dopo aver subito numerosi ictus.\nBiografia.\nAnni giovanili.\nFriedrich Wilhelm Nietzsche nasce a R\u00f6cken, villaggio della Prussia meridionale (Sassonia-Anhalt) nei pressi di Lipsia, il 15 ottobre 1844; viene chiamato cos\u00ec in onore del re Federico Guglielmo IV di Prussia il quale compiva quarantanove anni proprio nel giorno della nascita di Nietzsche. Successivamente il filosofo abbandon\u00f2 il suo secondo nome \"Wilhelm\". Il primo nome, Friedrich, fu anche un omaggio al nonno Friedrich August Nietzsche, morto nel 1826.\nAppartiene a una stirpe di pastori protestanti, \u00e8 primogenito di Carl Ludwig Nietzsche, reazionario monarchico gi\u00e0 precettore alla corte di Altenburg, e di Franziska Oehler, figlia anche lei di un pastore luterano. Nel 1846 e nel 1848 nascono altri due figli, Elisabeth e Joseph (quest'ultimo morto nel 1850, per un'improvvisa febbre cerebrale non meglio specificata).\nIl 27 luglio 1849 muore il padre, dopo un anno di \"apatia cerebrale\" (secondo Elisabeth dovuta a una caduta, secondo altri probabilmente un tumore cerebrale, un ictus, l'epilessia del lobo temporale o la stessa malattia cerebrale che avrebbe poi colpito il figlio, i cui primi segni si erano manifestati due anni prima). In seguito a tali disgrazie la famiglia si trasferisce nella vicina Naumburg ove convive con la nonna materna di Nietzsche e due sorelle nubili di suo padre. Dopo la morte della nonna nel 1856, la famiglia si trasfer\u00ec in una propria casa, ora \"Nietzsche-Haus\", un museo e centro studi.\nQui Friedrich inizia gli studi di lettere classiche e religione; frequenta la scuola pubblica maschile e poi, successivamente, una scuola privata, dove stringe amicizia con Gustav Krug e Wilhelm Pinder, i suoi primi amici ognuno dei quali proveniva da famiglie di tutto rispetto. In casa apprende la musica e il canto. Si impegna in composizioni musicali vocali e strumentali, compone poesie, legge Goethe e Byron.\nNel 1854 ha iniziato a frequentare il \"Domgymnasium\" di Naumburg, ma gi\u00e0 distintosi per le sue non comuni doti intellettuali, avendo mostrato particolari talenti sia in musica sia nel campo linguistico, viene ammesso come allievo a Schulpforta, un complesso collegiale riconosciuto a livello internazionale. Inizia cos\u00ec a frequentare il liceo (\"Gymnasium\") \"Landesschule\" di Pforta come interno beneficiante di una borsa di studio ecclesiastica. Qui studia tra il 1858-1864, sperimentando per la prima volta la lontananza dall'ambiente familiare, diventando prima amico di Paul Deussen (futuro indologo di fama) e in seguito di Carl von Gersdorff; trover\u00e0 anche il tempo per lavorare sulle sue prime originali composizioni poetiche e musicali.\nNel 1860 insieme agli amici Krug e Pinder che lo avevano raggiunto per studiare anche loro a Pforta, fonda l'associazione \"Germania\", con la quale si propone di sviluppare i suoi interessi letterari e musicali. Per questa associazione scrive alcuni saggi, come \"Fato e volont\u00e0\" e \"Libert\u00e0 della volont\u00e0 e fato\", visibilmente ispirati dalla lettura di \"Fato\" e altri saggi di Ralph Waldo Emerson, specie quelli inclusi in \"Condotta di vita\" (1860), un'opera che \u00e8 stata recentemente ritenuta fondamentale nella genesi del pensiero di Nietzsche. In questo periodo Nietzsche comincia a soffrire di un male che lo tormenter\u00e0 tutta la vita, l'emicrania.\nFrequenta anche il vecchio poeta boh\u00e9mien Ernst Ortlepp, un ex allievo di Pforta che ora vive gironzolando nei dintorni. Assieme a Ortlepp, eccentrico, blasfemo e spesso ubriaco, conosce l'opera del poeta allora quasi sconosciuto Friedrich H\u00f6lderlin, che verr\u00e0 presto considerato il preferito dal ragazzo; compone anzi un saggio in cui scrive che il poeta pazzo ha sollevato la coscienza all'idealit\u00e0 pi\u00f9 sublime: l'insegnante che gli ha corretto il compito, pur dandogli un buon voto, gli consiglia per\u00f2 vivamente di occuparsi in futuro di scrittori pi\u00f9 sani, pi\u00f9 lucidi, in definitiva \"pi\u00f9 tedeschi\". Ortlepp verr\u00e0 infine trovato morto in un fosso, dove probabilmente era caduto, in stato di ubriachezza, battendo la testa.\nIl particolarmente accurato studio qui condotto delle lingue classiche e dell'antico ebraico, lo mettono in grado di leggere importanti fonti primarie; dopo gli esami finali all'ormai diciannovenne viene consegnato un attestato finale che gli assegna un giudizio eccellente in religione, tedesco e latino, un buono in greco e un sufficiente in francese e invece uno scarso in ebraico, matematica e disegno; nel commento conclusivo del corpo docente si legge: \"la commissione esaminatrice gli ha rilasciato, ora che lascia la regia scuola territoriale per studiare filologia e teologia all'universit\u00e0 di Bonn, il certificato di maturit\u00e0 e lo congeda nella speranza che un giorno applicandosi sempre con seriet\u00e0 e coscienziosit\u00e0 possa conseguire buoni risultati nella sua professione\".\nConclusi gli studi secondari nel 1864, comincia gli studi nella facolt\u00e0 teologica all'Universit\u00e0 di Bonn per volere materno, studi che regge per appena una sessione, dopodich\u00e9 s'iscrive assieme all'amico e compagno di studi Deussen alla \"Burschenschaft\" (corporazione studentesca) della Franconia. \u00c8 quest'ultimo a riferire del celebre episodio della \"casa di malaffare\" di Colonia come \"contributo alla comprensione del modo di pensare di Nietzsche\". Nel febbraio del 1865 il filosofo gli raccont\u00f2 di essere stato condotto surrettiziamente in tale luogo dalla sua guida locale e, imbarazzatissimo, scapp\u00f2 via dopo aver suonato un po' il pianoforte per darsi un contegno di fronte a \"una mezza dozzina di apparizioni in lustrini e veli\". Gi\u00e0 nei suoi saggi sul fato degli anni immediatamente precedenti sosteneva che la ricerca storica ha oramai screditato gli insegnamenti centrali della religione. Nello stesso periodo legge la \"Vita di Ges\u00f9\" di David Friedrich Strau\u00df la quale sembra aver avuto un profondo effetto sul giovane. Scrivendo alla sorella, profondamente devota, una lettera a riguardo della propria perdita della fede, afferma: \"se si vuol lottare per la pace dell'anima, si deve credere; ma se vuoi esser un devoto della verit\u00e0, allora devi domandare\".\nNel 1865 si iscrive all'Universit\u00e0 di Lipsia per continuare a seguire le lezioni di filologia classica di Friedrich Ritschl, gi\u00e0 suo insegnante a Bonn. Studia Teognide e la \"Suida\", ma \u00e8 pi\u00f9 affascinato da Platone e soprattutto da Ralph Waldo Emerson e Arthur Schopenhauer, che avrebbero influenzato tutta la sua produzione. Soprattutto quest'ultimo, con la sua opera \"Il mondo come volont\u00e0 e rappresentazione\" doveva risvegliare un appassionato e duraturo interesse filosofico.\nNel 1866 legge anche la \"Storia del materialismo\" di Friedrich Albert Lange; qui le descrizioni della filosofia anti-materialistica di Immanuel Kant, dell'ascesa del materialismo nel continente europeo, della crescente preoccupazione nei riguardi dell'evoluzionismo di Darwin e infine dell'atmosfera generale di ribellione all'autorit\u00e0 tradizionale incuriosirono notevolmente Nietzsche. Conosce nel 1867 Erwin Rohde, futuro autore di \"Psiche\" e nel frattempo approfondisce lo studio dell'opera di Diogene Laerzio, Omero, Democrito e del succitato Kant, mentre un suo saggio su Teognide appare nella rivista filologica \"Rheinisches Museum\", diretta da Ritschl.\nIl 9 ottobre comincia il servizio militare, avendo firmato per un anno come volontario, nel reggimento di artiglieria a cavallo dell'esercito prussiano di stanza a Naumburg. Nel marzo dell'anno successivo si infortuna seriamente allo sterno; mentre sta mandando il suo cavallo al galoppo colpisce violentemente con il petto il pomo della sella, strappandosi due muscoli del fianco sinistro: dopo sei mesi trascorsi immobilizzato, a ottobre si congeda anticipatamente. Tornato a Lipsia, l'Universit\u00e0 lo premia per il suo saggio sulle fonti di Diogene Laerzio e lo assume come insegnante privato. L'8 novembre 1868 conosce Richard Wagner in casa dell'orientalista Hermann Brockhaus.\nProfessore a Basilea.\nGrazie all'appoggio di Ritschl, il 13 febbraio 1869 ottiene la cattedra di lingua e letteratura greca dell'Universit\u00e0 di Basilea come filologo classico, pur non avendo ancora completato n\u00e9 il proprio dottorato n\u00e9 ricevuto alcun certificato di abilitazione all'insegnamento; il 28 maggio tiene la prolusione d'insediamento sul tema \"Omero e la filologia classica\", mentre l'Universit\u00e0 di Lipsia gli concede la laurea sulla base delle sue pubblicazioni nel \"Rheinisches Museum\". All'et\u00e0 di 25 anni Nietzsche chiede l'annullamento della sua precedente cittadinanza prussiana e diventa apolide: lo rimarr\u00e0 ufficialmente per il resto dei suoi giorni.\nDal 17 maggio aveva cominciato a frequentare, nella villa di Tribschen, sul lago dei Quattro Cantoni nei pressi di Lucerna, Richard e Cosima Wagner, rimanendone fortemente colpito: \u00abCi\u00f2 che imparo laggi\u00f9, che vedo e ascolto e intendo, \u00e8 indescrivibile. Schopenhauer, Goethe, Eschilo e Pindaro vivono ancora\u00bb. Nel periodo fra il 1869 e il 1870 collabora, come correttore di bozze (e pi\u00f9 in generale come informale segretario-factotum), alla redazione di un'autobiografia di Wagner, destinata a non vedere la luce prima del 1911, ma alla cui conoscenza il filosofo allude apertamente, e con ironia, in uno scritto degli anni 1880: \nAnche dopo la rottura ideologica con Wagner, conserver\u00e0 sempre grande stima per Cosima, considerandola, tra le sue conoscenze, l'unica persona al suo stesso livello intellettuale.\nAll'inizio del 1870 Nietzsche tiene a Basilea alcune conferenze (\"Il dramma musicale greco\", \"Socrate e la tragedia\"), che anticipano il suo primo volume, \"La nascita della tragedia\" (1872). A Basilea conosce il gi\u00e0 famoso storico Jacob Burckhardt e stringe amicizia con il vicino di stanza alla pensione in cui risiede, il professore di teologia Franz Camille Overbeck, che gli rimarr\u00e0 vicino fino alla morte e sar\u00e0 grande estimatore delle sue opere, nonostante la sua posizione accademica rendesse la cosa alquanto imbarazzante, considerate le vedute di Nietzsche in materia di religione. Conosce anche l'opera di Afrikan \u0160pir e ne rimane profondamente influenzato.\nAllo scoppio della guerra franco-prussiana (1870-1871) chiede di essere temporaneamente esonerato dall'insegnamento per partecipare, come infermiere addetto al trasporto dei feriti, alla guerra. Dopo appena due settimane passate al fronte contrae per\u00f2 la difterite e un principio di dissenteria, tanto che deve venire a sua volta curato ed \u00e8 quindi congedato il 21 ottobre. Osserva con pacato scetticismo e un certo distacco la nascita dell'impero tedesco per opera di Otto von Bismarck.\nNella sua risposta polemica intitolata \"Filologia del futuro\" l'allora ancor giovane ma gi\u00e0 affermato Ulrich von Wilamowitz-Moellendorff critica fortemente la mancanza di metodologia accademica utilizzata da Nietzsche per scrivere la \"Nascita della tragedia dallo spirito della musica\", per seguire un approccio invece molto pi\u00f9 speculativo; solamente Rohde, gi\u00e0 insegnante a Kiel, e Wagner ne difendono la forma schierandosi al suo fianco; osservando il profondo isolamento in cui s'\u00e8 venuto a trovare in quest'occasione all'interno della comunit\u00e0 filologica, tenta senza successo di passare di ruolo come professore di filosofia.\nNel frattempo scrive \"La visione dionisiaca del mondo\", abbozza \"La tragedia e gli spiriti liberi\" e un dramma intitolato \"Empedocle\", in cui vengono anticipati con molta chiarezza molti dei temi che verranno in seguito ripresi nelle opere della maturit\u00e0. Fra il 1873 e il 1876 scrive le quattro \"Considerazioni inattuali\" le quali rappresentano un orientamento sempre pi\u00f9 volto a una forte critica culturale del suo tempo: \"David Strauss, il confessore e lo scrittore\"; \"Sull'utilit\u00e0 e il danno della storia per la vita\"; \"Schopenhauer come educatore\" e infine \"Richard Wagner a Bayreuth\". Nel 1873 cominciava anche ad accumulare le note che sarebbero state pubblicate postume sotto il titolo di \"La filosofia nell'epoca tragica dei greci\".\nLe \"Inattuali\" sfidano la cultura tedesca allora in via di sviluppo sul solco dell'esempio dato e delle linee suggerite da Schopenhauer e Wagner; incontr\u00f2 in questo momento Malwida von Meysenbug e Hans von B\u00fclow, e inizi\u00f2 anche una stretta amicizia e collaborazione con Paul R\u00e9e, studioso di filosofia di origine ebraica il quale a partire dal 1876 lo influenz\u00f2 positivamente nel respingere il pessimismo tragico che pervadeva i suoi primi scritti, e lo indirizz\u00f2 cos\u00ec verso un fase \"illuministica\".\nRimasto profondamente deluso dal Festival di Bayreuth del 1876, dove la banalit\u00e0 degli spettacoli e la bassezza del pubblico lo respinsero intimamente, Nietzsche comincia ad allontanarsi sempre pi\u00f9 dal vecchio maestro Wagner, anche se la rottura ufficiale vi sar\u00e0 solo con la pubblicazione di \"Umano, troppo umano\" (\"Un libro per spiriti liberi\").\nLavoro come filosofo indipendente.\nPer motivi di salute (emicranie frequenti e dolori agli occhi, possibili sintomi della malattia che lo colpir\u00e0 pi\u00f9 tardi), ma anche indubbiamente per dedicarsi con assiduit\u00e0 ininterrotta alla sua attivit\u00e0 filosofica, Nietzsche all'et\u00e0 di 34 anni (pressappoco la stessa et\u00e0 in cui suo padre fu colpito dalla propria malattia, cosa che angosciava Nietzsche) abbandona l'insegnamento. Gli viene riconosciuta una modesta pensione che costituir\u00e0, da quel momento in poi, l'unico suo reddito. Inizia la sua esistenza da perfetto apolide, con i suoi pellegrinaggi da viandante senza casa e senza patria.\nNietzsche si sposta spesso da un luogo all'altro per trovare climi che possano essere pi\u00f9 favorevoli per la sua salute cagionevole e vive cos\u00ec fino al 1889 come autore indipendente in diverse citt\u00e0. Trascorre molte estati in localit\u00e0 montane o termali, soprattutto a Sils Maria (dove la sua abitazione, la cosiddetta Casa Nietzsche, \u00e8 aperta a visite e soggiorni), e in Alta Engadina in Svizzera. Trascorre invece preferibilmente i suoi inverni nelle citt\u00e0 italiane, sulla riviera ligure a Genova e Rapallo, infine a Torino. Sue altre mete frequenti e amatissime sono Venezia e la francese Nizza.\nNel 1881, quando la Francia occup\u00f2 la Tunisia, aveva intenzione di recarsi a Tunisi per vedere l'Europa da fuori, ma poco dopo ha abbandonato una tale idea, probabilmente per motivi di salute. Occasionalmente torn\u00f2 a Naumburg per visitare la sua famiglia, e, soprattutto in questo periodo, lui e la sorella continuarono ad avere periodi di conflitto e di ripetute riconciliazioni. Durante un breve viaggio in traghetto a Messina e Taormina frequenta \"l'Arcadia\" locale e inizia a scrivere \"Cos\u00ec parl\u00f2 Zarathustra\".\nDurante la Pasqua del 1882, tramite la comune amica e nota scrittrice femminista Malwida von Meysenbug, incontra a Roma Lou von Salom\u00e9, una giovane studentessa russa in viaggio d'istruzione attraverso l'Europa. Si danno appuntamento presso la Basilica di San Pietro e Nietzsche la saluta con queste parole: \u00abDa quali stelle siam caduti per incontrarci qui?\u00bb. A maggio, durante una gita sul lago d'Orta passa alcune ore di intimit\u00e0 con questa ragazza ventunenne \"intelligentissima\". In seguito, la Salom\u00e9 non ricord\u00f2 se avesse baciato il filosofo, del quale comunque rifiut\u00f2 una proposta di matrimonio (come del resto quella dell'amico di entrambi Paul R\u00e9e che le aveva presentato Nietzsche e con il quale si era formato una sorta di rapporto triadico filosofico-sentimentale).\nQuesto incontro, proseguito poi attraverso due anni di intensi scambi affettivi e culturali, \u00e8 molto particolare, in quanto si tratta di una delle rare esperienze sentimentali-affettive di Nietzsche con una donna di cui si abbia conoscenza. Nietzsche continu\u00f2 poi a frequentare i due amici, reiterando proposte di matrimonio alla Salom\u00e9 e baciandola due volte di seguito in pubblico, cosa che provoc\u00f2 la gelosia della sorella Elisabeth e il disappunto della madre Franziska, che ritenevano Lou una donna frivola e inadatta. In seguito lei si allontan\u00f2 da Nietzsche e Ree, terminando questa sorta di amore platonico, sposando poi Carl Andreas e avendo numerose relazioni, come quella con Freud e con Rainer Maria Rilke. Questa delusione spinse Nietzsche a continuare alacremente il lavoro sullo \"Zarathustra\", che port\u00f2 a termine nel 1885.\nUltimo periodo e collasso mentale.\nNel 1888, avendo gi\u00e0 molte pubblicazioni alle spalle, Nietzsche si trasfer\u00ec a Torino, citt\u00e0 che apprezz\u00f2 particolarmente, e dove scriver\u00e0 \"L'Anticristo\", \"Il crepuscolo degli idoli\" ed \"Ecce Homo\" (pubblicato postumo).\nNel 1889 avvenne infine il famoso crollo mentale di Nietzsche, probabile effetto di una patologia neurologica: \u00e8 datata 3 gennaio 1889 la prima crisi di follia in pubblico; mentre si trovava in piazza Carignano, nei pressi della sua casa torinese, vedendo il cavallo adibito al traino di una carrozza fustigato a sangue dal cocchiere, abbracci\u00f2 l'animale, pianse, finendo per baciarlo; in seguito cadde a terra urlando in preda a spasmi. Per molti \u00e8 un episodio leggendario e Nietzsche si sarebbe piuttosto limitato a fare vistose rimostranze e schiamazzi per i quali venne fermato e ammonito dalla polizia municipale. Alla luce delle testimonianze riferite da Davide Fino, proprietario dell'alloggio affittato da Nietzsche, a Karl Strecker (alla fine del 1888) e alla sorella del filosofo, Elisabeth (nel 1889), si dovrebbe distinguere il presunto episodio \"del cavallo\" dal \"crollo\" di Nietzsche. Il primo risalirebbe alla fine '88, mentre il secondo consisterebbe nella caduta dalla scalinata di piazza Carlo Alberto, dopo di che venne accompagnato a casa e \"giacque due giorni sul divano, sempre parlando concitatamente da solo o scrivendo\".\nLe cause non sono mai state chiarite con certezza, ma sono state ipotizzate diverse possibilit\u00e0 come la MELAS o un meningioma, di cui tre probabili: neurosifilide, diagnosi dell'epoca; psicosi maniaco-depressiva e avvelenamento cronico da mercurio (farmaco anti-sifilitico usato prima dell'avvento degli antibiotici); una serie di ictus con paralisi e demenza vascolare: ad esempio l'arteriopatia cerebrale genetica, o CADASIL, una demenza ereditaria causata da micro-infarti cerebrali multipli subcorticali.\nLa CADASIL \u00e8 considerata l'ipotesi accreditata poich\u00e9 \u00e8 una sindrome ereditaria solamente per via paterna, e occorre ricordare che la famiglia materna era sana, mentre sia il padre sia il nonno di Nietzsche morirono per una malattia cerebrale non identificata.\nSecondo alcuni, in un ambito meno medico e pi\u00f9 filosofico, la concausa che lo spinse al crollo fu l'enorme sforzo creativo cui si sottopose negli anni precedenti, nonostante la salute che si stava deteriorando.\nSempre nello stesso periodo, Nietzsche scrive delle lettere ad amici e conoscenti che sono solitamente classificate sotto il nome di \"Biglietti della follia\": in essi la sua crisi mentale appare ormai in uno stato avanzato, anche se lo stile non \u00e8 affatto diverso da quello classico. Uno dei biglietti \u00e8 indirizzato al re d'Italia Umberto I di Savoia, suo coetaneo (moriranno lo stesso anno) che Nietzsche apostrofa come \"mio figlio\", forse a causa di una leggera somiglianza fisica.\nViene ricoverato dall'amico Franz Camille Overbeck, teologo protestante e suo ex insegnante, a causa del suo stato alterato, che passava da momenti di esaltazione a tristezza profonda, prima in una clinica psichiatrica a Basilea (Svizzera) in cura dal dottor Wille, che gli diagnostica una \"paralisi progressiva\" di incerta origine e ipotizza per la prima volta la sifilide sulla base probabilmente di dati anamnesici erronei (l'affermazione del confuso Nietzsche di aver contratto \"due volte\" la lue nel 1866 probabilmente confondendosi con il colera, che ritenne anni addietro d'aver contratto appunto due volte, e l'anisocoria pupillare ereditata dalla madre e presente dall'infanzia, che i medici scambiarono per il segno neurologico sifilitico detto pupilla di Argyll Robertson); viene trasferito poi dalla madre a Naumburg (Assia, Germania), poi a Jena, in clinica dal dottor Otto Binswanger (esperto di paralisi e demenza, il quale conferma la diagnosi di Wille) e nella casa della madre (1890), per esser assistito da lei stessa e da due infermieri. La sorella Elisabeth tenter\u00e0 poi di nascondere la diagnosi ipotizzata in manicomio attribuendo la follia a uso di sonniferi e altri farmaci, come morfina, oppio e cloralio assunti per l'emicrania negli anni precedenti.\nNei primi tempi pare abbastanza lucido, ma irritabile e senza pi\u00f9 interesse per la filosofia e la scrittura, che pare non comprendere. Dopo il suicidio del marito (giugno 1889), la sorella Elisabeth F\u00f6rster Nietzsche ritorna dal Paraguay nel 1893 e decide di occuparsi del fratello e della sua opera. Gi\u00e0 dal 1892 Nietzsche gradualmente perde la memoria, e non riconosce le persone, salvo certi momenti di lucidit\u00e0.\nNietzsche trascorre il suo tempo in un mutismo quasi totale, passeggiando con amici o suonando il pianoforte, fino all'aggravarsi delle condizioni fisiche (numerose paralisi, forse accentuate dalle eccessive dosi di farmaci per tenere sotto controllo gli attacchi di follia); talvolta parla con gli ospiti, ma \u00e8 assente e i suoi ragionamenti spesso confusi. Nel 1893 perde l'uso delle gambe, ed \u00e8 costretto a spostarsi con una sedia a rotelle, mentre dal 1894 soffre di perdita della parola, indici di danni cerebrali e spinali diffusi, anche se Sax racconta di una visita di un amico a Nietzsche nel 1899 in cui, secondo la testimonianza, il filosofo era ancora in grado di comunicare, in certi momenti, e non era incosciente, anche se poco reattivo, almeno fino all'ultimo anno di vita (pur all'oscuro del grande dibattito che i suoi scritti cominciavano a suscitare in Europa). Dopo il 1895 visse in stato semi-catatonico, rispondendo solo se sollecitato dalla sorella o dai familiari. Nel 1897 muore di tumore la madre, e nel 1898 e 1899 \u00e8 colpito nuovamente da ictus, come gi\u00e0 anni prima.\nRudolf Steiner descrive ne \"La mia vita\" l'incontro con il filosofo avvenuto nel 1896 e da lui definito come \"ottenebrato\". In quell'incontro egli afferm\u00f2 di essere riuscito a percepire \"chiaroveggentemente\", secondo le sue teorie pi\u00f9 tarde di matrice antroposofico-teosofica, il corpo eterico parzialmente distaccato dal corpo fisico nella zona del capo.\nTrasferitosi nel 1897 assieme a Elisabeth nella casa di Weimar (Turingia, Germania), dove la sorella ha fondato il \"Nietzsche-Archiv\" (a cui collabora un giovane Rudolf Steiner), vi muore di polmonite il 25 agosto 1900. Nonostante il suo dichiarato e profondo ateismo, per volont\u00e0 di parenti e amici viene seppellito con cerimonia religiosa nel cimitero di R\u00f6cken.\nQuanto la malattia abbia influenzato il pensiero filosofico di Nietzsche \u00e8 materia di discussione fra gli studiosi da sempre. La natura della sua follia rimane ancora parzialmente un mistero, data la plausibilit\u00e0 di tutte le ipotesi. Nei frammenti teorizzava l'autodistruzione della reputazione tramite una follia volontaria come una forma di ascesi superiore. Come molti hanno ipotizzato, la causa del collasso nervoso, come detto anche prima, fu forse l'enorme tensione, insopportabile per la sua mente, dovuta allo sforzo creativo e filosofico svolto negli anni precedenti, come accenna egli stesso in un famoso aforisma: \nPensiero.\nLa filosofia di Nietzsche prende le mosse dal suo complesso retroterra culturale, specialmente di filologo classico, ammiratore della tragedia greca e poi entusiasta estimatore della nuova musica post-romantica di Wagner, della quale si fa promotore sul piano estetico e filosofico, scorgendo in essa una spinta per la rinascita dello spirito tedesco. A ci\u00f2 si connette strettamente un intenso studio delle filosofie presocratiche, ad esempio quella di Eraclito, e una loro affermazione rispetto all'egemonia tradizionale dell'impianto socratico-platonico.\nFondamentale per la formazione del giovane Nietzsche \u00e8 altres\u00ec la lettura, nel 1866-67, de \"Il mondo come volont\u00e0 e rappresentazione\" di Schopenhauer, incontro definito dal filosofo \"caso divino\". Cos\u00ec, in una riflessione registrata in una pagina autobiografica, Nietzsche ricorda la prima lettura del capolavoro schopenhaueriano: \nFase tragica e wagneriana.\nApollineo e dionisiaco.\nNella sua prima vera opera di argomento filosofico, \"La nascita della tragedia\" (1872), la tragedia greca viene vista come la massima espressione dello slancio vitale o \"spirito dionisiaco\", istintivo e irrazionale, che si coniuga e nello stesso tempo si contrappone a quello apollineo, che rappresenta l'ordine e la razionalit\u00e0. Il pensiero apollineo e quello dionisiaco sono perci\u00f2 cos\u00ec definiti:\nNe \"La nascita della tragedia\", Nietzsche individua per la prima volta in Socrate il corruttore della tragedia attica, e nella sua influenza sul tragediografo Euripide l'origine del prevalere dello spirito apollineo su quello dionisiaco, espresso dalla vecchia tragedia di Sofocle ed Eschilo. La corruzione dello spirito tragico \u00e8 da Nietzsche considerata come l'originaria decadenza cui si deve una visione astratta e intellettualizzante della vita e della morale, determinata dall'\"intellettualismo etico\" socratico.\nAltrettanto forte \u00e8 l'avversione di Nietzsche nei confronti di Platone, che egli considera autore di una concezione del mondo fondata sull'idealit\u00e0 metafisica e sul disprezzo nei confronti della realt\u00e0 tangibile. Da Platone egli ritiene esser nata quella continuit\u00e0 ideologica che lega Parmenide a Platone e poi Plotino, il cristianesimo (definito \"platonismo per il popolo\") fino all'idealismo tedesco dell'Ottocento.\nNietzsche attacca, quindi, i tradizionali valori fondamentali della societ\u00e0 (della metafisica, del Cristianesimo, della democrazia, del nazionalismo e del Socialismo), sostenendo la natura meramente metaforica e prospettica di qualsiasi principio trascendente e della stessa morale, cos\u00ec come di ogni concezione tradizionale. Il suo obiettivo era di smascherare la falsit\u00e0 e l'ipocrisia del sistema culturale su cui si fondava l'Europa dei suoi tempi e in particolare il mondo germanico, ma tutta la storia dell'Occidente \u00e8 vista come un lungo processo di decadenza dell'uomo, come negazione della vita, quando invece l'affermazione della libert\u00e0 avrebbe dovuto essere il destino dell'uomo.\nI grandi valori della cultura occidentale, quali la verit\u00e0, la scienza, il progresso, la religione, sono cos\u00ec da smascherare nella loro mancanza di fondamento e nella loro natura di mera finzione. C'\u00e8 nell'uomo una sostanziale paura verso la creativit\u00e0 della vita e la volont\u00e0 di potenza, che produce valori collettivi sotto la cui giurisdizione la vita viene disciplinata, regolata, schematizzata.\nUn tale nichilismo \u00e8 tuttavia soggetto, nelle opere di Nietzsche, a una caratterizzazione pi\u00f9 profonda e problematica, che egli giunge a delineare in due aspetti fondamentali. La prima forma di nichilismo, il nichilismo passivo (di cui un esempio \u00e8 ravvisato in Schopenhauer) coincide con la perdita di fiducia dell'uomo europeo verso i valori della propria civilt\u00e0; coincide con la \"diminuzione vitale\", caratterizzata diversamente come \"perversione della volont\u00e0 di potenza\". Con nichilismo attivo, invece, Nietzsche intende l'atteggiamento che, fattosi forte di una demolizione dei vincoli metafisici che sopprimevano la forza vitale, si propone come creatore di nuove tavole di valori attraverso la loro \"trasvalutazione\".\nDeve tenersi presente che le determinazioni che portano Nietzsche al nichilismo derivano dal convincimento della necessit\u00e0 del distacco oggettuale e relazionale che portano da un lato all'affermazione non di un valore determinato ma di valori fluenti che sono alla base della trasvalutazione e che dall'altro consentono nell'analisi della oggettivit\u00e0 di disceverare l'oggetto e l'altro ma nello stesso tempo di racchiudere il pensiero in s\u00e9 stesso a realizzare proprio attraverso tale distacco la volont\u00e0 di potenza.\n\u00c8 attraverso tale chiusura del pensiero in s\u00e9 stesso che viene determinato il nichilismo di Nietzsche anche in quanto costituente la scissione dell'interno dall'esterno e attraverso cui si realizza la possibilit\u00e0 di cogliere l'opposizione dicotomica nel pensiero tra razionale in quanto sistematico e irrazionale in quanto nichilistico e distruttivo, rispetto alla quale dinamica si coglie una prospettiva della distinzione e del pari operativismo di nichilismo esteriore e di nichilismo interiore, processo in cui il nichilismo interiore correlato, tramite il dionisiaco, all'istinto ossia alla soddisfazione pone nello stesso tempo la relazione alla volont\u00e0 di potenza fattori che si relazionano all'esaltazione del dionisiaco come irrazionale anche in quanto fattore non comprimibile e dunque enucleante appieno la possibilit\u00e0 di realizzare la volont\u00e0 di potenza.\nDa tale aspetto fondamentale di Nietzsche connotante il distacco oggettuale e la relazione con l'altro deriva anche il suo apprezzamento, da un lato, della caratteristica della assenza di compassione, che \u00e8 uno dei fondamenti a base della trasvalutazione e che se non cos\u00ec fondata entrerebbe in contraddizione con il suo nichilismo e dall'altro il suo apprezzamento per i passi biblici e per l'ebraismo che si fondano sulla giustizia divina e in particolare sulla legge dell'\"occhio per occhio e dente per dente\" cui si unisce appunto quel distacco alla cui base vi \u00e8 un'assenza di affettivit\u00e0 che consente l'affermazione del valore del momento in rispondenza alla volont\u00e0 di potenza e alla necessit\u00e0 di esistenza dell'esterno anche come altro-soggetto.\nL'uomo, per Nietzsche, ha dovuto illudersi per dare un senso all'esistenza, in quanto ha avuto paura della verit\u00e0, non essendo stato capace di accettare l'idea che \"la vita non ha alcun senso\", che non c'\u00e8 nessun \"oltre\" di essa e che va vissuta con desiderio e libero abbandono pieno di \"fisicit\u00e0\". Se il mondo avesse un senso e se fosse costruito secondo criteri di razionalit\u00e0, di giustizia e di bellezza, l'uomo non avrebbe bisogno di auto-illudersi per sopravvivere, costruendo metafisiche, religioni e morali. L'umanit\u00e0 occidentale, passata attraverso il cristianesimo, percepisce ora un senso di vuoto, trova che \"Dio \u00e8 morto\", cio\u00e8 che ogni costruzione metafisica vien meno davanti alla scoperta che il mondo \u00e8 un caos irrazionale. Fino a che non sorger\u00e0 l'Oltreuomo, cio\u00e8 un uomo in grado di sopportare l'idea secondo cui l'Universo non ha un senso, l'umanit\u00e0 continuer\u00e0 a cercare dei valori assoluti che possano rimpiazzare il vecchio dio (inteso come qualsiasi tipo di realt\u00e0 ultraterrena e non come semplice entit\u00e0 quale potrebbe essere il Dio cristiano); dei sostituti idolatrici quali, ad esempio, lo Stato, la scienza e il denaro.\nLa mancanza, per\u00f2, di un senso metafisico della vita e dell'universo fa rimanere l'uomo nel nichilismo passivo, o disperazione nichilista. \u00c8 tuttavia possibile uscire da tale nichilismo comprendendo questa visione e riconoscendo che \u00e8 l'uomo stesso la sorgente di tutti i valori e delle virt\u00f9 della volont\u00e0 di potenza (nichilismo attivo). L'uomo, ergendosi al di sopra del caos della vita, pu\u00f2 generare propri significati e imporre la propria volont\u00e0. Chi riesce a compiere questa impresa \u00e8 l'Oltreuomo, cio\u00e8 l'uomo che ha compreso che \u00e8 lui stesso a dare significato alla vita. Attraverso le tre metamorfosi dello spirito, di cui parla nel primo discorso del testo \"Cos\u00ec parl\u00f2 Zarathustra\", Nietzsche mostra come il motto \"Tu devi\" vada trasformato dapprima nell'\"Io voglio\", e infine in un sacro \"Dire di s\u00ec\", espresso dalla figura del fanciullo giocondo.\nOvviamente il nichilismo attivo non giustifica i modelli valoriali proposti nel corso dei secoli per dare senso alla realt\u00e0, poich\u00e9 questi non sono altro che il frutto dello spirito apollineo e, pertanto, non corrispondono all'effettiva essenza dell'uomo, che \u00e8 dionisiaco, ossia legato inscindibilmente a quei \"valori\" (vitalit\u00e0, potenza) intrinseci alla sua natura terrena:\nPer una rinascita del tragico in Germania.\nNel primo testo filosofico di Nietzsche \"La nascita della tragedia\" del 1872, che \u00e8 anche una messa a fuoco della sua cultura classica e della mitologia greca, egli concentra la sua attenzione sulle origini del teatro nell'antica Grecia. Si serve di e teorizza perci\u00f2 due concetti-base, che diverranno poi \"ideologici\" per lo stesso autore e portatori di numerosi valori, lo spirito dionisiaco e lo spirito apollineo. Il dionisiaco (dal dio Dioniso) in quanto \"ebbrezza\" rappresenta l'elemento dell'affermazione della vita, della spontaneit\u00e0, dell'istinto umano, della giocosit\u00e0 e raffigurer\u00e0 nelle successive opere la volont\u00e0 di potenza. \u00c8 l'impulso che esprime la forza vitale propria dell'oltreuomo nella sua totale libert\u00e0, l'ebbrezza che trova la sua manifestazione pi\u00f9 compiuta nella musica e nella danza.\nIl \"dionisiaco\" gioca dialetticamente con il proprio contraltare, l'\"apollineo\", ovvero l'armonia delle forme e del vivere. Quando Dioniso vive \u00e8 Apollo a dormire, viceversa quando Apollo si rappresenta ed \u00e8 in superficie, Dioniso \u00e8 \"sotterraneo\". Il dionisiaco \u00e8 un continuo ciclo \"vita-morte-vita\", attraverso il quale tutte le arti sono state create e si sono modificate. L'apollineo \u00e8 la luce del giorno razionalizzata nell'arte plastica degli scultori dell'epoca classica. L'\"apollineo\" rappresenta anche la \"ratio\" umana che porta equilibrio nell'uomo, che \u00e8 capace di concepire l'essenza del mondo come ordine e che lo spinge a produrre forme armoniose rassicuranti e razionali. Senza di esso, nell'uomo ci sarebbe un'esplosione di emozioni incontrollate e bisognose di essere controllate.\nMolto complesso \u00e8 lo studio che il filologo Nietzsche fa delle arti greche e della tragedia in particolare. Nel \"ditirambo\" del coro tragico greco era insito lo spirito dionisiaco (Nietzsche lo chiama appunto \"ditirambo dionisiaco\"). Nella parola come sempre Nietzsche ricerca la chiave per l'interpretazione della realt\u00e0 e per portare alla luce ci\u00f2 che i concetti hanno di arcano dentro. In quanto filologo, ancor prima che filosofo, \u00e8 sempre il \"verbo\" il suo primo amore. Dal ditirambo, che \u00e8 il nucleo del \"coro\", al testo poetico in cui \u00e8 scritto il dramma, si svolge la continua alternanza dei due d\u00e8i greci Apollo e Dioniso, fino alla suprema e sublime armonia.\nL'analisi delle origini della tragedia greca, scorre lungo il testo nietzschiano attraversando tutta la storia di questo lungo percorso, da Archiloco a Euripide, passando per Eschilo e Sofocle fino alla sua stessa fine: la morte della tragedia avvenne per mano di Socrate ovvero di ci\u00f2 che il filosofo ha rappresentato per la grecit\u00e0 e le sue espressioni artistiche.\nMa come la tragedia ebbe origine dalla musica, Nietzsche auspica che allo stesso modo possa rinascere. Da qui la critica profonda e sentita all'\"Opera\", in quanto genere artistico in cui vivono inconciliabili contraddizioni di carattere estetico e filosofico. Forte \u00e8 l'esortazione del filosofo al musicista Richard Wagner - al quale era dedicata l'opera - e ad altri non specificati artisti contemporanei affinch\u00e9 ritrovino e ridestino l'ebbrezza dionisiaca insita nella musica e su di essa, assieme al mito tragico, inaugurino una nuova epoca tragica: \nFase illuministica.\nContro Socrate, Platone e cristianesimo.\nSecondo Nietzsche la decadenza \u00e8 il rifiuto dell'amore per la vita e della creativit\u00e0, della spontaneit\u00e0 del vivere naturale e nello stesso tempo \"tragico\", dunque dello spirito dionisiaco. Per lui colui che per primo ha condizionato negativamente la civilt\u00e0 occidentale verso questo annullamento della vita \u00e8 stato Socrate: l'errore di Socrate \u00e8 di aver sostituito alla vita il \"pensare alla vita\" e la conseguenza di ci\u00f2 \u00e8 il non-vivere.\nSocrate ritiene che la ragione sia l'essenza dell'uomo e che le passioni, residuo di animalit\u00e0, possano e debbano essere dominate. Per Socrate una vita fondata sulla ragione \u00e8 una vita felice, mentre una vita dominata dalle passioni \u00e8 destinata a dolorosi conflitti e turbamenti. Anche Platone ha indirizzato la vita verso un mondo astratto e irreale, e in questo processo di decadenza si inserisce poi il Cristianesimo. Quest'ultimo ha prodotto un modello di uomo malato e represso, in preda a continui sensi di colpa che avvelenano la sua esistenza, dettati dal motto cristiano del continuo pentimento e della richiesta implorata di salvezza e perdono.\nPerci\u00f2 l'uomo cristiano, al di l\u00e0 della propria maschera di serenit\u00e0, \u00e8 psichicamente tormentato, nasconde dentro di s\u00e9 un'aggressivit\u00e0 rabbiosa contro la vita ed \u00e8 animato da risentimento contro il prossimo. Nietzsche crea in questo periodo le metafore del guerriero e del sacerdote: il primo rappresenta il manifestarsi della volont\u00e0 di potenza, il secondo invece, timoroso dei propri mezzi, costituisce il \"sottomesso\" che a una morale dei forti, antepone una morale dei deboli, facilmente accessibile, che costituisce la negazione vera e propria dell'incondizionata gioia di vivere.\nPi\u00f9 che con la figura di Ges\u00f9 (verso cui manifesta simpatia, considerandolo un \"santo anarchico, sia pure un po' idiota\") Nietzsche \u00e8 polemico contro il Cristianesimo, in quanto religione dei \u00abpoveri di spirito\u00bb, fondata sul risentimento e sulla cattiva coscienza. L'idiozia del Cristo non deve per\u00f2 caricarsi di una sola accezione negativa: \"idiota\" \u00e8 l'individuo che non partecipa della collettivit\u00e0, del \"modus intellegendi\" condiviso, e sposta la sua attenzione verso la propria interiorit\u00e0 abbandonando la realt\u00e0. Il filosofo accusa la religione cristiana di creare questo equivoco e di essere uno pseudo-umanesimo, colpevole di \u00abagire pietosamente verso tutti i malriusciti e i deboli\u00bb. Opponendosi alla vera filantropia e all'aggressivit\u00e0 naturale della lotta per l'esistenza: \u00abI deboli e i malriusciti devono perire, questo \u00e8 il principio del nostro amore per gli uomini.\u00bb Egli contesta soprattutto il fatto che \u00abl'individuo fu considerato dal cristianesimo cos\u00ec importante, posto in modo cos\u00ec assoluto, che non lo si pot\u00e9 pi\u00f9 sacrificare, ma la specie sussiste solo grazie a sacrifici umani\u00bb. A questo proposito afferma anche che \u00ab\"L'uomo \u00e8 cattivo\", cos\u00ec parlano con mio conforto i pi\u00f9 saggi. Ah se fosse pur vero anche oggi! Giacch\u00e9 il male \u00e8 la migliore energia dell'uomo\u00bb. Nonostante questo, Nietzsche dichiara relativi e falsi i concetti di bene e male, che dovranno essere superati, in quanto \u00abquel che si fa per amore, \u00e8 sempre al di l\u00e0 del bene e del male.\u00bb\nIn \"Cos\u00ec parl\u00f2 Zarathustra\" egli dichiara invece: \nDa ci\u00f2 la proposta di Nietzsche di una trasmutazione o inversione dei valori. Si proclama egli stesso il \"primo immoralista\" della storia; egli non intende tuttavia proporre l'abolizione di ogni valore o l'affermazione di un tipo di uomo in preda al gioco sfrenato degli istinti, ma contrappone ai valori antivitali della morale pessimistica tradizionale una nuova tavola di valori a misura del carattere terreno dell'uomo. Per Nietzsche l'uomo \u00e8 nato per vivere sulla Terra, la sua esistenza \u00e8 interamente corpo, realt\u00e0 sensibile. Infatti Zarathustra afferma: \"io sono corpo tutto intero e nient'altro\". L'anima, secondo Nietzsche, \u00e8 solo un'immagine metaforica e semplicistica della ricchissima variet\u00e0 di desideri, inclinazioni e sensazioni che attraversano il corpo in ogni istante: questa rivendicazione della natura terrestre dell'uomo \u00e8 implicita nell'accettazione totale della vita che \u00e8 propria dello spirito dionisiaco e dell'immagine dell'oltreuomo. La Terra non \u00e8 pi\u00f9 l'esilio e il deserto dell'uomo, ma la sua dimora gioiosa.\nPeriodo illuministico.\nSecondo Eugen Fink, che per primo ha parlato dell'\"Illuminismo di Nietzsche\" questo percorso, che inizia con \"Umano, troppo umano\" (1878-1880), coincide con l'avvento della scrittura aforistica, e risulta caratterizzato dal ripudio dei vecchi maestri, come Schopenhauer e, in particolare, Wagner. Nietzsche rinnega la stima e l'amicizia personale con il musicista, di cui tanto aveva ammirato \"L'Anello del Nibelungo\" e il \"Tristano e Isotta\", in quanto simboli dell'umana lotta nel tentativo di convivere con i propri impulsi annullandosi nella materia, al di fuori di qualsiasi concetto religioso. Ora lo accusa di essere diventato un tipico decadente, che con il \"Parsifal\" ricade nel pi\u00f9 becero misticismo cristiano, quale ridicola rappresentazione di un mondo fasullo e immaginario.\nIn questo periodo, il filosofo abbandona la \"metafisica dell'artista\" (anche questa una definizione del sopracitato Fink), per privilegiare la scienza. Considerer\u00e0 l'arte come il residuo di una cultura mitica. Il redentore della cultura non sar\u00e0 pi\u00f9 l'artista o il genio (come invece pensava Wagner) ma il filosofo educato \"alla scuola della scienza\". Sar\u00e0 illuminista, nel senso che si trover\u00e0 impegnato in un'opera di critica della cultura tramite la scienza, che egli ritiene sia un metodo di pensiero, piuttosto che un insieme di tutte le scienze particolari. Un metodo critico di tipo storico e genealogico, perch\u00e9 non esistono realt\u00e0 immutabili e statiche, ma ogni cosa \u00e8 l'esito di un processo che va ricostruito.\nI concetti base di questo periodo sono lo \"spirito libero\" e la \"filosofia del mattino\". Lo spirito libero si identifica con il viandante, cio\u00e8 con colui che grazie alla scienza riesce a emanciparsi dalle tenebre del passato, inaugurando una filosofia del mattino che si basa sulla concezione della vita come transitoriet\u00e0 e come libero esperimento senza certezze precostituite.\nFase nichilistica.\nL'ultima fase \u00e8 caratterizzata dai concetti pi\u00f9 celebri della sua filosofia: nichilismo attivo, relativismo, oltreuomo, trasvalutazione dei valori, eterno ritorno e volont\u00e0 di potenza.\nMorte di Dio.\nL'affermazione della libert\u00e0 e della spontaneit\u00e0 presuppone il superamento dei condizionamenti, delle regole, degli obblighi derivanti dalle credenze religiose o comunque dal riferimento a entit\u00e0 metafisiche. Ma comporta anche una conseguenza che pochi hanno la forza sufficiente per affrontare: assumersi la piena e definitiva responsabilit\u00e0 di ogni decisione, di ogni azione. Ogni comportamento \u00e8 soggetto a una decisione individuale in quanto non esistono pi\u00f9 valori trascendenti sui quali appiattirsi in modo conformistico. I contemporanei di Nietzsche dimostrano in mille circostanze di non essere pi\u00f9 guidati dalla fede come poteva accadere agli uomini del Medioevo ma, per non essere obbligati ad affrontare le proprie responsabilit\u00e0, non vogliono riconoscerlo neppure di fronte a s\u00e9 stessi.\nCelebre \u00e8 la figura dell'\"uomo folle\" (\"der tolle Mensch\") ne \"La gaia scienza\", che gira in pieno giorno con una lanterna accesa, urlando \"Cerco Dio!\", attirandosi cos\u00ec lo scherno dei presenti. Alla richiesta di spiegazioni l'uomo afferma che \"Dio \u00e8 morto\", ovvero che nessuno crede pi\u00f9 veramente. Ma nell'atto stesso di compiere questa affermazione si trova di fronte allo scetticismo e all'indifferenza, quando non alla derisione. Egli stesso si definisce come il \"testimone\" di un omicidio compiuto dall'intera umanit\u00e0. E allora: \"Vengo troppo presto\" egli ammette, poich\u00e9 gli uomini non sono ancora pronti ad accettare questo cambiamento epocale. I valori tradizionali sono sempre pi\u00f9 pallidi, sempre pi\u00f9 estranei alla coscienza, ma i nuovi valori, quelli della gioiosa accettazione della vita e della fedelt\u00e0 alla terra, sono ancora al di l\u00e0 dell'orizzonte: \"Questo enorme evento \u00e8 ancora per strada e sta facendo il suo cammino\".\nL'annuncio della morte di Dio ha una straordinaria efficacia retorica e forse anche per questo non \u00e8 stato sempre compreso a fondo: taluni interpreti si sono limitati a leggerlo come l'ennesimo attacco al Cristianesimo e non ne hanno percepito la profondit\u00e0 e la complessit\u00e0. Infatti Nietzsche con questa affermazione intende annunciare la fine di ogni realt\u00e0 trascendente, indipendentemente dal culto che predichi tale realt\u00e0. Egli considera ci\u00f2 come il compimento di un processo nichilistico necessario, le cui radici si ritrovano nell'atto di omissione e di oblio del dionisiaco, che ha consentito all'apollineo, nel corso della secolarizzazione, di trovare modelli metafisici ragionevoli, capaci di giustificare il \"senso dell'essere\", ma che prima o poi, secondo l'autore tedesco, avrebbero dovuto fare i conti con la vera essenza vitale della natura umana, quale, appunto, il dionisiaco, ossia ci\u00f2 che lega alla terra e alla vita.\nNietzsche \u00e8 anche considerato, e non senza buoni motivi, come uno dei precursori dell'esistenzialismo ateo moderno per alcuni elementi etici che lo anticipano, per quanto questo si caratterizzi per aspetti di pessimismo esistenziale che in Nietzsche sono in gran parte assenti.\nOltreuomo e volont\u00e0 di potenza.\nNietzsche, radicalizzando il \"\"plus\" man\" emersoniano e la critica emersoniana del culto degli eroi di Carlyle, ma ispirandosi anche al \"Singolo\" di Kierkegaard e all\"'Unico\" di Max Stirner, propugna l'avvento di un nuovo tipo di uomo, individualista e capace di liberarsi dai pregiudizi e dai vecchi schemi, di smascherare con il metodo genealogico l'origine \"umana troppo umana\" dei valori, nonch\u00e9 di farsi consapevole creatore di valori nuovi: l'oltreuomo. Non sarebbe corretto definire un uomo del genere \"superuomo\": \"super\" indica \"sopra\", quindi \"super-uomo\" vuol dire \"colui che \u00e8 sopra gli uomini\" e li schiaccia. Secondo l'interpretazione di Gianni Vattimo, introdotta nel suo testo \"Il soggetto e la maschera\", il termine \"oltre-uomo\", \"colui che ha superato l'uomo ed \u00e8 andato \"oltre\" la sua condizione\", rispecchia meglio il concetto espresso dal filosofo di R\u00f6cken, oltre a essere la traduzione letterale del tedesco \"\u00dcbermensch\", mentre \"super-uomo\" dovrebbe essere tradotto come \"Oben-Mensch\".\nL'interpretazione di Gianni Vattimo \u00e8 per\u00f2 contestata dal filosofo Domenico Losurdo, il quale contesta Nietzsche affermando esplicitamente che egli appoggiasse una societ\u00e0 schiavistica comandata dal Superuomo aristocratico, talvolta argomentando che gli schiavi venivano trattati meglio dei moderni operai e accusandolo anche di appoggio all'eugenetica. Questa moralit\u00e0 aristocratica degli scritti degli ultimi anni, accreditata soprattutto dal nazismo, \u00e8 spesso invece considerata, dalla maggioranza dei commentatori, come una metafora della superiorit\u00e0 dell'uomo-filosofo sull'uomo comune, anzich\u00e9 come una reale proposta di societ\u00e0 tradizionale, come intesa sia da filosofi di sinistra, come Losurdo stesso, sia da pensatori di estrema destra come Julius Evola e Alfred Baeumler, sia da intellettuali critici come Gilbert Keith Chesterton, che interpretano Nietzsche in maniera letterale. L'interpretazione letterale di testi che fanno cos\u00ec ampio uso di metafore, come quella di Nietzsche difensore dello schiavismo, \u00e8 stata invece contestata da molti studiosi e pensatori che si sono definiti \"nietzscheani\", come Michel Onfray. Pi\u00f9 che di precursore del nazismo e sostenitore di una societ\u00e0 che sottometta i deboli, da molti critici \u00e8 invece visto come un elitario indifferente e aristocratico.\nL'oltreuomo, secondo la comune interpretazione (Vattimo, Colli, Montinari), non schiaccia invece gli altri ma procede al di l\u00e0 delle convenzioni e dei pregiudizi che attanagliano l'uomo. Esso ha dei valori differenti da quelli della massa degli uomini, quella massa che ha aderito alla filosofia dei sacerdoti e degli imbonitori per farsi schiava di essi. Egli solo \u00e8 in grado di non sostituire ai vecchi idoli quelli nuovi, ma fondare il nuovo mondo, e l'uomo attuale non \u00e8 altro che \"una corda tesa tra la scimmia e l'oltreuomo\" stesso, secondo le parole di Nietzsche. L'oltreuomo \u00e8 colui che ha compreso che \u00e8 lui stesso a dare significato alla vita e fa sua la cosiddetta \"morale aristocratica\" che \"dice s\u00ec\" alla vita e al mondo. L'oltreuomo \u00e8 discepolo di Dioniso poich\u00e9 accetta la vita in tutte le sue manifestazioni, nel piacere del divenire inteso come alternanza di vita e morte, gioia e dolore. Affronta la vita con \"pessimismo coraggioso\", unisce il fatalismo (\"amor fati\") alla fiducia e si \u00e8 liberato dai logori concetti del bene e del male attraverso un'elitaria indifferenza a valori etici che considera morti.\nDi qui l'ammirazione di Nietzsche sia per la tragedia greca (\"in particolare Eschilo)\", quale mezzo educativo all'eroica tragicit\u00e0 della vita, sia per il prometeico istinto dell'uomo rinascimentale \"(l'uomo universale)\" che nella sua completezza teorica e pratica sapeva tendere oltre l'\"umano troppo umano\"; con una magnificenza creatrice, culturale e politica, che quell'impulso vitale, \"al di l\u00e0 del bene e del male\", comporta. Per lui, e ai suoi tempi, ancora incarnato in particolare da Napoleone e Goethe.\nPer l'oltreuomo ogni istante \u00e8 il centro del suo tempo di cui \u00e8 sempre protagonista. L'eterno ritorno, cio\u00e8 l'eterna ripetizione, \u00e8 la dottrina che Nietzsche mette a capo della nuova concezione del mondo e dell'agire umano. Per Nietzsche ogni momento del tempo, cio\u00e8 l'attimo presente, va vissuto in modo spontaneo, senza continuit\u00e0 con passato e futuro, perch\u00e9 passato e futuro sono illusori: infatti ogni momento si ripete identico nel passato e nel futuro, come un dado che, lanciato all'infinito (poich\u00e9 il tempo \u00e8 infinito), dar\u00e0 un numero infinito di volte gli stessi numeri, in quanto le sue scelte sono un numero finito. Il vero oltreuomo \u00e8, in conclusione, colui che danza - non pi\u00f9 in catene - liberamente e con leggiadria; \u00e8 lo spirito libero \"tout court\".\nEterno ritorno.\nNietzsche elabora un suo modo di intendere il tempo liberandolo dal trascendente e quindi dalla fiducia nell'avvenire. In \"Cos\u00ec parl\u00f2 Zarathustra\" (nel capitolo \"Della visione e dell'enigma\", \u00a72), Zarathustra (protagonista dell'opera) racconta di aver avuto una visione mentre scalava un monte. L'eterno ritorno dell'uguale, pi\u00f9 spesso detto soltanto eterno ritorno, significa che l'universo rinasce e rimuore in base a cicli temporali fissati e necessari, ripetendo eternamente un certo corso e rimanendo sempre s\u00e9 stesso.\nIn senso pi\u00f9 specifico, l'eterno ritorno \u00e8 uno dei capisaldi della filosofia di Friedrich Nietzsche. Il ragionamento che sta dietro al semplice \u2013 ma spesso incompreso \u2013 concetto di Nietzsche \u00e8 il seguente: in un sistema finito, con un tempo infinito, ogni combinazione si ripeter\u00e0 necessariamente infinite volte. Ad esempio, tirando infinite volte tre dadi a sei facce, ognuna delle 216 combinazioni comparir\u00e0 infinite volte. Mentre \u00e8 spiegato in termini poetici ne \"La gaia scienza\" e \"Cos\u00ec parl\u00f2 Zarathustra\", egli lo spiega in termini quasi scientifici nei \"Frammenti postumi\", e questa formulazione ha affascinato molti fisici e matematici successivi: \nMito dell'eterno ritorno nello \"Zarathustra\".\nNel capitolo dello \"Zarathustra\" intitolato \"La visione e l'enigma\", Nietzsche introduce sotto forma di mito il pensiero dell'eterno ritorno dell'uguale (gi\u00e0 evocato nel capitolo \"Della redenzione\", allorch\u00e9 Zarathustra si rifiuta di enunciare ci\u00f2 che insegna alla volont\u00e0, ossia il volere a ritroso), attraverso il dialogo tra il profeta e il nano, personificazione dello spirito di gravit\u00e0: \u00abTutte le cose diritte mentono. Ogni verit\u00e0 \u00e8 ricurva, il tempo stesso \u00e8 un circolo\u00bb \u00e8 l'opinione del nano. Questa prima interpretazione \u00e8 per\u00f2 giudicata come troppo superficiale (\u00abTu, spirito di gravit\u00e0! \u2013 replica infatti Zarathustra \u2013 non prendere la cosa troppo alla leggera!\u00bb) e portatrice di una generica professione di fede nella circolarit\u00e0 e insensatezza del tutto (nichilismo passivo). Nella seconda parte per\u00f2, Zarathustra espone la sua controinterpretazione della visione della \"porta carraia\" - dalla quale si dipartono le due \"strade infinite\", quella del passato e quella del futuro - che aggiunge caratteri essenziali alla prima interpretazione del nano. La novit\u00e0 di questa controinterpretazione consiste nel fatto che Zarathustra va a fondo e tocca l'argomento decisivo che pone il punto di svolta dal nichilismo passivo al nichilismo attivo. Non solo tutto ci\u00f2 che diviene deve essere gi\u00e0 stato vissuto, ma soprattutto la porta stessa, l'attimo presente, deve gi\u00e0 essere stata in passato. Si \u00e8 dunque raggiunto il piano di passaggio dal nichilismo passivo al nichilismo attivo, quindi dall'eterno ritorno come pensiero paralizzante, all'eterno ritorno come liberazione dal simbolico (viene confutata in parte la prima interpretazione del nano). L'attimo \u00e8 compreso nell'eterno circolo di passato e futuro.\nSuccessivamente, Zarathustra \u00e8 come ridestato dall'ululato di un cane che gli permette di cambiare scena. Egli vede il cane quasi chiedere aiuto vicino a un pastore, che \u00e8 come soffocato da un serpente, la cui testa esce dalla sua bocca. Il serpente, nello specifico, indica l'eterno ritorno ed \u00e8 come se il pastore fosse soffocato da questa concezione dell'eterno circolo del tempo. Un gesto fondamentale, fa tornare il sorriso sulle sue labbra, ormai non pi\u00f9 sofferenti, del pastore (\"mai prima al mondo aveva riso un uomo, come lui rise!\"): questi infatti aveva morso e staccato la testa al serpente, indicando cos\u00ec allegoricamente l'accettazione dell'eterno ritorno. \u00c8 importante sottolineare come l'accettazione dell'eterno ritorno sia dovuta a una decisione del pastore: se questi non avesse mai morso la testa al serpente, non sarebbe mai stato in grado di accettarlo e di istituirlo. Vi \u00e8 quindi un attimo in cui il pastore istituisce, cio\u00e8 vuole, il ripetersi eterno della vita e dell'istante.\nSolo se l'attimo che l'uomo vive \u00e8 immenso, cio\u00e8 ingloba in s\u00e9 tutto il suo significato, si pu\u00f2 volerlo sempre di nuovo. L'uomo che pu\u00f2 volere l'eterno ritorno \u00e8 un uomo felice, a cui la vita d\u00e0 attimi \u201cimmensi\u201d, come testimonianza piena di esistenza e significato. In quest'opera \u00e8 possibile vedere il ruolo di Nietzsche come \"difensore\" di un tempo qualitativo, qualificato nella sua densit\u00e0 dai contenuti vissuti. Famosa la definizione dell'\"imperativo categorico\" di Nietzsche: \"vivere in modo da poter desiderare di rivivere questa stessa vita in ripetizione eterna\". Correlata alla tematica dell'eterno ritorno e quindi al principio del movimento \u00e8 la trasvalutazione dei valori che da alcuni \u00e8 stata intesa come capovolgimento dei valori.\nIl capovolgimento reca in s\u00e9 l'affermazione di un valore ulteriore. Mentre la trasvalutazione \u00e8 legata al fluire del valore stesso senza preminenza di alcuno in particolare, e quindi al superamento del valore. Riprendendo Nietzsche quando parla di Eraclito, l'unico filosofo a cui si sente legato, afferma che il movimento reca in s\u00e9 la possibilit\u00e0 dell'annientamento. Tradotto in termini filosofici e legato questo concetto a quello caro a Nietzsche della trasvalutazione, non vi pu\u00f2 essere una morale n\u00e9 un valore assoluto ma valori istintuali che si annientano nel movimento. Se non fosse cos\u00ec si considererebbe Nietzsche un moralista o un idealista.\nComplessit\u00e0 del pensiero.\nLa particolarit\u00e0 del pensiero di Nietzsche, la sua unicit\u00e0, ha sempre generato nella critica degli interrogativi. Una delle domande che ci si \u00e8 posti nella storia della critica a Nietzsche \u00e8 la considerazione su qual \u00e8 il \"vero\" Nietzsche ovvero quale fosse il suo reale intento e cosa volesse comunicare nelle sue opere ovvero quanto di ci\u00f2 che ha lasciato \u00e8 filtrabile in maniera lucida separandolo dalla parabola discendente della sua malattia mentale.\nLa sua filosofia, infatti, \u00e8 in bilico tra la negazione totale della cultura e del pensiero occidentale (si veda la sua critica al razionalismo, importantissimo nella filosofia occidentale) e la creazione di un nuovo sistema di valori, incentrati sulla figura dell'Oltreuomo, sull'eterno ritorno e sulla volont\u00e0 di potenza. Nietzsche, infatti, voleva senza dubbio eliminare il campo da ogni \"mito\", che appartenesse alla morale religiosa (da lui definita \"morale dei vinti\") o alla filosofia, con i miti laici di progresso, razionalismo, positivismo e idealismo. Tuttavia \u00e8 lecito domandarsi se questa volont\u00e0 distruttrice dei valori sia solo fine a s\u00e9 stessa, frutto di un orientamento nichilista, o sia la base necessaria da cui far partire la creazione di un nuovo sistema di valori.\nLa filosofia di Nietzsche propone notevoli spunti di riflessione, che in parte spiegano la difficolt\u00e0 di quest'autore di essere pienamente compreso nel suo tempo, nell'Ottocento, e la sua successiva riscoperta nel XX secolo. \u00c8 il caso di ricordare che il Novecento vede l'arrivo alla ribalta di un esistenzialismo molto lontano da quello di Kierkegaard e che per molti aspetti Nietzsche \u00e8 un anti-Kierkegaard in aperta concorrenza con la sua visione del mondo. Lo \"scacco\" kierkegaardiano per Nietzsche diventa il pretesto per una via a una vittoria sul destino di cui l'Oltreuomo si fa profeta.\nIl pensiero di Nietzsche, se da un lato \u00e8 la negazione di quelle correnti di pensiero basate sull'ottimismo metafisico e deterministico dell'idealismo hegeliano \u00e8 anche contro l'ottimismo scientistico. Di esso era portatore il positivismo, con la sua idea di continuit\u00e0 del progresso. Incentrato il primo sul \"tutto \u00e8 bene\" perch\u00e9 \"cos\u00ec deve andare\" necessariamente, l'ideale di \"progresso\" del secondo gli suona ingenuo e falso.\nSotto un altro punto di vista, per quanto \"Il mondo come volont\u00e0 e rappresentazione\" sia uno dei testi chiave per la formazione di Nietzsche, egli ha poco della semplice considerazione pessimistica della realt\u00e0, propria di Schopenhauer. La sua filosofia, infatti, rifiuta ogni passiva accettazione della realt\u00e0, sia nel senso del \"tutto \u00e8 bene\" hegeliano e sia quella del \"tutto progredisce\" positivistico e neppure il \"tutto \u00e8 sofferenza\", di Schopenhauer. Essa, rivela piuttosto una sorta di titanismo romantico, ma in una nuova \"Weltanschauung\" (Visione del mondo) che \u00e8 post-romantica.\nIn Italia.\nNotevole importanza rivest\u00ec per Nietzsche il contatto con la cultura e l'ambiente italiani, che in pi\u00f9 di un'occasione fecero da stimolo alle sue riflessioni filosofiche. Nietzsche amava soggiornare in Italia, dove si recava spesso per curare i suoi malanni e dove sosteneva di ritemprarsi. Egli definiva il carattere italico come \u00abil pi\u00f9 fine\u00bb per la sua capacit\u00e0 di sapersi esprimere argutamente e con paradossi, \u00abil pi\u00f9 ricco\u00bb per la creativit\u00e0 e la variet\u00e0 delle scenografie urbane e \u00abil pi\u00f9 libero\u00bb dai condizionamenti metafisici e religiosi. In Italia Dio era gi\u00e0 morto prima, e in maniera pi\u00f9 definitiva, che altrove. Del genio italico diceva: \nNietzsche contrapponeva in particolare la cultura italiana a quella tedesca, ravvisando in quest'ultima un oscurantismo e un moralismo che, sorto con Martin Lutero e permeando di s\u00e9 l'et\u00e0 moderna, aveva finito per prevalere su Roma. \nNietzsche riteneva perci\u00f2 che la teologia protestante fosse peggiore di quella cattolica, ravvisando nella mentalit\u00e0 dei popoli meridionali, dalle radici essenzialmente elleniche, una maggiore attitudine all'ozio, un'apertura mentale agli aforismi e ai paradossi, nonch\u00e9 un'indulgenza verso le passioni e gli istinti. A Napoli speriment\u00f2 come la bellezza non \u00abaffascina tutta in un colpo, ma esercita una presa che si insinua lentamente\u00bb; Genova gli procur\u00f2 \u00abuna felicit\u00e0 malinconica vivere in mezzo a questa confusione di stradicciole, di voci: un'ebbrezza di vita\u00bb. Venezia lo indusse talmente a struggersi per la musica di Richard Wagner che \u00abquando cerco un'altra parola per musica, trovo sempre soltanto la parola Venezia\u00bb. A Roma si identific\u00f2 nel gesto donante, triste e inappagato, della statua del Tritone. A Firenze constat\u00f2 come il \u00abgrande stile\u00bb di Palazzo Pitti sarebbe rimasto ineguagliato dalle epoche successive della Controriforma, mentre di Torino tess\u00e9 l'elogio della pianificazione urbana e del nuovo stile emergente di architettura.\nNietzsche conobbe anche, a Basilea, durante un viaggio nel 1871, Giuseppe Mazzini, il capo dei repubblicani italiani, che gli fece un'ottima impressione. Era nota pure la sua ammirazione per Niccol\u00f2 Machiavelli e il suo \"Principe\". \u00c8 significativo che l'ultimo Nietzsche creativo, prima della malattia, lavorer\u00e0 a Torino fino alla sua crisi, che lo coglier\u00e0 proprio nella citt\u00e0 piemontese nel gennaio 1889, quando venne riportato in Germania (a Torino \u00e8 ancora visibile la targa che commemora la permanenza del filosofo in una casa del centro durante la scrittura di \"Ecce Homo\").\nPolitica.\nBench\u00e9 sostanzialmente poco interessato alla politica, Nietzsche espresse anche opinioni riguardanti la gestione dello Stato e della societ\u00e0. Nietzsche difende spesso i valori pagano-aristocratici contro quelli cristiano-democratici, in quanto per lui i valori cristiani rispecchiano una visione falsa e nichilistica della vita che porta alla corruzione e al disgregamento della societ\u00e0. Quindi \u00e8 stato avvicinato talvolta a un pensiero reazionario nostalgico. Tuttavia il fatto che egli detesti ogni organizzazione statale moderna, nonch\u00e9 il suo rifiuto dell'autorit\u00e0, lo hanno fatto considerare un filosofo antipolitico. Nietzsche pi\u00f9 che farsi politico denuncia tutti gli ideali politici del suo tempo. Egli \u00e8 stato spesso associato anche al pensiero anarchico e individualista.\nSebbene il filosofo tedesco abbia criticato l'anarchismo, il suo pensiero si dimostr\u00f2 influente per molti pensatori all'interno di quello che pu\u00f2 essere definito come movimento anarchico. \"C'erano molte cose che attiravano gli anarchici a Nietzsche: il suo odio per lo Stato, il suo disgusto per la condotta sociale irrazionale del \"gregge\", il suo anti-cristianesimo, la sua diffidenza nei confronti dell'effetto del mercato e dello Stato sulla produzione culturale, il suo desiderio superomista, ossia il desiderio di un nuovo essere umano che non doveva essere n\u00e9 padrone n\u00e9 schiavo e portatore di nuovi valori. Ci\u00f2 potrebbe essere il risultato dell'associazione, in questo periodo, tra le idee del filosofo e quelle di Max Stirner. L'associazione tra Nietzsche e l'anarchia dura tuttora, in alcuni ambienti filosofici, ad esempio in Michel Onfray.\nMolto discusso, come detto, \u00e8 l'uso fatto degli scritti di Nietzsche da parte del fascismo e del nazismo, basandosi sulle interpolazioni e le opere curate dalla sorella, nazista e antisemita convinta. Nietzsche fu l'unico vero filosofo che Benito Mussolini studi\u00f2 in maniera approfondita, restando da lui (oltre che da Stirner) fortemente ammaliato in giovent\u00f9. Dalla sua dottrina del superuomo egli trasse il senso da dare alla \"rivoluzione fascista\" che si sarebbe accinto a compiere di l\u00ec a poco. Adolf Hitler invece visitava spesso il museo di Weimar dedicato a Nietzsche, e si faceva ritrarre fotograficamente mentre ostentava la contemplazione del busto del filosofo e, nel 1943, regal\u00f2 a Mussolini un'edizione completa di lusso dell\"'opera omnia\" di Nietzsche.\nNel periodo fra le due guerre mondiali, alcuni nazisti impiegarono intensivamente vari espedienti per promuovere la propria ideologia, e segnatamente Alfred Baeumler nella sua interpretazione de \"La volont\u00e0 di potenza.\"\nLa vasta popolarit\u00e0 di Nietzsche tra i nazisti scatur\u00ec in parte dai deliberati sforzi di Elisabeth F\u00f6rster-Nietzsche, sorella del filosofo che ne cur\u00f2 le pubblicazioni dopo il suo tracollo psichico, divenendo peraltro a un certo punto un'aperta simpatizzante del partito nazionalsocialista (tanto che, quando nel 1935 mor\u00ec, il F\u00fchrer partecip\u00f2 ai suoi funerali).\nPer di pi\u00f9, Mazzino Montinari, nel corso della pubblicazione di opere postume di Nietzsche durante gli anni sessanta, scopr\u00ec che Elisabeth, \"creando\" \u2014 per cos\u00ec dire \u2014 \"La volont\u00e0 di potenza\" mediante l'attivit\u00e0 di revisione redazionale di frammenti postumi, ne aveva tagliato degli estratti, cambiato l'ordine, aggiunto titoli di sua invenzione, inserito passaggi di altri autori copiati da Nietzsche come se fossero stati scritti da Nietzsche stesso, e cos\u00ec via.\nIn definitiva si pu\u00f2 dire che il vero pensiero di Nietzsche consideri lo Stato come un idolo sostitutivo del vecchio Dio (per questo non formula una sua proposta politica per i contemporanei, come fece Karl Marx), quindi da uccidere anch'esso, perch\u00e9 sorga infine l'oltreuomo. A causa dell'associazione tra il nazismo e Nietzsche (derivante anche da alcuni passi de \"L'anticristo\" in cui esalta il forte sul debole), le sue opere saranno di fatto proibite in Germania Est sotto il regime comunista (1949-1990) e la tomba del filosofo abbandonata e dimenticata, fino al successivo restauro.\nOpinione sulla pena di morte.\nNietzsche contest\u00f2 il concetto filosofico di libero arbitrio e la funzione rieducativa della pena, considerando la morte del criminale come l'unico atto che restituisce dignit\u00e0 al suo gesto (come il suicidio nella morale greco-romana), assolvendolo dalla colpa e liberandolo dall'umiliazione del pentimento, imposto dalla morale cristiana: \nNe la \"Genealogia della morale\" (1887), Nietzsche sostenne che il valore della pena non debba essere quello di destare il senso di colpa n\u00e9 di rieducare il criminale, ma soltanto quello di punire in chiave extramorale \u00abun cagionatore di danni, un irresponsabile frammento di fatalit\u00e0\u00bb. Separando nettamente il diritto dalla morale, e ribaltando la prospettiva di Cesare Beccaria in chiave diametralmente opposta, Nietzsche consider\u00f2 positivamente la situazione in cui il criminale si senta moralmente sollevato dal proprio gesto allorch\u00e9 si trovi \u00abnell'impossibilit\u00e0 di avvertire come riprovevole la sua azione, la specie del suo atto in s\u00e9: vede infatti esercitata al servizio della giustizia esattamente la stessa specie di atti e quindi approvata, esercitata con tranquilla coscienza\u00bb\nAl momento per\u00f2 di esprimere un giudizio sull'applicazione pratica della pena capitale nel mondo a lui contemporaneo, egli sembra schierarsi contro, attaccando quello che non \u00e8 indice di energia spirituale dell'oltreuomo, ma un freddo rituale dello stato borghese, che egli giudica pi\u00f9 colpevole dell'assassino stesso: \nHegel.\nPer Hegel c'\u00e8 la Storia, per Nietzsche la genealogia. Nel pensiero di Nietzsche, nonostante il suo confronto con Hegel sia raramente esplicitato nelle opere, prevale una radicale contestazione dell'hegelismo: i pi\u00f9 rilevanti punti di distanza fra i due filosofi tedeschi possono essere individuati nel diverso atteggiamento nei confronti della dialettica, oggetto di una critica aggressiva da parte di Nietzsche, essendo vista da lui come una pretesa del pensiero di ridurre la caoticit\u00e0 della vita e del mondo entro categorie fisse e stabili, e in particolar modo in una visione sistematica della filosofia, che era invece un tratto centrale dell'opera di Hegel.\nNella sua seconda considerazione inattuale Nietzsche fa esplicito riferimento alla filosofia hegeliana come la maggior causa di una diffusa \"idolatria del fatto\" nella cultura tedesca. Per Nietzsche, infatti, il tentativo di categorizzare e insieme divinizzare il processo storico annienta la forza vitale propria di ogni uomo e veicola una concezione della storia epigonale e giustificatrice. La filosofia di Hegel \u00e8 ritenuta da Nietzsche un tradimento in danno alla vita, in quanto tentativo di fermare ci\u00f2 che non si pu\u00f2 fermare (la vita, dinamica per antonomasia) in un sistema di pensiero.\nAnalogo \u00e8 il suo giudizio nei confronti dei positivisti: rei di spiegare la realt\u00e0 mediante leggi meccanicistiche fisse, essi restano afflitti dallo stesso errore di Hegel ed epigoni. Nietzsche \u00e8 distante dal pensiero di Hegel anche in ordine alla supposizione hegeliana che esista una forza meramente razionale manifestantesi nella storia, che tratterebbe gli uomini come banali strumenti della propria \"astuzia\".\nNietzsche ripudia la \"tirannide della ragione sugli uomini\" (per usare le sue parole), per cui biasima Socrate, Platone, Cartesio, gli illuministi e anche i positivisti del suo tempo. Questo atteggiamento di profonda messa in discussione del filone razionalistico-idealistico confluito in Hegel e Immanuel Kant (idealismo che per Nietzsche comprende anche il cristianesimo) della filosofia occidentale comporta allo stesso tempo una ridiscussione totale della tradizione metafisica, di cui Hegel si ritiene invece l'ultimo elaboratore.\nSussistono nondimeno talune analogie con alcuni aspetti dell'illuminismo. Malgrado il suo netto orientamento antirazionalista, \u00e8 possibile accostare il pensiero di Nietzsche ad alcuni autori illuministi - nonch\u00e9 osservare un profondo retroterra di tipo razionalista, o meglio razionale, in alcune delle sue convinzioni e dei suoi ragionamenti - per quanto riguarda il rifiuto generale della metafisica e dell'ascesi; \u00e8 tra l'altro significativo che egli abbia dedicato la sua opera \"Umano, troppo umano\" a Voltaire. L'ideale ascetico \u00e8 visto in particolare da Nietzsche come una minaccia alla forza vitale insita nell'uomo. Pi\u00f9 che di rifiuto del razionalismo, vi \u00e8 quindi un rifiuto dell'idealismo.\nKierkegaard.\nNietzsche pu\u00f2 essere accomunato a S\u00f8ren Kierkegaard: entrambi hanno un orientamento prettamente esistenziale ed entrambi sono considerati precursori dell'esistenzialismo novecentesco. Nietzsche per\u00f2 non condivide il cinismo della vita che porta inevitabilmente alla disperazione, e impedisce all'uomo di accettare con gioia l'esistenza, oltre a non condividere le credenze cristiane di Kierkegaard.\nRapporti con altri autori.\nSulle basi \"ut supra\" \u00e8 incentrata la polemica contro la religione in generale e il cristianesimo in particolare: anche queste istanze rinnegano la forza vitale innata in ciascuno. La condanna colpisce anche Arthur Schopenhauer, seppur ammirato in giovent\u00f9 da Nietzsche. Quest'ultimo imputa al suo vecchio \"maestro\" di aver generato l'ennesima morale, fondata sulla piet\u00e0 e, in ultima analisi, sull'ascesi.\nNietzsche, a ogni modo, \u00e8 influenzato da alcuni concetti di Schopenhauer: ammette l'idea di una forza irrazionale, respingendone la nozione sinistra che ne aveva prospettato Schopenhauer e la rinomina \"volont\u00e0 di potenza\", annoverandola quale forza benevola, esemplificata essenzialmente dal suo famoso \"oltreuomo\". Il forte interesse giovanile verso Schopenhauer, port\u00f2 Nietzsche a leggere i discepoli di quest'ultimo, e cio\u00e8 Eduard von Hartmann, Julius Bahnsen e Philipp Mainl\u00e4nder.\nEgli, tuttavia, non pensava che, questi autori, fossero autentici prosecutori del messaggio schopenhaueriano. Parla difatti di Mainl\u00e4nder, dopo aver affermato in uno scritto giovanile \"\u00c8 ora di riscoprirlo!\", ne \"La gaia scienza\" (Die fr\u00f6hliche Wissenschaft), nel seguente modo: \"Sarebbe possibile considerare Mainl\u00e4nder, dilettante e precocemente senile, turiferario sentimentale e apostolo della verginit\u00e0, come un vero e proprio tedesco?!... N\u00e9 Bahnsen, n\u00e9 Mainl\u00e4nder e n\u00e9, in particolare, Eduard von Hartmann, danno una sicurezza in materia di gestire la questione se il pessimismo di Schopenhauer, il suo orrore di guardare a un Dio privato, stupido, cieco, folle, e a un discutibile Mondo, insomma il suo onesto sguardo d'orrore, non sia stato soltanto un caso eccezionale tra i tedeschi, ma possa essere, bens\u00ec, considerato come un tema generalmente tedesco\" (\u00a7 357).\nTuttavia, occorre notare che Nietzsche stesso mutu\u00f2 proprio da Mainl\u00e4nder, la celebre espressione \"Dio \u00e8 morto\" (sebbene con intenti diversi, significando la morte di Dio per Nietzsche un surplus di vitalismo immanente): la morte progressiva di Dio - dalla \"superessenza unitaria\" all'\"essenza fenomenica nel molteplice\", presente nel mondo attuale, sino alla \"dissoluzione nullificante\" - \u00e8, difatti, il cuore della filosofia stessa di Mainl\u00e4nder. Particolare importanza ebbe poi per Nietzsche la scoperta di Stendhal e di Dostoevskij (quest'ultimo definito, nel \"Crepuscolo degli idoli\", \u00abl'unico psicologo da cui avrei qualcosa da imparare\u00bb). In una lettera indirizzata a Franz Overbeck (febbraio 1887) scrive: \nL'ultimo Nietzsche, prima della malattia, si appassion\u00f2 peraltro al Tolst\u00f2j della \"conversione\" (lo stesso Tolst\u00f2j che lo defin\u00ec \u00abun vivace tedesco posseduto da manie di grandezza, con idee limitate, folle\u00bb). Nietzsche lo \u00ableggeva e compulsava avidamente, riconoscendo in lui lo stesso mito al quale anch'egli si sentiva forzato: la consumazione del confine tra \"arte\" e \"vita\", tra \"volont\u00e0\" e \"realt\u00e0\"\u00bb. Altre influenze di Nietzsche furono i citati Ralph Waldo Emerson, Voltaire, Stirner. Nietzsche lesse e stim\u00f2 anche la poesia e la filosofia pessimista e nichilista di Giacomo Leopardi, che, come lui, vedeva, almeno in parte, nelle illusioni dell'arte e dei miti il mezzo per sottrarsi a una vita di dolore e al grigio presente.\nNietzsche, che pure ben pu\u00f2 dirsi avversario del positivismo, \u00e8 in parziale sintonia con il darwinismo e pi\u00f9 in particolare con le categorie di \u00ablotta per la vita\u00bb, \u00abselezione naturale\u00bb e \u00ab\"survival of the fittest\"\u00bb. Egli per\u00f2 dilata questo assunto al di l\u00e0 della mera sopravvivenza: secondo Nietzsche c'\u00e8 un \u00abdarwinismo\u00bb selettivo anche nella societ\u00e0 umana: gli individui mirano a conseguire il predominio e la supremazia, sotto lo stimolo della \u00abvolont\u00e0 di potenza\u00bb. Darwin sar\u00e0 d'altronde aspramente criticato da Nietzsche per il suo ottimismo progressista. Inoltre, Nietzsche critica Darwin per la preponderanza da lui data all'ambiente esterno quale causa dell'evoluzione e alla sopravvivenza quale fondamentale istinto vitale;\u2013 la \u00abfilosofia da mercante del signor Spencer: assoluta mancanza di un ideale, al di fuori di quello dell'uomo medio\u00bb. Altra sua critica a Darwin fu quella sui concetti di \u00abindividuo\u00bb e \u00abspecie\u00bb come erano creduti: \u00abI concetti di \"individuo\" e di \"specie\" sono egualmente falsi e dovuti alla prima impressione. \"Specie\" esprime solo il fatto che una quantit\u00e0 di esseri simili si presentano nello stesso tempo e che il ritmo di crescita ulteriore e di mutamento \u00e8 per molto tempo rallentato, sicch\u00e9 le piccole continuazioni e gli accrescimenti di fatto non vengono molto in considerazione (una fase di sviluppo, in cui lo svilupparsi non diventa visibile, sicch\u00e9 sembra che si sia raggiunto un equilibrio, e viene resa possibile la falsa rappresentazione che si sia qui conseguito uno scopo\u00a0\u2013 e che ci sia stato uno scopo nello sviluppo...)\u00bb.\nNella sua critica all'idealismo e a Kant, alle presunte \"fantasie metafisiche\", all'\"immoralit\u00e0\" della morale e alla retorica filosofica accademica, Nietzsche pu\u00f2 essere considerato il pi\u00f9 autorevole precursore dell'etologia, dell'epistemologia evoluzionista, nonch\u00e9 della psicoanalisi, e la sua opera contribu\u00ec a renderla in seguito possibile: Nietzsche ha prodotto influssi di assoluto rilievo in svariati ambienti e su numerose personalit\u00e0 della letteratura e della politica del XX secolo. \u00c8 inevitabile, a tal proposito, riferirsi a Stefan George, cos\u00ec come in Italia a Gabriele D'Annunzio, che nel suo lavoro mostr\u00f2 di aver manifestamente recepito il mito dell\"'oltreuomo\", con la conseguente esaltazione, ai limiti del titanismo, di orgoglio e volont\u00e0. Nietzsche venne talora considerato tra i precursori del nazionalsocialismo, anche se l'interpretazione del suo pensiero fornita dal filosofo nazista Alfred Baeumler fu un'opera di oculata distorsione faziosa perpetrata al fine di sostenere l'ideologia del partito nazionalsocialista, compiuta adulterando e strumentalizzando l'opera dell'intellettuale.\nCom'effetto della notevole ambiguit\u00e0 e scarsa esplicitazione dei contenuti nei propr\u00ee scritti, le opinioni di Nietzsche vennero e tutt'ora vengono interpretate con l'intenzione di porre l'intellettuale ora in ottica reazionaria, conservatrice ed elitaria, adesso come progressista, anticonformista ed individualista dedito alla frantumazione d'ogni cultura di massa. Fra i var\u00ee tentativi di adoperare gli scritti dell'intellettuale, che in vita mai si schier\u00f2 con alcuna ideologia politica, viene e deve venire ricordata l'interpretazione dello studioso Georges Bataille, il quale rinneg\u00f2 qualsiasi associazione dell'eredit\u00e0 intellettuale dello scrittore con l'ideologia nazista. Evidenti influenze del pensiero di Nietzsche sono altres\u00ec riscontrabili nell'originale metafisica concreta di Pavel Aleksandrovi\u010d Florenskij; nella psicoanalisi di Sigmund Freud e in quella di Carl Gustav Jung (psicologia analitica); nella filosofia \"eraclitea\" di Alfred Baeumler, cos\u00ec come pi\u00f9 in generale nella cosiddetta Konservative Revolution della sfera culturale tedesca tra le due guerre, attraverso tra gli altri Oswald Spengler, Ernst J\u00fcnger, Thomas Mann e lo stesso Martin Heidegger; o ancora nel futurismo italiano, nell'individualismo moderno, nell'oggettivismo della romanziera russo-americana Ayn Rand, e pi\u00f9 recentemente nel transumanesimo e nel postmodernismo critico.\nTra gli autori contemporanei che apertamente rivendicano la propria filiazione nietzscheana troviamo tra gli altri Guillaume Faye, Alain de Benoist (fondatore della \"Nouvelle Droite\") e l'anarco-edonista Michel Onfray. Va rammentata, del resto, la notoria affinit\u00e0 spirituale che legava il pittore Giorgio de Chirico al pensatore che qui si commenta. Nietzsche influenz\u00f2 anche lo scrittore rumeno Emil Cioran che prese da lui il suo pessimismo e nichilismo, radicalizzandoli.\nAltre critiche al pensiero di Nietzsche.\nCritiche del pensiero di Nietzsche arriveranno dalla corrente esistenzialista del Novecento, in particolare da Martin Heidegger per il quale centro della riflessione filosofica \u00e8 un nuovo corso metafisico sul senso dell'essere. In particolare Heidegger criticher\u00e0 i concetti di volont\u00e0 di potenza e oltreuomo come perdita di valori fondamentali da parte dell'individuo; nonostante ci\u00f2 Heidegger riprender\u00e0 da Nietzsche alcune idee, come l'analisi del nichilismo.\nForti critiche a Nietzsche saranno pronunciate dalle correnti spiritualiste, idealiste e religiose, ad esempio dal cattolico Gilbert Keith Chesterton, il quale sosterr\u00e0 anche la non novit\u00e0 delle idee nicciane in dure prese di posizione:\nOpere.\nCollane di opere di Nietzsche.\nEdizione italiana delle opere di Nietzsche.\nCondotta sull'edizione critica dei testi originali stabilita da Giorgio Colli e Mazzino Montinari:\nOpere di Nietzsche nella collana Piccola Biblioteca Adelphi.\nI seguenti volumi sono pubblicati nella collana di Adelphi, Milano, con copertina gialla (tra parentesi il n. della collana):\nGlossario dei termini filosofici.\nNietzsche radicalizza il concetto di destino di filosofie fataliste come lo stoicismo e teorizza l'assenza del libero arbitrio."}
{"id": "2437874", "revid": "1573940", "url": "https://it.wikipedia.org/wiki?curid=2437874", "title": "Sinagoga di Nizza Monferrato", "text": "La sinagoga di Nizza Monferrato, oggi smantellata, sorgeva a Nizza Monferrato in piazza del Municipio, nel palazzo De Benedetti. Il palazzo De Benedetti fu costruito nel secolo XIX, mentre la sinagoga, preesistente, era nel Ghetto, oggi via D'Azeglio.\nCome tipico delle sinagoghe di ghetto, l'edificio di culto non era in alcun modo riconoscibile dall'esterno, nascosto all'interno del palazzo De Benedetti. Dopo l'emancipazione del 1848, il rapido declino demografico della comunit\u00e0 port\u00f2 ai primi del Novecento alla chiusura del luogo di culto, che fu smantellato gi\u00e0 nel 1937. Gli arredi furono trasportati alla sinagoga di Alessandria, dove si trovano tuttora. Il palazzo De Benedetti \u00e8 stato recentemente restaurato ma niente rimane in loco a ricordo della sinagoga."}
{"id": "2437879", "revid": "1310927", "url": "https://it.wikipedia.org/wiki?curid=2437879", "title": "DFB-Pokal 1980-1981", "text": "La DFB-Pokal 1980-1981 fu la 38\u00aa edizione della competizione. In finale il fu sconfitto dall'Eintracht Frankfurt (3-1), che conquist\u00f2 il trofeo per la terza volta. Prima della sconfitta ai quarti di finale, l' conquist\u00f2 il record di reti segnate nella competizione: 36.\nFinale.\nEintracht Frankfurt(3\u00ba successo)"}
{"id": "2437880", "revid": "599013", "url": "https://it.wikipedia.org/wiki?curid=2437880", "title": "Povere suore scolastiche di San Francesco Serafico", "text": "Le Povere Suore Scolastiche di San Francesco Serafico (in tedesco \"Armen Schulschwestern vom III. Orden des hl. Franziskus Seraphikus\") sono un istituto religioso femminile di diritto pontificio.\nStoria.\nNel 1842 il frate minore Sebastian Schwarz (1809-1870) apr\u00ec a V\u00f6cklabruck un asilo per i figli dei lavoratori e ne affid\u00f2 la gestione a una fraternit\u00e0 di terziarie francescane guidata da Franziska Wimmer: per formare le sodali alla vita religiosa vennero chiamate le suore francescane insegnanti di Graz e per i primi tempi la comunit\u00e0 fece parte di questa congregazione.\nIl 10 gennaio 1861 la diocesi di Linz approv\u00f2 le francescane di V\u00f6cklabruck come istituto autonomo. Dopo l'annessione dell'Austria alla Germania nazista (1938) le scuole cattoliche vennero chiuse e le suore da insegnanti si riconvertirono in infermiere.\nL'istituto, aggregato all'Ordine dei Frati Minori dal 2 novembre 1904, ricevette il pontificio decreto di lode il 29 marzo 1929 e le sue costituzioni vennero approvate definitivamente dalla Santa Sede il 21 agosto 1937.\nAttivit\u00e0 e diffusione.\nLe Suore Scolastiche di San Francesco si dedicano principalmente all'istruzione della giovent\u00f9 e all'assistenza dei malati.\nOltre che in Austria, sono presenti in Germania, Kazakistan e Stati Uniti d'America: la sede generalizia \u00e8 a V\u00f6cklabruck.\nAl 31 dicembre 2005 l'istituto contava 295 religiose in 28 case."}
{"id": "2437890", "revid": "599013", "url": "https://it.wikipedia.org/wiki?curid=2437890", "title": "Jared Jordan", "text": ""}
{"id": "2437891", "revid": "818832", "url": "https://it.wikipedia.org/wiki?curid=2437891", "title": "Bob Gerard", "text": "Prese parte a 8 Gran Premi in Formula 1 tra il 1950 ed il 1957, debuttando nella gara d'esordio del Mondiale a Silverstone.\nCorse con vetture ERA e Cooper private, conseguendo come miglior risultato il 6\u00ba posto in gara in tre occasioni. Inoltre vinse 9 Gran Premi di Formula 1 non valevoli per il Campionato Mondiale."}
{"id": "2437893", "revid": "1543377", "url": "https://it.wikipedia.org/wiki?curid=2437893", "title": "Antonio Cotogni", "text": "Biografia.\nErede della tradizione italiana, dei Bellini e dei Donizetti, degli illustri cantanti Tamburini e Ronconi, divenne ben presto una figura di primo piano nel panorama lirico nazionale.\nNei suoi quarant'anni di carriera ebbe modo di cantare in tantissimi teatri importanti, da San Pietroburgo a Londra, insieme prevalentemente ai celebri tenori Gayarre e Tamberlick.\nBasti pensare che, solo al Teatro Carlo Felice di Genova, ebbe modo di interpretare la prima italiana del \"Faust\" di Gounod, nel ruolo di Valentin nel 1863, e primi ruoli, in ordine cronologico di rappresentazione, da: \"Luisa Miller\", \"Lucrezia Borgia\" di Donizetti, \"I vespri siciliani\", \"Il barbiere di Siviglia\", \"Maria di Rohan\", \"I due Foscari\", \"Matilde di Shabran\", \"Lucia di Lammermoor\", \"La traviata\" e l\"'Amleto\" di Faccio su libretto di Boito.\nLasciate le scene, il suo prestigio lo fece affermare come principale maestro di canto a Roma, e tra i suoi allievi ebbe il gotha dei cantanti del primo novecento: Jean de Reszke, Giacomo Lauri Volpi, Giuseppe De Luca, Beniamino Gigli, Mariano Stabile, Benvenuto Franci, Mario Basiola e Titta Ruffo.\nHa partecipato alle seguenti prime rappresentazioni: \"Il vecchio della montagna ossia L'emiro\" di Antonio Cagnoni con Antonio Prudenza (Teatro Carignano di Torino, 1860), \"Aurora di Nevers\" di Giuseppe Sinico (Teatro Verdi (Trieste), 1861), \"Guerra in quattro\" di Carlo Pedrotti (Teatro della Cannobiana di Milano, 1861), \"I profughi fiamminghi\" di Franco Faccio (Teatro alla Scala di Milano, 11 novembre 1863), \"Amleto\" di Franco Faccio su libretto di Arrigo Boito (Teatro Carlo Felice di Genova, 30 maggio 1865), \"Alda\" di Lionello Ventura con Teresa Stolz (Teatro Comunale di Trieste, 1868), \"Valeria\" di Edoardo Vera (Teatro Comunale di Bologna, 1869), \"Il favorito\" di Carlo Pedrotti (Teatro Regio di Torino, 1870), \"Gelmina\" di Giuseppe Poniatowski (Covent Garden Theatre di Londra, 1872), \"Vell\u00e9da\" di Charles Lenepveu (Covent Garden Theatre di Londra, 1882), \"La pellegrina\" di Filippo Clementi (Teatro Comunale di Bologna, 1890)\nLe sue incisioni.\nBench\u00e9 settantasettenne effettu\u00f2 due registrazioni: nel 1908, la canzone \"I mulattieri\" di Masini, insieme al tenore Francesco Marconi (fino a poco tempo fa l'unica registrazione nota della voce di Cotogni), e, nello stesso anno, l'aria di \"Scindia\" \"O casto fior\" da \"Le Roi de Lahore\" di Massenet, quest'ultima ritrovata dall'americano Edward J.Smith solo di recente."}
{"id": "2437902", "revid": "729019", "url": "https://it.wikipedia.org/wiki?curid=2437902", "title": "Szabadi", "text": "Szabadi \u00e8 un comune dell'Ungheria di 335 abitanti (dati 2001) situato nella provincia di Somogy, nell'Ungheria centro-occidentale."}
{"id": "2437904", "revid": "729019", "url": "https://it.wikipedia.org/wiki?curid=2437904", "title": "Szab\u00e1s", "text": "Szab\u00e1s \u00e8 un comune dell'Ungheria di 616 abitanti (dati 2001) situato nella provincia di Somogy, nell'Ungheria centro-occidentale."}
{"id": "2437905", "revid": "1543377", "url": "https://it.wikipedia.org/wiki?curid=2437905", "title": "James Hansen", "text": "Dal 1981 \u00e8 a capo del \"Goddard Institute for Space Studies\" della NASA nella citt\u00e0 di New York, un istituto facente parte del dipartimento di scienze della terra del \"Goddard Space Flight Center\" di Greenbelt, nel Maryland (Stati Uniti). Inoltre \u00e8 un professore del \"Department of Earth and Environmental Sciences\" della Columbia University.\nHansen \u00e8 molto conosciuto per le sue ricerche nel campo della climatologia, in particolare sul riscaldamento globale e i cambiamenti climatici."}
{"id": "2437906", "revid": "767487", "url": "https://it.wikipedia.org/wiki?curid=2437906", "title": "Sz\u00e1nt\u00f3d", "text": "Sz\u00e1nt\u00f3d \u00e8 un comune dell'Ungheria di 370 abitanti (dati 2001) situato nella provincia di Somogy, nell'Ungheria centro-occidentale."}
{"id": "2437909", "revid": "599013", "url": "https://it.wikipedia.org/wiki?curid=2437909", "title": "Derrick Byars", "text": ""}
{"id": "2437911", "revid": "1251388", "url": "https://it.wikipedia.org/wiki?curid=2437911", "title": "Basilica di San Nicola da Tolentino", "text": "La basilica di San Nicola da Tolentino (Padri Agostiniani) \u00e8 un importante luogo di culto cattolico di Tolentino, in provincia di Macerata, all'interno del territorio della diocesi di Macerata-Tolentino-Recanati-Cingoli-Treia.\nStoria.\nLa basilica, in origine intitolata a San Giorgio, venne costruita fra il XIII secolo ed il XIV secolo per poi essere completata ed arricchita nei secoli successivi.\nNel 1476 venne dedicata a San Nicola da Tolentino che era stato ospitato per circa trenta anni nell'annesso convento, morendovi nel 1305.\nNel XVIII secolo venne portata a termine la facciata mentre nel 1783 \u00e8 stata elevata alla dignit\u00e0 di Basilica minore.\nNel 1932 venne costruita la cripta dove \u00e8 stato posto il corpo del santo, rinvenuto nel 1926. Viene danneggiata dal terremoto del Centro Italia del 2016, e la facciata \u00e8 ora coperta da un telone che ne riproduce l'immagine a grandezza naturale. A oltre due anni dalla chiusura a causa del fenomeno sismico, riapre parzialmente il 16 dicembre 2018. La navata viene di nuovo utilizzata per la messa e la cappella delle Sante Braccia riaperta al pubblico. Il Cappellone e la parte absidale rimangono, invece, chiuse.\nDescrizione.\nEsterno.\nLa facciata della basilica, in origine a capanna, venne portata a compimento a partire dal XV secolo quando venne realizzato il portale ad opera di Nanni di Bartolo. \nQuest'ultimo elemento architettonico \u00e8 in stile gotico fiorito. Le iscrizioni ai lati danno notizie circa il committente, il celebre condottiero Niccol\u00f2 Mauruzi da Tolentino, il cui stemma occupa i pennacchi dell'arco da entrambi i lati. \nIncastonati nei pilastri del portale sono siti tre bassorilievi per lato che raffigurano dei Santi. Nella lunetta invece sono tre sculture raffiguranti, da sinistra, \"Sant'Agostino\", la \"Madonna col Bambino\" e \"San Nicola da Tolentino\"; al di sopra, sormonta la lunetta, il gruppo di \"San Giorgio e il Drago\", che riporta all'antica denominazione della Basilica.\nIl primo ordine della facciata in stile manierista \u00e8 su progetto di Florindo Orlando ed \u00e8 in travertino. Nel 1757 ad opera di Giovanni Andrea Ascani venne portato a compimento il secondo ordine.\nLungo il fianco della basilica sono visibili tracce murarie della struttura antica con caratteristici archetti pensili. Il campanile, tardo gotico, risultava essere esistente nel 1492. Nel 1519 ne venne rifatto il tetto a seguito dei danni riportati per un fulmine. Gli ultimi ordini sono per\u00f2 frutto di un restauro settecentesco.\nSul lato sud si apre il chiostro agostiniano, di origini trecentesche e molto alterato nei secoli in base alla crescita del monastero. Soprattutto nel XVII secolo il chiostro venne ristretto per la costruzione di nuove celle per i monaci e delle cappelle laterali della chiesa. Le gallerie del chiostro presentano su tutte le pareti scenografici affreschi barocchi raffiguranti le \" Storie di San Nicola\", eseguiti tra il 1690 e il 1695 da Giovanni Anastasi e Agostino Orsoni.\nInterno.\nL'interno \u00e8 il frutto di un grande cantiere durato sino alla seconda met\u00e0 del XV secolo, anche se negli anni successivi si ebbero ulteriori modifiche, come nel 1632 quando si deliber\u00f2 la costruzione delle cappelle laterali, quattro per lato. L'attuale aspetto dell'aula \u00e8 dovuto al rifacimento ad opera dell'architetto fermano Giovanni Battista Carducci nella seconda met\u00e0 del XIX secolo. Di grande effetto \u00e8 il soffitto a cassettoni lignei dorati, voluto dal vescovo agostiniano Giambattista Visconti e realizzato da Filippo e Piero da Firenze tra il 1605 ed 1628. L'opera ebbe il costo di 40.000 scudi romani. Sull'altare maggiore c'era anticamente un polittico del tolentinate Marchisiano di Giorgio del XVI secolo, oggi \u00e8 rimasta soltanto la \"Deposizione\", conservata all'interno del Museo della Basilica.\nPresbiterio.\nNella parete fondale della navata si apre il presbiterio, costituito da una campata quadrangolare e da un'abside semicircolare.\nL'altare maggiore \u00e8 in marmi policromi e venne eseguito in occasione del VI centenario della morte di San Nicola nel 1905. Il coro ligneo \u00e8 in stile barocco mentre la cupola \u00e8 una creazione di Giovanni Battista Carducci (1859) e contiene un affresco di Luigi Fontana raffigurante la \"Visione di Ezechiele\", chiaramente tratto da un'opera di Raffaello. Ai lati del presbiterio una porta conduce ad un piccolo ambiente decorato con due tele seicentesche opera di Giovanni Battista Foschi.\nCappella del Santissimo Sacramento.\nLa cappella del Santissimo Sacramento venne edificata nel 1608 per volere del comune di Tolentino in modo da dare degna sistemazione alle Sante Braccia ma successivamente venne destinata ad ospitare il Santissimo Sacramento. Fu completata dal Carducci nell'Ottocento e venne affrescata da Francesco Ferranti nel 1905.\nAtrio.\nOpposto alla Cappella del Sacramento \u00e8 un atrio che fa da andito alla Cappella delle Sante Braccia e al Cappellone di San Nicola. Vi si notano alcuni frammenti di affreschi dei quali non si ha una datazione precisa ed un dipinto settecentesco raffigurante \"San Nicola da Tolentino in Gloria\".\nCappellone di san Nicola.\nIl Cappellone di san Nicola \u00e8 un grande ambiente che conserva un importante ciclo di affreschi trecenteschi recentemente attribuito a Pietro da Rimini, vista una certa somiglianza con i suoi affreschi nell'Abbazia di Pomposa e quelli di Santa Chiara a Ravenna, anche se il grado tecnico di rappresentazione di questi ultimi \u00e8 notevolmente inferiore agli affreschi del Cappellone. La tradizione vuole invece che l'opera sia stata eseguita da un ignoto pittore, il Maestro di Tolentino.\nNella distribuzione delle scene delle storie di Nicola, \u00e8 assegnato un posto di particolare importanza poich\u00e9 il ciclo di affreschi realizzato nel Cappellone non \u00e8 un semplice ciclo agiografico, ma qualcosa di pi\u00f9 ambizioso.\nLa maggior parte degli affreschi, fatta eccezione di alcuni tratti bassi del registro inferiore, \u00e8 ancora ben conservato.\nNegli spicchi della volta si alternano gli Evangelisti ed i Dottori della Chiesa tutti ritratti seduti su di scrivanie piene di libri; osservando la volta dalla vela dove \u00e8 ubicato l'altare e continuando, procedendo in senso orario si trovano Ambrogio e Marco con un leone; Agostino e Giovanni con un'aquila; Gregorio e Luca con un toro; Girolamo e Matteo con un angelo. I costoloni delle vele sono segnati da grosse fasce a fregi geometrici e vegetali, intervallati da medaglioni con busti di santi. Alla base sono raffigurate le Virt\u00f9: Carit\u00e0, Prudenza, Speranza, Giustizia, Temperanza, Fede, Fortezza sotto le quali, nel punto di ricaduta della volta a crociera, vi sono delle colonnine tortili.\nAnticamente gli ingressi erano due: uno si trovava sulla parte sinistra, parte grazie al quale il Cappellone comunicava con gli altri ambienti della chiesa e dove c'era la zona riservata alla clausura del monastero; l'altro si trovava nel chiostro, ovvero nella parte opposta dell'altare. Ancora oggi l'ingresso principale corrisponde a quest'ultimo.\nLe pareti sono divise in due ordini pi\u00f9 le lunette, dove da quella di fronte all'ingresso parte la narrazione con una \"Annunciazione\"; seguono la Visitazione, la Nativit\u00e0, l\u2019Adorazione dei pastori e l\u2019Adorazione dei Magi, a seguire la Presentazione al Tempio e la Dormitio Virginis.\nNella scena della Presentazione al Tempio sono presenti due piccoli personaggi inginocchiati, i committenti, laici e borghesi sono evidentemente due coniugi; mentre nella Dormitio Virginis \u00e8 raffigurata una piccola folla di devoti, uomini e donne, tutti laici ma capeggiati da S. Nicola stesso.\nNell'ordine mediano la narrazione \u00e8 disposta in riquadri di diversa grandezza; partendo dalla parete che d\u00e0 verso la chiesa dove al centro \u00e8 una \"Strage degli innocenti\"; proseguendo in senso antiorario sono la \"Pentecoste\", il \"Sepolcro vuoto\", \"Cristo nel Limbo\", \"Orazione nell'Orto\", \"Predicazione di Ges\u00f9\", \"Entrata a Gerusalemme\", \"Nozze di Cana\", \"Sacra Famiglia\", \"Cristo fra i Dottori\".\nNel ciclo cristologico mancano, evidentemente, le scene della Passione. Ad oggi, ancora non siamo a conoscenza del perch\u00e9 di tale mancanza che forse \u00e8 dovuta alla volont\u00e0 di sorvolare su tutto l'aspetto mistico doloroso. Ipotesi molto plausibile poich\u00e9 si tratta di un ciclo realizzato per l\u2019esaltazione di un santo che non aveva fama di martire.\nIl registro inferiore delle pareti contiene le tredici storie sulla vita, ovvero la morte e i miracoli di S.Nicola. Partendo dal riquadro a destra della Crocefissione, inizia il senso di lettura del ciclo. La Crocefissione stessa, per\u00f2, non appartiene a nessuno dei cicli citati finora poich\u00e9 considerata a s\u00e9 stante dato che la sua collocazione originaria sarebbe dovuta essere sopra l'altare. Il ciclo inizia quindi con L\u2019Annuncio della nascita di Nicola, prosegue poi con la sua Educazione e Nicola che ascolta la predica di un eremitano, successivamente si trova poi la Vittoria sulla tentazione,la Celebrazione della messa per le anime del purgatorio e la Morte di Nicola.\nIniziano cos\u00ec le scene dei numerosi miracoli di S.Nicola, che aveva una grande fama di traumaturgo.\nSono molti i casi in cui si pu\u00f2 notare una corrispondenza visiva tra le scene del ciclo cristologico e quelle del ciclo di S.Nicola.\nIn occasione del restauro degli affreschi fu commissionato al M\u00b0 Stefano Vagnini un oratorio: \"Nicolaus\" (ed. Bongiovanni, Bologna) per strumenti antichi e 3 voci.\nAl centro dell'ambiente, si trova un altare, costruito sopra l'originario luogo di sepoltura di san Nicola, sormontato da una statua policroma del medesimo, della seconda met\u00e0 del XV secolo.\nCappella delle Sante Braccia.\nLa Cappella delle Sante Braccia \u00e8 costituita da tre vani consecutivi realizzati nel Seicento ampliando la vecchia sacrestia quattrocentesca allo scopo di ospitarvi la reliquia delle Sante Braccia che sono site oggi al centro del terzo vano, chiuso da una ricca cancellata dorata. In questa cappella due grosse tele, molto suggestive rappresentano i miracoli di San Nicola, la prima l'\"Incendio di Palazzo Ducale di Venezia\" di Matthias Stomer e l'altra \"La peste in una citt\u00e0 veneta\" di Giovanni Carboncino, ambedue del XVII secolo.\nOrgani a canne.\nL'organo della Basilica, posto nella storica cantoria sopra la porta d'ingresso, \u00e8 stato costruito nel 1903 da Zeno Fedeli di Foligno e in seguito ampliato ed elettrificato dalla Ditta Pinchi nel 1983. Nel 2005 \u00e8 stato restaurato da Michel Formentelli.\nNella cappella delle Sante Braccia vi \u00e8 un secondo strumento, costruito nel 1922 dalla ditta Tamburini (\"opus 79\"); a trasmissione pneumatica con somiere a doppio scompartimento per i manuali, ha 14 registri."}
{"id": "2437912", "revid": "277524", "url": "https://it.wikipedia.org/wiki?curid=2437912", "title": "Basilica di San Nicola (Tolentino)", "text": ""}
{"id": "2437916", "revid": "33689", "url": "https://it.wikipedia.org/wiki?curid=2437916", "title": "Pyjamarama", "text": "Pyjamarama \u00e8 un videogioco uscito nel 1984 per lo ZX Spectrum, l'Amstrad CPC e il Commodore 64, pubblicato dalla Mikro-Gen.\n\u00c8 il secondo titolo della serie di \"Wally\", con protagonista Wally Week.\n\"Pyjamarama\" prende il nome dal secondo singolo della band Roxy Music.\nTrama.\nIl gioco \u00e8 ambientato nel sogno di \"Wally\" che, andato a dormire, si deve svegliare presto la mattina per andare a lavorare.\nSfortunatamente la sua sveglia non \u00e8 stata caricata e cos\u00ec Wally rischia di svegliarsi troppo tardi e perdere il posto di lavoro.\nMentre il vero Wally dorme, il giocatore controlla un suo alter ego in miniatura che si aggira in pigiama per la casa, trasformata in un labirinto di stanze infestato di creature e oggetti animati, alla ricerca della chiave che gli permetter\u00e0 di caricare la sveglia e svegliare in tempo il vero Wally.\nModalit\u00e0 di gioco.\n\"Pyjamarama\" \u00e8 un'avventura dinamica che si svolge in una serie di stanze tra di loro interconnesse tramite porte, scale e altri passaggi. Le schermate sono fisse e la visuale \u00e8 bidimensionale di profilo.\nOgni stanza include delle piattaforme, oggetti da prendere per vari scopi e pericoli da evitare. Wally pu\u00f2 solo portare due oggetti contemporaneamente, cos\u00ec ogni volta che prende un oggetto deve lasciare uno degli oggetti gi\u00e0 in suo possesso. Il contatto con un oggetto pericoloso e lo scorrere del tempo gli fanno perdere energia, rappresentata da un bicchiere di latte, e finita l'energia perder\u00e0 una delle tre vite. Quando tutte le tre vite saranno perse Wally ritorner\u00e0 a dormire e il gioco sar\u00e0 perso.\n\"Pyjamarama\" pu\u00f2 essere giocato con il joystick oppure con la tastiera. Solo tre controlli sono necessari: camminare a destra, a sinistra e saltare.\nCi sono due differenti versioni del videogioco nelle quali l'unica differenza \u00e8 la melodia suonata: \"Popcorn\" in una versione, una melodia originale nell'altra.\nSeguiti.\nAltre tre avventure dinamiche della serie \"Wally Week\" sono state pubblicate successivamente: \"Everyone's a Wally\", \"Herbert's Dummy Run\" e \"Three Weeks in Paradise\". In questi titoli compare anche la famiglia di Wally.\nUn remake di \"Pyjamarama\" \u00e8 stato pubblicato per Windows, Mac OS X e BeOS nel 2005.\nAccoglienza.\nLa versione per ZX Spectrum di \"Pyjamarama\" ha ricevuto il premio di \"gioco del mese\" nel novembre 1984 dalla rivista Personal Computer Games.\nNel 2014 Keith Stuart di \"The Guardian\" consider\u00f2 \"Pyjamarama\" come uno dei trenta migliori videogiochi dimenticati nel corso del tempo."}
{"id": "2437920", "revid": "1573940", "url": "https://it.wikipedia.org/wiki?curid=2437920", "title": "Sinagoga di Bozzolo", "text": "La sinagoga di Bozzolo, oggi smantellata e riadattata a casa privata, sorgeva in via Bonoldi 10.\nLa storia.\nTracce dell'antica sinagoga sono ancora riconoscibili nella facciata dell'edificio di via Bonoldi, che ospitava la sinagoga della comunit\u00e0 ebraica di Bozzolo. Dopo la seconda guerra mondiale, l'edificio fu venduto e trasformato in abitazione privata. L'aron della sinagoga fu portato in Israele. Niente, neppure una lapide, rimane in loco a ricordare la presenza di quella che fu un tempo la sinagoga di una delle pi\u00f9 importanti comunit\u00e0 ebraiche della Lombardia."}
{"id": "2437924", "revid": "599013", "url": "https://it.wikipedia.org/wiki?curid=2437924", "title": "Marcus Douthit", "text": ""}
{"id": "2437925", "revid": "486946", "url": "https://it.wikipedia.org/wiki?curid=2437925", "title": "VI Canale filodiffusione Rai", "text": ""}
{"id": "2437927", "revid": "121462604", "url": "https://it.wikipedia.org/wiki?curid=2437927", "title": "Sergej Karaulov", "text": ""}
{"id": "2437940", "revid": "300067", "url": "https://it.wikipedia.org/wiki?curid=2437940", "title": "Xue Yuyang", "text": ""}
{"id": "2437942", "revid": "599013", "url": "https://it.wikipedia.org/wiki?curid=2437942", "title": "Rod Grizzard", "text": ""}
{"id": "2437947", "revid": "729019", "url": "https://it.wikipedia.org/wiki?curid=2437947", "title": "Scottish Aviation Bulldog", "text": "Lo Scottish Aviation Bulldog \u00e8 un aereo da addestramento basico monomotore, bi-triposto e monoplano ad ala bassa, sviluppato, come B.125 Bulldog, dall'azienda aeronautica britannica Beagle Aircraft nei tardi anni sessanta e prodotto inizialmente dalla Scottish Aviation (Bulldog) Limited e nei suoi ultimi esemplari dalla subentrata British Aerospace (BAe).\nAddestratore dalle misure compatte, caratterizzato principalmente dall'ampia cabina di pilotaggio a due posti affiancati, dietro ai quali \u00e8 ricavato un terzo posto opzionale per l'equipaggio, e dal carrello d'atterraggio triciclo anteriore fisso, venne sviluppato per il mercato dell'aviazione militare trovando comunque impiego anche in ambito civile, venduto sul mercato dell'aviazione generale dopo la radiazione del servizio ed utilizzato dai proprietari come warbird nelle manifestazioni aeree.\nL'ultimo utilizzatore militare che ha avuto in linea il Bulldog furono le Forze armate maltesi che operarono nella loro componente aerea, l'Air Wing, con 4 esemplari Serie 120 ex RAF dal"}
{"id": "2437954", "revid": "284225", "url": "https://it.wikipedia.org/wiki?curid=2437954", "title": "Teoria delle bande", "text": ""}
{"id": "2437961", "revid": "643662", "url": "https://it.wikipedia.org/wiki?curid=2437961", "title": "Olexandr Aliyev", "text": ""}
{"id": "2437962", "revid": "767487", "url": "https://it.wikipedia.org/wiki?curid=2437962", "title": "Galantuomini", "text": "Galantuomini \u00e8 un film del 2008, diretto da Edoardo Winspeare.\nTrama.\nLecce, anni '90. Ignazio Derau \u00e8 uno stimato giudice, da poco rientrato in citt\u00e0 dopo aver lavorato per molti anni al Nord. Rivede Lucia Rizzo, la donna di cui \u00e8 sempre stato segretamente innamorato fin da piccolo. La donna lavora come rappresentante di profumi, ma si tratta di una copertura. In realt\u00e0 Lucia \u00e8 diventata il braccio destro del \"boss\" Carmine Z\u00e0, uno dei capi della Sacra Corona Unita, la nuova organizzazione criminale che in quegli anni raggiunge il suo apice di potenza e di ferocia. Ignazio ritrova anche il suo amico d'infanzia Fabio Bray, con cui, insieme all'indomita Lucia, formava un terzetto indivisibile negli anni della loro giovinezza. Erano gli anni '60, quando il Salento era considerato ancora una \"isola felice\". Una sera Fabio si ferma a giocare a biliardo al bar di Luigi Infantino, uno dei pi\u00f9 attivi spacciatori della zona e padre di un bambino avuto con Lucia. Il giorno dopo Fabio viene ritrovato senza vita per una dose di droga tagliata male. A Ignazio, sconvolto per l'accaduto, viene affidato il caso. Ma, nel cercare di smascherare lo spaccio di droga che fa capo alla SCU, scopre che Lucia non solo \u00e8 coinvolta, ma che \u00e8 addirittura una sorta di boss della mafia pugliese. Il mondo di Ignazio va in crisi. Dilaniato dal conflitto, si dimette dal caso. Ma una notte, dopo uno scontro a fuoco tra cosche rivali, Lucia braccata da tutti bussa alla porta di Ignazio, facendo presagire il suo pentimento (una collaborazione con la giustizia).\nDistribuzione.\nPresentato in concorso al Festival Internazionale del Film di Roma 2008, \u00e8 uscito nelle sale cinematografiche italiane il 21 novembre 2008, incassando complessivamente 566.000 \u20ac."}
{"id": "2437966", "revid": "92723", "url": "https://it.wikipedia.org/wiki?curid=2437966", "title": "August Ludwig von Schl\u00f6zer", "text": "Biografia.\nA. von Schl\u00f6zer, conosciuto anche con lo pseudonimo Johann Joseph Haigold ed a volte scritto Schl\u00f6tzer, nacque a Gaggstatt (oggi Kirchberg an der Jagst) nel 1735. Suo padre, nonno e bisnonno erano sacerdoti protestanti. Nel 1751 and\u00f2 a studiare teologia presso l'Universit\u00e0 di Halle-Wittenberg. Nel 1754 decise di cambiare scuola e passare alla Universit\u00e0 Georg-August di Gottinga dove avevano avuto risonanza gli scritti orientali di Johann David Michaelis. Studioso della Bibbia, si appassiona di geografia e linguaggi dell'Oriente, durante la preparazione per un viaggio in Palestina. Il progetto del viaggio, che ha perseguito per lungo tempo, esprime il suo modo di pensare: per un problema teorico si cerca una soluzione analizzando in profondit\u00e0 e dimostrando attraverso prove pratiche. Era poliglotta e industrioso. Studi\u00f2 anche medicina e scienze politiche. Durante un'esperienza di tre anni come tutor in Svezia, \u00e8 stato capace di scrivere articoli scientifici in svedese. Dal 1761 al 1770 trascorse importanti anni di formazione in Russia, dove si specializz\u00f2 nella storiografia.\nCollegamenti esterni.\nDirk Fleischer: Schl\u00f6zer, August Ludwig von. In: Neue Deutsche Biographie (NDB). Vol. 23, Duncker &amp; Humblot, Berlino 2007, ISBN 978-3-428-11204-3, S. 98 f."}
{"id": "2437967", "revid": "599013", "url": "https://it.wikipedia.org/wiki?curid=2437967", "title": "Sam Clancy (cestista)", "text": "\u00c8 il figlio di Sam Clancy sr."}
{"id": "2437971", "revid": "24917261", "url": "https://it.wikipedia.org/wiki?curid=2437971", "title": "KNVB", "text": ""}
{"id": "2437972", "revid": "767487", "url": "https://it.wikipedia.org/wiki?curid=2437972", "title": "Sam Clancy (giocatore di football americano)", "text": "\u00c8 il padre di Sam Clancy jr."}
{"id": "2437980", "revid": "767487", "url": "https://it.wikipedia.org/wiki?curid=2437980", "title": "Jamal Sampson", "text": ""}
{"id": "2437994", "revid": "129019", "url": "https://it.wikipedia.org/wiki?curid=2437994", "title": "Pollon", "text": " \u00e8 la protagonista del manga omonimo giapponese (intitolato in originale \"Olympus no Pollon\") e dell'anime \"C'era una volta... Pollon\" di Azuma Hideo.\nBiografia.\nPollon \u00e8 una bambina di circa 6-7 anni con riccioli biondi, vispa, intelligente e curiosa. \u00c8 l'unica figlia del dio Apollo e vuole a tutti i costi diventare una dea a tutti gli effetti. In qualit\u00e0 di figlia di un dio, abita sull'Olimpo e rivive buona parte delle storie ispirate dalla mitologia greca.\nA causa del suo forte desiderio di diventare dea, suo nonno Zeus stabilisce un patto con lei: la far\u00e0 diventare una dea quando avr\u00e0 riempito un magico salvadanaio con le monete che lui le doner\u00e0 ogni volta che compir\u00e0 una buona azione.\nGli inizi.\nNei primi episodi, Pollon \u00e8 molto impacciata e la curiosit\u00e0 che le provoca lo stare a contatto con gli altri dei, fa cacciare la ragazzina in un sacco di guai. In seguito alle sue malefatte, ad aiutare Pollon intervengono sempre Eros, il dio dell'amore suo miglior amico, Apollo e i vari zii, tra cui Efesto che costruisce le ali per il giovane Icaro; la dea Afrodite deve rimediare al furto dei suoi colori divini da parte di Pollon che voleva aiutare Narciso a trasformarsi da brutto ragazzo calvo e occhialuto qual era in un affascinante giovane, ma invece finisce per indurre le donne a diventare brutte.\nQuando incontra il satiro Pan dapprima gli rompe il flauto, poi aiutata da suo zio Poseidone si fa costruire un'altra siringa che inizia a strimpellare prima di restituirla al legittimo proprietario.\nPollon matura.\nDopo tante avventure vissute con Eros, Pollon sembra maturare e fornire reali soluzioni ai problemi che affliggono gli abitanti dell'antica Grecia. A partire dalla fuga dal regno dei morti presieduto da Ade, la bambina aiuta con maestria Mirra a partorire, facendo intervenire la dea delle gravidanze; fa s\u00ec che Selene riesca ad incontrare Apollo, e riesce persino a insegnare a nuotare suo zio Poseidone.\nIn seguito al ritrovamento della madre di Tantalo la cui assenza l'aveva trasformato in un bambino crudele, Pollon riesce a convincere suo nonno Zeus a crearle un trono in miniatura, che crescer\u00e0 ogni volta che nel salvadanaio delle buone azioni sar\u00e0 inserita una moneta. Quando il trono sar\u00e0 abbastanza grande da permettere a Pollon di sedervisi sopra, vorr\u00e0 dire che la piccola \u00e8 pronta a diventare una dea.\nPollon dea della speranza.\nAd aiutare Pollon nelle sue avventure interviene addirittura la Dea delle Dee, che prende in simpatia la piccola dea principiante e le fornisce alcuni oggetti magici come il \"miracolo Bon Bon\", col quale pu\u00f2 risolvere i problemi altrui e talvolta tirarsi fuori dalle situazioni pi\u00f9 difficili.\nCome ultima fatica per diventare dea, Pollon salva la Terra dai mali usciti dal vaso di Pandora: grazie alla speranza, che era rimasta in fondo al mitico vaso dei demoni, la bambina riesce a imprigionare di nuovo i mostri e scopre che la Dea delle dee era proprio la dea della speranza. Come segno di riconoscenza per gli sforzi di Pollon, la dea le cede il titolo."}
{"id": "2437998", "revid": "599013", "url": "https://it.wikipedia.org/wiki?curid=2437998", "title": "Randy Holcomb", "text": ""}
{"id": "2437999", "revid": "121880628", "url": "https://it.wikipedia.org/wiki?curid=2437999", "title": "Giovanni Battista Beccaria", "text": "Fu autore del \"Gradus Taurinensis\" (misurazione di una porzione di meridiano terrestre che passa dal Piemonte) e un'importante personalit\u00e0 nel rinnovamento scientifico dell'Ateneo torinese del XVIII secolo.\nBiografia.\nI primi anni.\nFrancesco Ludovico Beccaria nacque a Mondov\u00ec nel 1716, di modesta famiglia. Il nome Giovanni Battista o Giambattista gli fu dato quando, giovanissimo, prese i voti all'Istituto religioso degli Scolopi della citt\u00e0 natale, dove inizi\u00f2 a utilizzare questo nome per firmare i suoi primi scritti. Fu proprio in questo periodo che comp\u00ec studi approfonditi sulla fisica, orientandosi principalmente sulle nuove teorie e sulle sperimentazioni newtoniane. Dal 1740 circa fu infatti mandato a insegnare presso le scuole scolope di Narni, Urbino, Palermo e Roma. Nel 1748 fu chiamato dal Re Carlo Emanuele III a sostituire il monaco Padre Francesco Antonio Garro sulla cattedra di fisica sperimentale dell'Universit\u00e0 di Torino.\nFu uno degli studiosi che contribu\u00ec a trasformare l'elettrologia da semplice oggetto di curiosit\u00e0 in disciplina scientifica, difendendo apertamente la teoria di Benjamin Franklin con cui avvier\u00e0 una fitta corrispondenza. La sua linea di pensiero inizi\u00f2 a discostarsi da quella che era l'ideologia prevalente all'interno dell'Ateneo torinese, ancora radicata su posizioni dogmatiche; lo scienziato piemontese privilegiava invece il metodo sperimentale rispetto alla \u201cfisica cartesiana\u201d, di matrice razionalistica. Le teorie basilari della fisica moderna, quali l'ottica newtoniana o la meccanica galileiana incominciarono finalmente ad attecchire anche negli ambienti accademici italiani, in sintonia con ci\u00f2 che stava accadendo nel resto d'Europa.\nPadre Beccaria form\u00f2 quindi un gruppo di studio, educando dei giovani come Joseph-Louis Lagrange, Gianfrancesco Cigna, Angelo Saluzzo di Monesiglio, futuri fondatori della \"Privata Societ\u00e0 Scientifica Torinese\" dalla quale a sua volta nascer\u00e0 l'Accademia delle Scienze di Torino. Altri suoi allievi furono anche Alessandro Volta e Luigi Galvani.\nI suoi interessi scientifici, in questa prima fase, riguardarono quasi esclusivamente l'elettrologia, divenuta vera e propria disciplina scientifica nel senso moderno del termine; in questo ambito elabor\u00f2 la teoria dell\"'elettricit\u00e0 vendicata\", confutata solo successivamente dalle esperienze di Volta. In seguito, si occup\u00f2 anche di meteorologia e di idraulica.\nBeccaria ebbe intensa corrispondenza con Franklin, con il quale condivideva molte idee riguardanti soprattutto l'elettrologia. In seguito ai suoi studi, e alle scoperte di Franklin, furono installati dei parafulmini sulla Basilica di San Marco (Venezia) e sul Palazzo del Quirinale a Roma sotto la sua diretta supervisione, e successivamente anche sul Duomo di Milano (1770).\nLe scoperte e le opere del primo periodo.\nNel suo trattato \"Dell'Elettricismo Artificiale e Naturale\" del 1753 Beccaria mostra di trovarsi in accordo con la teoria di Franklin del fluido unico, dando una descrizione quantitativa dei vari fenomeni ad essa riconducibili. Classific\u00f2 i corpi in base alle loro propriet\u00e0 elettriche, distinguendo conduttori e dielettrici (dei quali descrive il ruolo all'interno dei condensatori) e illustr\u00f2 le propriet\u00e0 magnetiche dei conduttori. Nella medesima opera \u00e8 anticipato inoltre un risultato, attribuito storicamente a Faraday e di fondamentale importanza in elettrostatica, secondo cui\ne dal quale il Beccaria dedusse, contrariamente a quanto si credeva sino ad allora, che la resistenza elettrica in un conduttore \u00e8 proporzionale alla lunghezza dello stesso, formulandone cos\u00ec il primo enunciato quantitativo. \nInfine, classific\u00f2 le scariche elettriche e studi\u00f2 l'elettricit\u00e0 atmosferica e il parafulmine, che si diffuse cos\u00ec in Piemonte prima che altrove in Italia.\nIl trattato del Beccaria, dopo la pubblicazione in Italia, venne tradotto in inglese e diffuso negli Stati Uniti soprattutto grazie all'impegno profuso dallo stesso Benjamin Franklin e dal collega Joseph Priestley. Nel 1755 venne nominato membro della \"Royal Society\".\nIl \"Gradus Taurinensis\" e i due obelischi.\nNel 1759, Re Carlo Emanuele III venne a sapere dal gesuita Padre Ruggero Boscovich che gi\u00e0 in molti altri stati europei si erano svolte misurazioni sui meridiani geografici. Da grande mecenate e estimatore delle scienze, il Re affid\u00f2 al Beccaria la misura di una porzione del meridiano piemontese 7\u00b050'\u00a0E, il cosiddetto \"Gradus Taurinensis\", scelto perch\u00e9 passante per la citt\u00e0 natale dello studioso, e che sarebbe, a sua volta, dovuto servire anche per il calcolo della circonferenza equatoriale terrestre e lo schiacciamento ai poli, oltre che all'aggiornamento delle Regie carte geografiche.\nLe ricerche sui punti di misurazione furono condotte dallo stesso Beccaria col suo assistente, Domenico Canonica, tra il 1760 e il 1774. Queste permisero di realizzare il tracciamento della \"Carta generale dello stato sabaudo\", lavoro gi\u00e0 avviato nel 1767.\nNel saggio intitolato \"Gradus Taurinensis\", che il Beccaria pubblic\u00f2 al termine dei suoi lavori solo nel 1774, si attribu\u00ec alla porzione di meridiano la lunghezza di 112,06 km (un po' pi\u00f9 grande rispetto a quella oggi adottata, 111,137\u00a0km): da ci\u00f2, egli ricav\u00f2 la lunghezza dell'intero meridiano terrestre 7\u00b050'\u00a0E, e cio\u00e8 40332\u00a0km (invece dei 40009,152 correntemente accettati). Il geodeta francese C\u00e9sar-Fran\u00e7ois Cassini, nipote del pi\u00f9 noto nonno Gian Domenico, anni pi\u00f9 tardi contest\u00f2 il valore numerico della latitudine stimata dallo scienziato piemontese a 1\u00b07'44\u201d (il risultato del Cassini nipote, basato sulla misura dell'ellissoide medio, fu di 1\u00b08'14\u201d; si veda a questo proposito la voce \u201cgeoide\u201d); nel 1820 tuttavia, il fisico Plana riconferm\u00f2 nuovamente i dati del Beccaria, motivando la discrepanza rispetto al valore teorico dedotto dal geodeta francese con la vicinanza delle Alpi, la cui attrazione gravitazionale influenzava in maniera sensibile la direzione del filo a piombo.\nPer determinare la lunghezza di tale porzione del meridiano terrestre che taglia il Piemonte da Andrate (localit\u00e0 vicino a Ivrea) fino a regione Belvedere di Mondov\u00ec (in Provincia di Cuneo), lo scienziato utilizz\u00f2 dei metodi geometrici-trigonometrici simili a quelli inventati nell'antichit\u00e0 da Eratostene, ma usati anche dal celebre astronomo Gian Domenico Cassini pochi decenni prima, presso Perinaldo, in Liguria, nel 1696. Per eseguirli, il Beccaria dovette misurare tutta la lunghezza del viale Corso Francia che collegava (e tuttora collega) Piazza Statuto a Torino con la rotonda di Corso Susa a Rivoli, distante 12\u00a0km, quindi sulla linea est-ovest non del parallelo 45\u00b0 N (come alcuni pensano, e che invece passa pi\u00f9 a sud), ma del parallelo 45\u00b0,04' N con uno scarto di 30\"; tale misura fu quindi usata per la triangolazione Andrate - Mondov\u00ec, anche attraverso trigonometrie geografiche con altre localit\u00e0 piemontesi quali Superga, Balangero, Sanfr\u00e8 e Saluzzo.\nEgli utilizz\u00f2 due pietre di marmo per segnalare gli estremi dello suddetto stradone, ancorandole al suolo e indicandone la precisa posizione ai lati del viale con alcuni alberi segnaletici. Nel tempo le pietre vennero sepolte dalla terra e gli alberi tagliati, cos\u00ec che i resti di questo esperimento andarono dispersi. Nel 1808 per\u00f2 il Generale Sanson, che guid\u00f2 la dominazione francese e diresse i depositi di guerra, incaric\u00f2 l'ingegner Lasseret di ricercarle. Basandosi sugli appunti del Beccaria e di varie istituzioni locali (il Prefetto Stefano Vincent, il sindaco di Torino Giovanni Negro e quello di Rivoli Revelli) i massi videro di nuovo la luce. Per inaugurare l'avvenimento e tramandarlo ai posteri si decise di costruirvi sopra, a spese dei due comuni, una coppia di obelischi identici, presenti ancora oggi: quello di Rivoli fu inaugurato l'8 ottobre di quell'anno, mentre quello di Piazza Statuto il 7 dicembre.\nGli ultimi anni.\nOltre a occuparsi di elettrologia, Beccaria fu anche un cultore di discipline umanistiche come la letteratura latina, che prediligeva rispetto alle altre, la poesia e l'arte.\nFu membro della Royal Society e della massoneria. \nMor\u00ec a Torino il 27 maggio 1781, proprio mentre lavorava ad un trattato sulle meteore, dopo essere stato colpito da una lunga e dolorosa malattia, durante la quale ricevette il supporto delle maggiori autorit\u00e0 dell'epoca.\nIntitolazioni.\nA Torino.\nIl Comune di Torino gli intitol\u00f2 un piccolo tratto di corso, proseguimento di corso San Martino tra il giardinetto dell'obelisco di Piazza Statuto e corso Principe Eugenio e che fu, per un certo periodo, anche il corso pi\u00f9 corto di Torino, di soli 100 metri.\nLa scrittrice Marina Jarre, in un suo romanzo, descrisse cos\u00ec il piccolo obelisco di Piazza Statuto:\nL'astrolabio sulla sommit\u00e0 dell'obelisco geodetico, peraltro, \u00e8 anche noto come la guglia di Beccaria.\nAd Andrate.\nLa piazza su cui sorge il municipio di Andrate \u00e8 stata intitolata a suo nome, e nella chiesa parrocchiale antistante, sulla parete a sinistra dell'altare, si pu\u00f2 osservare una lapide di marmo che riporta incise le seguenti parole\nUn ritratto dell'epoca riportante le fattezze del grande fisico piemontese viene custodito nella parrocchia della cittadina."}
{"id": "2438000", "revid": "729019", "url": "https://it.wikipedia.org/wiki?curid=2438000", "title": "Casalbusone", "text": "Casalbusone \u00e8 una frazione di Mongiardino Ligure in val Gordenella in provincia di Alessandria.\nPer secoli segu\u00ec le sorti dei feudatari del Castello della Pietra di Vobbia (GE), con la fine dei Feudi Imperiali nel 1797 segu\u00ec le sorti della val Borbera.\n\u00c8 l'unica frazione di Mongiardino Ligure a far parte della diocesi di Tortona anzich\u00e9 dell'arcidiocesi di Genova dato che dipende dalla parrocchia di Dova Superiore.\nDa visitare nella frazione l'antico \"Mulino del Rio\"."}
{"id": "2438002", "revid": "111225770", "url": "https://it.wikipedia.org/wiki?curid=2438002", "title": "Gaetano Valeri", "text": "Biografia.\nEbbe come maestro Ferdinando Turrini Bertoni. Lavor\u00f2 prima alla Basilica del Carmine, e poi come organista nella Cattedrale di Padova, mentre fra le rappresentazioni teatrali a cui collabor\u00f2 vi fu \"Castrini padre e figlio\", con musiche di Ferdinando Robuschi. Ebbe come allievi Francesco Nardetti e Alessandro Mini.\nIl 9 agosto 1805, divenne Maestro di cappella, famoso per le \"Sonate per Organo\" composte da un-due e raramente 3 movimenti."}
{"id": "2438007", "revid": "228587", "url": "https://it.wikipedia.org/wiki?curid=2438007", "title": "Minotavros", "text": "Il A.O.T. Minotavros \u00e8 una squadra di calcio a 5 greca che milita nel campionato greco di calcio a 5, fondata nel 1998 ha sede a Tavros."}
{"id": "2438008", "revid": "277524", "url": "https://it.wikipedia.org/wiki?curid=2438008", "title": "Cappella di San Nicola da Tolentino", "text": ""}
{"id": "2438011", "revid": "112299606", "url": "https://it.wikipedia.org/wiki?curid=2438011", "title": "Rivarossa (Borghetto di Borbera)", "text": "Rivarossa \u00e8 una frazione abbandonata del comune di Borghetto di Borbera.\nCollocazione.\nSituata sulle pendici del monte Gavasa, \u00e8 la frazione pi\u00f9 elevata del comune ed \u00e8 raggiungibile per sentiero dalle Strette del Borbera.\nStoria.\nRivarossa era un tempo frazione del comune di Molo di Borbera, ma per i servizi gi\u00e0 gravitava su Borghetto, l'attuale capoluogo comunale. Il paese venne abbandonato attorno alla met\u00e0 del XX secolo a seguito del trasferimento degli abitanti nelle citt\u00e0 della zona, attratti dalle occupazioni offerte dal boom industriale. Le case sono ormai quasi tutte diroccate; resta intatto il vecchio pozzo, una casa trasformata in bivacco e la chiesetta che domina dall'alto il paese.\nEdifici di interesse.\nTra gli edifici in rovina resta ben conservata una casa con stalla, che \u00e8 diventata bivacco dopo la ristrutturazione nel 2006 effettuata dal CAI di Novi Ligure in collaborazione con la Comunit\u00e0 Montana Valle Borbera e Valle Spinti. \u00c8 intitolato a Alda e Carlo Marchesotti.\nPoco lontano dal paese abbandonato si trova la \"Madonna di Rivarossa\" (755 m), una piccola chiesetta che ricade gi\u00e0 sotto il comune di Cantalupo Ligure. L'edificio all'interno conserva una statua mariana e alcuni affreschi. Il paese \u00e8 noto per la propria bella posizione panoramica"}
{"id": "2438012", "revid": "666668", "url": "https://it.wikipedia.org/wiki?curid=2438012", "title": "Doukas SAC", "text": "Il Doukas \u00e8 la sezione di calcio a 5 dell'omonima societ\u00e0 polisportiva greca con sede ad Amarousio. La sezione di calcio a 5 \u00e8 stata fondata nel 1996."}
{"id": "2438013", "revid": "108559", "url": "https://it.wikipedia.org/wiki?curid=2438013", "title": "Piaggio P.11", "text": ""}
{"id": "2438016", "revid": "1543377", "url": "https://it.wikipedia.org/wiki?curid=2438016", "title": "Blackburn Lincock", "text": "Il Blackburn F.2 Lincock fu un biplano da caccia leggero monoposto prodotto in piccola serie dall'azienda britannica Blackburn Aircraft Limited negli anni venti.\nStoria del progetto.\nNel 1927 la Blackburn progett\u00f2 su propria iniziativa un caccia leggero biplano con l'intenzione di proporlo sul mercato internazionale. Equipaggiato con un motore radiale Armstrong Siddeley Lynx IVC, il prototipo, designato Blackburn F.2 Lincock, era realizzato con struttura in legno e venne completato verso la fine dello stesso anno. Portato in volo la prima volta nel maggio 1928 si dimostr\u00f2 capace di ottenere prestazioni per quell'epoca impressionanti raggiungendo la velocit\u00e0 di 160 mph (257,5 km/h) ma nonostante ci\u00f2 non riusc\u00ec ad ottenere alcun ordine.\nIl governo canadese manifest\u00f2 un interesse nel progetto ma si rese necessaria una sua parziale riprogettazione. Il Lincock II, come venne ridisegnato il prototipo, venne realizzato nel 1929 con struttura completamente metallica adottando anche un nuovo carrello d'atterraggio, caratterizzato dalle gambe di forza separate, e dallo spostamento dell'ala inferiore. Fu provato in Canada in Camp Borden nel 1930 che ne pensava l'impiego in qualit\u00e0 di addestratore avanzato ma neanche tale variante raccolse alcun ordine. In seguito venne utilizzato per alcune esibizioni acrobatiche nel 1933 e 1934.\nL'ultima versione fu il Lincock III prodotta in 5 esemplari, due consegnati alla Repubblica di Cina, due al Giappone e uno mantenuto per scopi dimostrativi. L'interesse da parte italiana si tradusse nell'acquisto da parte della S.A. Piaggio &amp; C. della licenza per la produzione della versione biposto come addestratore acrobatico. Solo un Piaggio P.11 venne costruito."}
{"id": "2438017", "revid": "316995", "url": "https://it.wikipedia.org/wiki?curid=2438017", "title": "Pervinca maggiore", "text": ""}
{"id": "2438019", "revid": "80598", "url": "https://it.wikipedia.org/wiki?curid=2438019", "title": "F 1 Team", "text": ""}
{"id": "2438020", "revid": "108559", "url": "https://it.wikipedia.org/wiki?curid=2438020", "title": "Blackburn F.2 Lincock", "text": ""}
{"id": "2438021", "revid": "316995", "url": "https://it.wikipedia.org/wiki?curid=2438021", "title": "Apocynacee", "text": ""}
{"id": "2438022", "revid": "271907", "url": "https://it.wikipedia.org/wiki?curid=2438022", "title": "Baldaccio Bruni", "text": ""}
{"id": "2438024", "revid": "179091", "url": "https://it.wikipedia.org/wiki?curid=2438024", "title": "Microregione di Norte Araguia", "text": ""}
{"id": "2438026", "revid": "1543377", "url": "https://it.wikipedia.org/wiki?curid=2438026", "title": "Kosmos Voria Proastia", "text": "Il Kosmos Voria Proastia (\u039a\u039f\u03a3\u039c\u039f\u03a3 \u0392\u039f\u03a1\u0395\u0399\u03a9\u039d \u03a0\u03a1\u039f\u0391\u03a3\u03a4\u0399\u03a9\u039d) \u00e8 una squadra di calcio a 5 greca che milita nel campionato greco di calcio a 5, fondata nel 1997 ha sede a Gerakas. Il Kosmos \u00e8 stata una delle squadre pioniere di Grecia, dove ha vinto il titolo nazionale nella stagione 1998/1999, suo unico alloro nazionale sinora."}
{"id": "2438033", "revid": "290948", "url": "https://it.wikipedia.org/wiki?curid=2438033", "title": "Piroscissione", "text": ""}
{"id": "2438036", "revid": "1305772", "url": "https://it.wikipedia.org/wiki?curid=2438036", "title": "Castello Trecchi", "text": "Castelli dalla famiglia nobiliare Trecchi"}
{"id": "2438042", "revid": "438678", "url": "https://it.wikipedia.org/wiki?curid=2438042", "title": "Ambient dub", "text": "L'ambient dub \u00e8 un sottogenere del dub con elementi ambient.\nStoria.\nTermine coniato per indicare il titolo di alcune raccolte, venne diffuso fra critici e artisti grazie all'idea l'etichetta discografica Beyond Records, indicando un tipo di musica ambient molto ritmata, simile allo stile dub giamaicano.\nIl termine poi cadde in disuso per via dei tanti stili ibridi nati in seguito."}
{"id": "2438053", "revid": "1305772", "url": "https://it.wikipedia.org/wiki?curid=2438053", "title": "Attivit\u00e0 catalitica", "text": "Nell'ambito della catalisi, l'attivit\u00e0 di un catalizzatore (o attivit\u00e0 catalitica) corrisponde alla velocit\u00e0 con cui una reazione chimica procede verso l'equilibrio in presenza del catalizzatore in questione. Nel caso in cui il catalizzatore sia un enzima si parla in particolare di attivit\u00e0 enzimatica.\nViene espressa nel Sistema Internazionale in katal. Se una certa quantit\u00e0 di un determinato catalizzatore ha attivit\u00e0 catalitica di 1 katal vuol dire che consuma 1 mole di reagenti in 1 secondo. Un'altra unit\u00e0 di misura della attivit\u00e0 catalitica \u00e8 l'Unit\u00e0 internazionale ( UI o U). Se una certa quantit\u00e0 di un determinato catalizzatore ha attivit\u00e0 catalitica di 1 UI vuol dire che consuma 1 \u00b5mole di reagente in 1 minuto.\nSiccome 1 \u00b5mole/min = 1,67 x 10^-3 moli/s allora 1UI= 1,67 x 10^-3 katal.\nAttivit\u00e0 dei catalizzatori utilizzati dai processi chimici.\nL'attivit\u00e0 del catalizzatore, oltre a dipendere dalla natura del catalizzatore stesso, dipende anche dalla natura del supporto del catalizzatore. In particolare i supporti di materiale metallico sono da preferire ai supporti di materiale ceramico nel caso in cui lo scambio termico sia fondamentale, in quanto i metalli presentano una maggiore conducibilit\u00e0 termica.\nL'attivit\u00e0 di un catalizzatore non \u00e8 costante nel tempo, ma diminuisce a causa di fenomeni di disattivazione.\nIn genere, all'aumentare dell'attivit\u00e0 di un catalizzatore diminuisce la sua selettivit\u00e0, viceversa al diminuire dell'attivit\u00e0 di un catalizzatore aumenta la sua selettivit\u00e0. Per questo motivo, talvolta i catalizzatori vengono avvelenati di proposito con particolari composti chimici, in modo da aumentarne la selettivit\u00e0 a discapito dell'attivit\u00e0.\nAttivit\u00e0 enzimatica.\nGli enzimi sono dei catalizzatori sfruttati dalle reazioni di natura biochimica.\nL'attivit\u00e0 enzimatica pu\u00f2 essere regolata tramite inibizione del prodotto (ovvero aumentando la concentrazione del prodotto) oppure utilizzando delle particolari sostanze chimiche, chiamate attivatori (se aumentano l'attivit\u00e0 enzimatica) o inibitori (se diminuiscono l'attivit\u00e0 enzimatica)."}
{"id": "2438054", "revid": "290948", "url": "https://it.wikipedia.org/wiki?curid=2438054", "title": "Attivit\u00e0 dei catalizzatori", "text": ""}
{"id": "2438058", "revid": "38120", "url": "https://it.wikipedia.org/wiki?curid=2438058", "title": "Justice League International", "text": ""}
{"id": "2438068", "revid": "1573940", "url": "https://it.wikipedia.org/wiki?curid=2438068", "title": "Chiesa di San Giovanni Battista (Faicchio)", "text": "La chiesa di San Giovanni Battista \u00e8 una architettura religiosa sita nel comune di Faicchio.\nStoria.\nAntica chiesa parrocchiale, nel 1446 venne unita alla collegiata di Santa Maria Assunta. Originariamente era lunga 150 palmi per 100 di larghezza.\nNei primi anni del XVII secolo sub\u00ec un rifacimento a spese dell'Universitas a seguito del quale ospit\u00f2 per diversi anni la sede parrocchiale in attesa che la Collegiata fosse restaurata.\nIl terremoto del 5 giugno 1688 la rase al suolo ma venne ricostruita celermente con le elemosine dei fedeli.\nGravi danni sono avvenuti durante gli eventi bellici della seconda guerra mondiale quando vennero persi alcuni dipinti della scuola di Luca Giordano.\nL'ultimo restauro \u00e8 stato operato a seguito del terremoto del 29 dicembre 2013. La chiesa \u00e8 stata riaperta al culto il 9 giugno 2016.\nDescrizione.\nL'edificio religioso \u00e8 ubicato all'incrocio tra via Fabio Massimo e via De Martino, nei pressi di Piazza Palmieri.\nLa Chiesa ha una volumetria semplice a tre navate. La facciata \u00e8 divisa in tre parti da quattro lesene giganti, sovrastate da un frontone di forma circolare.\nCustodisce la statua del santo patrono di Faicchio, San Giovanni Battista, portata in processione l'ultima domenica di agosto. Oltre alla statua del patrono si trovano le statue di Sant'Anna, San Pio da Pietrelcina e una Vergine. Sulla navata sinistra \u00e8 custodito un osso di grandi dimensioni (forse una costola) donato \"per magnificenza\" al barone di Faicchio, Pietro De Martino e una lapide in ricordo della sua prima moglie Isabella Carafa. "}
{"id": "2438071", "revid": "290948", "url": "https://it.wikipedia.org/wiki?curid=2438071", "title": "Attivit\u00e0 enzimatica", "text": ""}
{"id": "2438072", "revid": "69815", "url": "https://it.wikipedia.org/wiki?curid=2438072", "title": "Osoto Gari", "text": ""}
{"id": "2438078", "revid": "93436", "url": "https://it.wikipedia.org/wiki?curid=2438078", "title": "Regina Mab", "text": "La regina Mab \u00e8 la fata del dramma di Shakespeare \"Romeo e Giulietta\", che appare anche in altre opere della letteratura del XVII secolo, e successivamente in varie forme nella poesia, nella drammaturgia e nel cinema.\nNel dramma \u00e8 citata in un famoso discorso di Mercuzio, nel quale \u00e8 descritta come una creatura in miniatura che guida un carro sulle persone addormentate e le conduce in un sogno di autocompiacimento. In alcuni casi era ritenuto che fosse portatrice di pestilenze. Da questo personaggio prende nome un satellite di Urano, Mab.\nNel resto della letteratura.\nDopo il debutto letterario in \"Romeo and Giulietta\", Mab apparve in diverse composizioni poetiche del seicento e, in particolare, in \"The Entertainment at Althorp\" di Ben Jonson e \"Nymphidia\" di Michael Drayton. Nel \"Parnassus\" di Poole, Mab \u00e8 descritta come la regina delle fate e consorte del re delle fate Oberon.\n\"La regina Mab\" (\"Queen Mab: A Philosophical Poem\") del 1813 \u00e8 anche il titolo del primo importante poema del poeta romantico Percy Bysshe Shelley (1792-1822). \n\"Queen Mab\" (\"Regina Mab\") \u00e8 anche il sottotitolo del XXXI capitolo del romanzo \"Moby Dick\" di Herman Melville, pubblicato nel 1851. In questo capitolo, Stubb, un ufficiale del Pequod, descrive a Flask (un altro ufficiale), un sogno nel quale Stubb \u00e8 apostrofato da un tritone il quale gli spiega che il calcio ricevuto dal capitano Ahab il giorno prima dovrebbe essere considerato un onore, alla stregua di uno schiaffo della regina ad un grande lord inglese.\nNel romanzo di Jane Austen \"Ragione e sentimento\", l'erotico e truffaldino Willoughby d\u00e0 alla sua preda, Marianne, un cavallo di nome Regina Mab, un simbolo che rappresenta le eccessive, ansiose aspettative di Marianne di sposare Willoughby, che in realt\u00e0 \u00e8 un vagabondo donnaiolo.\nLa Regina Mab compare anche nel romanzo di Charles Brockden Brown \"Edgar Huntly\" come soprannome che il protagonista d\u00e0 alla vecchia Deb, una nativa americana del Delaware che si rifiuta di traslocare nonostante l'invasione degli Inglesi. Questo soprannome simboleggia la sua illogicit\u00e0, bench\u00e9 ella sia una figura di minore rilevanza anche se di grande impatto.\nIl filosofo statunitense George Santayana ha scritto una breve composizione intitolata \"Regina Mab\" che \u00e8 apparsa nel suo libro del 1922 \"Soliloqui in Inghilterra e successivi Soliloqui\". Questo particolare monologo descrive la letteratura inglese come una forma indiretta di auto-espressione nella quale lo scrittore inglese \"sogner\u00e0 ci\u00f2 che permette alla Regina Mab di far sognare gli altri esseri umani\" (\"rather than revealing him or herself\").\n\"El velo de la reina Mab\" (\"Il velo della Regina Mab\") \u00e8 un breve racconto del moderno scrittore nicaraguense Rub\u00e9n Dar\u00edo che esplora la relazione dell'artista con il mondo, cos\u00ec come la bellezza della creazione artistica. La storia culmina con la Regina Mab che avvolge i quattro artisti presenti nel suo velo, \"el velo de los sue\u00f1os, de los dulces sue\u00f1os, que hacen ver la vida del color de rosa\" (\"il velo dei sogni, dei dolci sogni, che fanno vedere la vita di colore rosa\"). In questo modo la Regina Mab allevia la tristezza degli artisti, donando loro speranza e permettendo loro di continuare le loro attivit\u00e0 artistiche.\nNella serie di romanzi di urban fantasy i \"Dresden Files\", la Regina Mab \u00e8 una delle sei regine ed \u00e8 la sovrana della corte di Unseelie (Inverno), seconda solo alla Madre dell'Inverno .\nLa regina Mab appare inoltre come personaggio chiave in due romanzi fantasy di Elizabeth Bear, \"Ink and Steel\"e \"Hell and Earth\". In questi due opere fantasy di carattere storico, la Regina Mab regna sulle Fate del sedicesimo secolo, contemporaneamente al regno di Elisabetta I. Nei romanzi appaiono anche personaggi storici come Morgan Le Fay, William Shakespeare, Thomas Walsingham, Christopher Marlowe. Mab \u00e8 legata in modo sovrannaturale alla sorella regina, Elisabetta I.\nNel libro di Martin Millar \"Dreams of Sex and Stage Diving\" (1994), l'eroina, Elfish, vuole chiamare la sua band thrash metal \"Regina Mab\". Per raggiungere lo scopo, dal momento che anche il suo ex-ragazzo reclama lo stesso nome per la sua band, Elfish scommette di imparare a memoria e di recitare pubblicamente il monologo di Mercuzio.\nUna fata di nome Mab \u00e8 uno dei personaggi principale nel romanzo di Francesca Lia Block \"I Was a Teenage Fairy\".\nNegli altri media.\nNella saga videoludica \"Megami Tensei\" dell'azienda giapponese Atlus la Regina Mab \u00e8 uno dei demoni reclutabili dai protagonisti dei vari giochi e la sua voce del compendio la descrive come una possibile interpretazione di Titania, se non la sua controparte cattiva.\nLa Regina Mab appare inoltre nella graphic novel della Vertigo \"God Save the Queen\", di Mike Carey, dove \u00e8 l'antagonista principale: la storia \u00e8 basata sui personaggi della serie \"Sandman\" sempre della Vertigo.\nNella serie a fumetti \"Hellboy\" della Dark Horse Comics, una vecchia, apparentemente una strega, \u00e8 costantemente presente: nel volume \"Hellboy: The Wild Hunt\", si scopre essere la Regina Mab.\nNel cartone animato della Disney \"Gargoyles\" Mab viene nominata come precedente regina della \"terza razza\", battuta in seguito da Oberon.\nLa regina Mab \u00e8 presente anche nella serie animata \"Roswell Conspiracies\": qui viene rappresentata come la regina delle banshee."}
{"id": "2438079", "revid": "486946", "url": "https://it.wikipedia.org/wiki?curid=2438079", "title": "Pleistocene Medio", "text": ""}
{"id": "2438090", "revid": "75487", "url": "https://it.wikipedia.org/wiki?curid=2438090", "title": "Cultura della ceramica impressa", "text": ""}
{"id": "2438095", "revid": "1783371", "url": "https://it.wikipedia.org/wiki?curid=2438095", "title": "\u00d6lkofra saga", "text": "L'\u00d6lkofra saga (che in italiano significa \"Saga di \u00d6lkofri\") \u00e8 una saga degli Islandesi scritta in norreno in Islanda intorno al XIII-XIV secolo. L'autore, come per molte di queste saghe, \u00e8 ignoto.\nL\"'\u00d6lkofra saga\" \u00e8 una satira del sistema giudiziario dello Stato libero d'Islanda: essa narra la storia di un birraio, \u00d6lkofri, che appicca accidentalmente un incendio ad alcuni fertili boschi appartenenti a sei potenti capi islandesi; questi capi lo portano davanti all'Althing per farlo dichiarare fuorilegge, ma grazie agli sforzi di alcune persone che vengono inaspettatamente in suo aiuto \u00d6lkofri riesce a scampare la condanna."}
{"id": "2438096", "revid": "287204", "url": "https://it.wikipedia.org/wiki?curid=2438096", "title": "Olkofra saga", "text": ""}
{"id": "2438097", "revid": "114325", "url": "https://it.wikipedia.org/wiki?curid=2438097", "title": "Saga di \u00d6lkofri", "text": ""}
{"id": "2438098", "revid": "114325", "url": "https://it.wikipedia.org/wiki?curid=2438098", "title": "Saga di Olkofri", "text": ""}
{"id": "2438101", "revid": "1783371", "url": "https://it.wikipedia.org/wiki?curid=2438101", "title": "\u00de\u00f3r\u00f0ar saga hre\u00f0u", "text": "La \u00de\u00f3r\u00f0ar saga hre\u00f0u (che in italiano significa \"Saga di \u00de\u00f3r\u00f0r Discordia\") \u00e8 una saga degli Islandesi scritta in norreno in Islanda intorno al XIII-XIV secolo. L'editore moderno della \"\u00de\u00f3r\u00f0ar saga hre\u00f0u\" la cui versione \u00e8 presa da tutti convenzionalmente come standard \u00e8 l'\"\u00cdslenzk Fornr\u00edt\"; esiste anche una seconda versione della saga degna di nota, il \"Brot af \u00de\u00f3r\u00f0ar s\u00f6gu hre\u00f0u\" (\"Frammento della saga di \u00de\u00f3r\u00f0r Discordia\")."}
{"id": "2438102", "revid": "287204", "url": "https://it.wikipedia.org/wiki?curid=2438102", "title": "Thordar saga hredu", "text": ""}
{"id": "2438104", "revid": "114325", "url": "https://it.wikipedia.org/wiki?curid=2438104", "title": "Saga di \u00de\u00f3r\u00f0r Discordia", "text": ""}
{"id": "2438105", "revid": "287204", "url": "https://it.wikipedia.org/wiki?curid=2438105", "title": "Saga di Thordr Discordia", "text": ""}
{"id": "2438107", "revid": "1783371", "url": "https://it.wikipedia.org/wiki?curid=2438107", "title": "\u00deorsteins saga hv\u00edta", "text": "La \u00deorsteins saga hv\u00edta (che in italiano significa \"Saga di \u00deorsteinn hv\u00edti\") \u00e8 una saga degli Islandesi scritta in norreno in Islanda intorno al XIII-XIV secolo. L'autore, come per molte di queste saghe, \u00e8 ignoto."}
{"id": "2438108", "revid": "287204", "url": "https://it.wikipedia.org/wiki?curid=2438108", "title": "Thorsteins saga hvita", "text": ""}
{"id": "2438109", "revid": "114325", "url": "https://it.wikipedia.org/wiki?curid=2438109", "title": "Saga di \u00deorsteinn hv\u00edti", "text": ""}
{"id": "2438110", "revid": "287204", "url": "https://it.wikipedia.org/wiki?curid=2438110", "title": "Saga di Thorsteinn hviti", "text": ""}
{"id": "2438111", "revid": "642594", "url": "https://it.wikipedia.org/wiki?curid=2438111", "title": "Marina dell'Esercito Popolare di Liberazione", "text": ""}
{"id": "2438112", "revid": "1783371", "url": "https://it.wikipedia.org/wiki?curid=2438112", "title": "\u00deorsteins saga S\u00ed\u00f0u-Hallssonar", "text": "La \u00deorsteins saga S\u00ed\u00f0u-Hallssonar (che in italiano significa \"Saga di \u00deorsteinn S\u00ed\u00f0u-Hallsson\") \u00e8 una saga degli Islandesi scritta in norreno in Islanda intorno al XIII-XIV secolo; l'autore, come per molte di queste saghe, \u00e8 ignoto. L'editore moderno della \"\u00deorsteins saga S\u00ed\u00f0u-Hallssonar\" la cui versione \u00e8 presa da tutti convenzionalmente come standard \u00e8 l'\"\u00cdslenzk Fornr\u00edt\"."}
{"id": "2438113", "revid": "287204", "url": "https://it.wikipedia.org/wiki?curid=2438113", "title": "Thorsteins saga Sidu-Hallssonar", "text": ""}
{"id": "2438114", "revid": "114325", "url": "https://it.wikipedia.org/wiki?curid=2438114", "title": "Saga di \u00deorsteinn S\u00ed\u00f0u-Hallsson", "text": ""}
{"id": "2438115", "revid": "287204", "url": "https://it.wikipedia.org/wiki?curid=2438115", "title": "Saga di Thorsteinn Sidu-Hallsson", "text": ""}
{"id": "2438116", "revid": "1783371", "url": "https://it.wikipedia.org/wiki?curid=2438116", "title": "V\u00e1pnfir\u00f0inga saga", "text": "La V\u00e1pnfir\u00f0inga saga (che in italiano significa \"Saga degli uomini di V\u00e1pnafj\u00f6r\u00f0r\") \u00e8 una saga degli Islandesi scritta in norreno in Islanda intorno al XIII-XIV secolo; l'autore, come per molte di queste saghe, \u00e8 ignoto. L'editore moderno della \"V\u00e1pnfir\u00f0inga saga\" la cui versione \u00e8 presa da tutti convenzionalmente come standard \u00e8 l'\"\u00cdslenzk Fornr\u00edt\"."}
{"id": "2438117", "revid": "24920053", "url": "https://it.wikipedia.org/wiki?curid=2438117", "title": "Diagora di Melos", "text": ""}
{"id": "2438119", "revid": "287204", "url": "https://it.wikipedia.org/wiki?curid=2438119", "title": "Vapnfirdinga saga", "text": ""}
{"id": "2438120", "revid": "114325", "url": "https://it.wikipedia.org/wiki?curid=2438120", "title": "Saga degli uomini di V\u00e1pnafj\u00f6r\u00f0r", "text": ""}
{"id": "2438121", "revid": "287204", "url": "https://it.wikipedia.org/wiki?curid=2438121", "title": "Saga degli uomini di Vapnafjordr", "text": ""}
{"id": "2438122", "revid": "1305772", "url": "https://it.wikipedia.org/wiki?curid=2438122", "title": "Diagora", "text": ""}
{"id": "2438125", "revid": "24920097", "url": "https://it.wikipedia.org/wiki?curid=2438125", "title": "Diagora (poeta lirico)", "text": ""}
{"id": "2438126", "revid": "767487", "url": "https://it.wikipedia.org/wiki?curid=2438126", "title": "Vasilij Akimovi\u010d Charlamov", "text": "Biografia.\nCharlamov, cosacco del Don, era un membro del partito dei cadetti e fu eletto a tutte le quattro duma di Stato dell'Impero russo (1906-1917). In seguito agli eventi della rivoluzione di febbraio, il Governo Provvisorio Russo assegn\u00f2 a Charlamov la guida del Comitato Speciale per la Transcaucasia (\"Ozakom\").\nNel successivo periodo di caos e guerra Charlamov fu a capo del governo dell'\"Unione delle truppe Cosacche del sud-est, dei Montanari del Caucaso e dei Popoli Liberi delle Steppe\".\nDurante la guerra civile russa Charlamov divenne uno dei leader dell'Armata bianca della regione del Don. Dopo la vittoria dei bolscevichi nella guerra civile, Charlamov fugg\u00ec all'estero. Mor\u00ec a Buenos Aires in Argentina, dopo aver scritto le sue memorie sugli anni della guerra civile."}
{"id": "2438130", "revid": "767487", "url": "https://it.wikipedia.org/wiki?curid=2438130", "title": "Memories of Matsuko", "text": " \u00e8 un film del 2006, diretto da Tetsuya Nakashima, tratto dall'omonimo romanzo scritto da Muneki Yamada.\nHa vinto dieci premi, tra i quali tre Japanese Academy Award e un Japanese Professional Movie Awards. In Italia \u00e8 stato presentato al Far East Film Festival 2007, classificandosi al terzo posto.\nTrama.\nIl 10 luglio 2001 Matsuko Kawajiri, una donna obesa di 53 anni, all'apparenza una barbona, viene trovata morta in un prato. Il nipote Shou, che vive a Tokyo e sogna di fare il cantante, riceve la visita del padre, fratello della donna, che gli comunica la notizia dell'omicidio della zia e lo incarica di ripulire il sudicio appartamento in cui viveva la sorella.\nShou si reca nell'appartamento, ricolmo di rifiuti e tappezzato di poster di un cantante J-pop. L\u00ec incontra un ragazzo punkabbestia, vicino di casa della zia, che gli racconta come Matsuko fosse odiata da tutti, a causa della sua sporcizia e il cattivo odore che emanava. Shou trova una fotografia raffigurante Matsuko da giovane con un'espressione buffa, e una scritta sul muro che dice: \u00abPerdonami di essere nato\u00bb.\nUna serie di flashback mostra alcune fasi della turbolenta vita della donna. A 7 anni Matsuko scopre una buffa espressione durante uno spettacolo teatrale visto insieme al padre, e questa espressione le serve come unico mezzo per attirare l'attenzione del padre, rivolta esclusivamente alla sorella malata Megumi.\nA 23 anni Matsuko \u00e8 una professoressa di musica, che si mette nei guai dopo essersi presa la colpa di un furto commesso da Ryu, un suo studente. Per questo fatto la scuola la espelle i suoi genitori la ripudiano. Matsuko cos\u00ec lascia la casa dei genitori e inizia una serie di rapporti burrascosi con gli uomini, che la illudono, la tradiscono e la picchiano selvaggiamente. Matsuko non si perde per\u00f2 d'animo e cerca continuamente il vero amore. I tragici rapporti con l'altro sesso portano per\u00f2 la donna a diventare una prostituta, fino a compiere un omicidio e ad essere condannata a otto anni di carcere.\nAll'uscita del carcere, una svolta nella vita della donna sembra essere il rapporto con Ryu, il suo ex studente adesso divenuto uno yakuza. Il rapporto tra i due \u00e8 per\u00f2 fatto di tragici alti e bassi, tra tentativi di suicidio e fughe dalla polizia. Una volta arrestato, Ryu va in carcere. Quando esce, Matsuko lo aspetta speranzosa, ma lui l'abbandona.\nDopo aver appreso la notizia della morte della sorella, Matsuko affitta un sudicio appartamento e inizia ad ingrassare, chiudendosi in casa, mangiando e divenendo una sfegatata fan di un cantante J-Pop. Una speranza per la donna sembra essere l'incontro con Megumi Sawamura, una sua amica adesso divemuta una pornostar, che le d\u00e0 il suo biglietto da visita e si offre di aiutarla. Matsuko per\u00f2 rifiuta, per ripensarci poco dopo. Mentre si reca a cercare il biglietto dell'amica, che ha strappato, Matsuko viene uccisa a colpi di mazza da baseball da un gruppo di bambini, dopo un futile litigio.\nStile.\nIl film mescola commedia, melodramma e musical, utilizzando una fotografia di matrice pop, colorata ed eccessiva, come il precedente film di Nakashima, \"Kamikaze Girls\", diretto nel 2004, e uno stile visivo vicino al videoclip e alla pubblicit\u00e0 televisiva.\nI flashback che visualizzano la vita di Matsuko vengono proposti in ordine non cronologico, attraverso didascalie che indicano le diverse et\u00e0 della donna e le diverse epoche della sua vita, dagli anni cinquanta agli anni duemila. Il burrascoso passato della donna \u00e8 raccontato dalla voce over del nipote e da quella della stessa Matsuko.\nCast.\nLa protagonista del film \u00e8 interpretata da Miki Nakatani, precedentemente apparsa in \"Ring\" e \"Ring 2\", che si \u00e8 aggiudicata grazie alla sua interpretazione di Matsuko svariati premi, tra i quali il Japanese Academy Award come miglior attrice.\nIn piccoli ruoli appaiono la pornostar Sora Aoi, lo sceneggiatore Sakichi Sat\u014d e Anna Tsuchiya, co-protagonista di \"Kamikaze Girls\"."}
{"id": "2438132", "revid": "196390", "url": "https://it.wikipedia.org/wiki?curid=2438132", "title": "Vasilij Kharlamov", "text": ""}
{"id": "2438134", "revid": "1783371", "url": "https://it.wikipedia.org/wiki?curid=2438134", "title": "Vatnsd\u0153la saga", "text": "La Vatnsd\u0153la saga (che in italiano significa \"Saga dei valligiani di Vatnsdalr\") \u00e8 una saga degli Islandesi scritta in norreno in Islanda probabilmente poco dopo la met\u00e0 del XIII secolo; l'autore, come per molte di queste saghe, \u00e8 ignoto. L'editore moderno della \"Vatnsd\u0153la saga\" la cui versione \u00e8 presa da tutti convenzionalmente come standard \u00e8 l'\"\u00cdslenzk Fornr\u00edt\".\n\u00c8 essenzialmente una cronaca familiare, ed \u00e8 ambientata a Vatnsdalr, una valle a sud dell'H\u00fanafl\u00f3i (baia nella parte nord-occidentale dell'Islanda). Ingimundur gamli \u00deorsteinsson (\"Ingemundur \u00deorsteinsson il Vecchio\"), il cui nonno era un capitano norvegese, Ketill Raum, combatt\u00e9 per re Harald Bellachioma nella battaglia di Hafrsfjord (fine del IX secolo), la battaglia che tradizionalmente sanc\u00ec l'unione della Norvegia occidentale, e fu da lui ricompensato; spinto poi da un indovino, si trasfer\u00ec in Islanda dove trascorse il resto della vita. La \"Vatnsd\u0153la saga\" racconta la storia della sua famiglia fino all'arrivo nell'isola del Cristianesimo alla fine del X secolo."}
{"id": "2438135", "revid": "287204", "url": "https://it.wikipedia.org/wiki?curid=2438135", "title": "Vatnsdoela saga", "text": ""}
{"id": "2438136", "revid": "114325", "url": "https://it.wikipedia.org/wiki?curid=2438136", "title": "Saga di Vatnsdalr", "text": ""}
{"id": "2438137", "revid": "114325", "url": "https://it.wikipedia.org/wiki?curid=2438137", "title": "Saga di Vatnsdal", "text": ""}
{"id": "2438139", "revid": "114325", "url": "https://it.wikipedia.org/wiki?curid=2438139", "title": "Saga dei valligiani di Vatnsdalr", "text": ""}
{"id": "2438140", "revid": "114325", "url": "https://it.wikipedia.org/wiki?curid=2438140", "title": "Saga dei valligiani di Vatnsdal", "text": ""}
{"id": "2438141", "revid": "124491966", "url": "https://it.wikipedia.org/wiki?curid=2438141", "title": "Salvatore Naldi", "text": "Biografia.\nNato a Napoli nel 1954 da illustre famiglia cittadina di costruttori, \u00e8 il terzo di quattro figli di Giovanni e Adele Fernandes. Il nonno materno, l'ingegner Roberto Fernandes, \u00e8 stato uno dei maggiori costruttori della Napoli del dopoguerra, e grosso imprenditore alberghiero.\nLaureato in giurisprudenza all'Universit\u00e0 Federico II di Napoli, negli anni ottanta affianca i genitori nella gestione delle attivit\u00e0 alberghiere di famiglia. Naldi \u00e8 a capo di un gruppo attivo nel settore alberghiero e della ristorazione avviato dal nonno materno nel 1951, che dal 2004 porta il nome di Salvatore Naldi Group Srl, nota anche con l'acronimo SNG. La SNG con sede a Napoli, controlla tre alberghi di lusso a Roma (con l'insegna Marriott), a Napoli e Capri, impiega 171 dipendenti e annualmente realizza un fatturato di circa 26 milioni di euro.\nNaldi \u00e8 stato presidente di Federalberghi Napoli dal 2009 al 2018.\nSposatosi due volte, \u00e8 padre di quattro figli.\nAttivit\u00e0 nel calcio.\nNel dicembre 2001, Naldi rileva il 10% quote della Societ\u00e0 Sportiva Calcio Napoli, di cui sono comproprietari Giorgio Corbelli e Corrado Ferlaino. Due mesi pi\u00f9 tardi, nel febbraio 2002, rileva le quote del club calcistico partenopeo possedute da Ferlaino, e a maggio, l'intero capitale azionario, divenendone cos\u00ec il presidente.\nIl Napoli sotto la presidenza di Naldi conduce due mediocri campionati in Serie B nelle stagioni 2002-03 e 2003-04. Nel giugno 2004, a seguito della mancata ricapitalizzazione e del mancato ingresso di nuovi soci nella societ\u00e0 azzurra, che ha un monte debiti di 70 milioni di euro, rassegna le proprie dimissioni da presidente. A questa situazione di crisi fa seguito il fallimento dello storico club fondato nel 1926 e la perdita del titolo sportivo."}
{"id": "2438144", "revid": "767487", "url": "https://it.wikipedia.org/wiki?curid=2438144", "title": "Una reginetta molto speciale", "text": "Una reginetta molto speciale (\"Queen Sized\") \u00e8 un film del 2008 diretto da Peter Levin, che ha come attrice protagonista Nikki Blonsky, che \u00e8 stata lanciata dal film Hairspray, nel 2008.\nTrama.\nMaggie Baker \u00e8 una liceale in sovrappeso stanca di essere presa in giro dai propri compagni di scuola. Sua madre \u00e8 invece una bella donna, che cerca di far perdere peso alla figlia in ogni modo, preoccupata anche che Maggie non abbia il diabete, causa della morte di suo padre. La sua migliore amica Casey non \u00e8 cos\u00ec impopolare come Maggie a causa della sua relazione con uno dei ragazzi pi\u00f9 popolari Devon. Casey \u00e8 invitata a una festa da lui e accetta l'invito con la premessa che anche Maggie possa partecipare. Alla festa, Casey \u00e8 trascinata via da Devon, lasciando Maggie da sola per essere derisa dal suo gruppetto.\nLiz, una delle sue compagne, decide di candidare Maggie alle elezioni come reginetta della scuola per farle uno scherzo cattivo. Maggie per\u00f2 non si tira indietro e con l'aiuto dei suoi amici, raccoglie le firme necessarie alla sua candidatura: inizia cos\u00ec la sua campagna."}
{"id": "2438145", "revid": "123310092", "url": "https://it.wikipedia.org/wiki?curid=2438145", "title": "Mirko Brulc", "text": "\u00c8 un politico del Partito Socialdemocratico e deputato del Parlamento sloveno nella quinta legislatura (2008-2012).\n\u00c8 stato anche sindaco della citt\u00e0 di Nova Gorica."}
{"id": "2438147", "revid": "7336", "url": "https://it.wikipedia.org/wiki?curid=2438147", "title": "Pigmenti inorganici", "text": ""}
{"id": "2438148", "revid": "1783371", "url": "https://it.wikipedia.org/wiki?curid=2438148", "title": "V\u00edga-Gl\u00fams saga", "text": "La V\u00edga-Gl\u00fams saga (in italiano \"Saga di V\u00edga-Gl\u00famr\") \u00e8 una Saga degli Islandesi, di autore ignoto (come molte di queste saghe), scritta in Islanda probabilmente nel XIII secolo. Narra la storia di Gl\u00famr Eyj\u00f3lfsson, soprannominato \"V\u00edga-Gl\u00famr\", che uccide diverse persone e tenta di nascondere le proprie colpe. L'editore moderno della \"V\u00edga-Gl\u00fams saga\" la cui versione \u00e8 presa da tutti convenzionalmente come standard \u00e8 l'\"\u00cdslenzk Fornr\u00edt\". Un passaggio all'interno della saga potrebbe alludere a uno scandalo politico del tempo di cui non ci \u00e8 pervenuta notizia.\nTrama.\nIl nonno di Glum, Ingjald, era un figlio di Helgi inn magri, primo colono di Eyjafj\u00f6r\u00f0r, e abitava a \u00dever\u00e1. Glumr \u00e8 il figlio pi\u00f9 giovane di Eyjolfr e la saga dice che, all'inizio, non prometteva bene. Dopo la morte di Eyjolfr e di un fratello, muore anche il nipote neonato di Eyjolfr e la moglie del figlio eredit\u00e0 met\u00e0 della fattoria. Suo padre Thorkell l'Alto e il fratello Sigmundr prendono possesso della fattoria in cui vivono Glumr e la madre ora vedova, Astrid. Glumr trova invivibile la situazione e decide di andarsene.\nGlumr salpa per la Norvegia e va a vivere nella casa del nonno materno, il capo locale Vigfuss. Dopo che Glumr uccide un berserkr, Vigfuss gli dona tre cimeli di famiglia: un mantello nero, una lancia con intarsi d'oro e una spada, dicendogli che chiunque le possegga vivr\u00e0 a lungo e diventer\u00e0 famoso. \nNel frattempo, Sigmundr costringe Astrid a lasciare la fattoria, usando l'accusa contro due servi di Astrid di aver ucciso due capi del loro bestiame. Sigmundr e Thorkell citano Astrid in assemblea e la corte la priva del diritto di pascolare su un capo sempre verde vicino alla fattoria, chiamato Vitazgjafi. Fino ad allora le due famiglie se lo erano divisi alternativamente ogni anno, ma adesso che Astrid non aveva pi\u00f9 diritti sulla propriet\u00e0, tutto passava alla famiglia di Sigmundr e Thorkell.\nQuando Glumr ritorna e scopre quello che \u00e8 successo, recita la prima delle sue numerose poesie scaldiche, riguardo all'ingiustizia per quello accaduto alla sua famiglia. Poi scopre i cadaveri delle due vacche di Sigmundr e Thorkell, nascoste sotto la neve, e capisce che erano stati ingannati. Quindi Glumr si reca a Vitazgjafi dove trova Sigmundr che falcia il fieno e lo uccide con la lancia donatagli da Vigfuss.\nDurante l'inverno, Glumr vede in sogno lo spirito di Vigfuss sotto forma di una gigantessa, che cammina verso \u00dever\u00e1. La gigantessa era cos\u00ec grande che le sue spalle strisciano contro le montagne su entrambi i lati della valle.\n\u00de\u00f3rarinn of Espih\u00f3ll, un altro importante capo della zona, era sia suocero di Sigmundr sia discendente di Helgi inn magri, perci\u00f2 era riluttante a sostenere un processo contro Glumr, portato avanti da Thorkell l'Alto, ma alla fine, per la argomentazioni di Glumr e l'appoggio dei suoi sostenitori, \u00de\u00f3rarinn costringe Thorkell a vendergli met\u00e0 della fattoria per molto meno della met\u00e0 del suo valore e a lasciarla lui stesso entro sei mesi. Prima di andare, poi, doveva andare al tempio di Freyr e sacrificargli un bue. \nPer quarant'anni Glumr \u00e8 un uomo potente nel suo distretto. Sposa Hallador e con lei ha due figli e una figlia. "}
{"id": "2438149", "revid": "2084998", "url": "https://it.wikipedia.org/wiki?curid=2438149", "title": "Pasig", "text": "Pasig \u00e8 una citt\u00e0 componente delle Filippine, ubicata nella Regione Capitale Nazionale.\nPasig \u00e8 formata da 30 baranggay:"}
{"id": "2438152", "revid": "287204", "url": "https://it.wikipedia.org/wiki?curid=2438152", "title": "Viga-Glums saga", "text": ""}
{"id": "2438153", "revid": "114325", "url": "https://it.wikipedia.org/wiki?curid=2438153", "title": "Saga di V\u00edga-Gl\u00famr", "text": ""}
{"id": "2438155", "revid": "6923", "url": "https://it.wikipedia.org/wiki?curid=2438155", "title": "Hughes &amp; Kettner", "text": "Hughes &amp; Kettner \u00e8 una delle pi\u00f9 importanti aziende di amplificatori per chitarra.\n\u00c8 stata costituita nel 1984. Attualmente annovera fra i suoi collaboratori, addetti alla ricerca del suono ed al design, il chitarrista tedesco Thomas Blug.\nLa Hughes &amp; Kettner \u00e8 nota nel mondo dei musicisti per i suoi innovativi amplificatori valvolari. Per offrire prodotti sempre ai massimi livelli i suoi ingegneri hanno sviluppato il VTI (Vacuum Tube Inspector), uno speciale tester per il controllo computerizzato delle valvole.\nLa sede \u00e8 a St. Wendel in Germania."}
{"id": "2438156", "revid": "287204", "url": "https://it.wikipedia.org/wiki?curid=2438156", "title": "Saga di Viga-Glumr", "text": ""}
{"id": "2438157", "revid": "339392", "url": "https://it.wikipedia.org/wiki?curid=2438157", "title": "V\u00e1pnafj\u00f6r\u00f0r", "text": ""}
{"id": "2438158", "revid": "1573940", "url": "https://it.wikipedia.org/wiki?curid=2438158", "title": "Sinagoga di Savigliano", "text": "La sinagoga di Savigliano, oggi dismessa, \u00e8 situata in piazza Santorre di Santarosa a Savigliano.\nLa storia.\nCon l'emancipazione del 1848, la comunit\u00e0 ebraica di Savigliano decise la costruzione di una nuova sinagoga, che fu locata nell'attuale piazza Santorre di Santarosa in un edificio accanto al vecchio teatro cittadino. Il rapido declino demografico della comunit\u00e0 con l'emigrazione verso i centri maggiori port\u00f2 nel Novecento alla chiusura del luogo di culto. La sala di preghiera, smantellata, fu occupata da una tipografia. "}
{"id": "2438160", "revid": "1783371", "url": "https://it.wikipedia.org/wiki?curid=2438160", "title": "V\u00edglundar saga", "text": "La V\u00edglundar saga (che in italiano significa \"Saga di V\u00edglundr\") \u00e8 una saga degli Islandesi scritta in norreno in Islanda intorno al XIII-XIV secolo; l'autore, come per molte di queste saghe, \u00e8 ignoto. L'editore moderno della \"V\u00edglundar saga\" la cui versione \u00e8 presa da tutti convenzionalmente come standard \u00e8 l'\"\u00cdslenzk Fornr\u00edt\"."}
{"id": "2438161", "revid": "287204", "url": "https://it.wikipedia.org/wiki?curid=2438161", "title": "Viglundar saga", "text": ""}
{"id": "2438162", "revid": "114325", "url": "https://it.wikipedia.org/wiki?curid=2438162", "title": "Saga di V\u00edglundr", "text": ""}
{"id": "2438163", "revid": "287204", "url": "https://it.wikipedia.org/wiki?curid=2438163", "title": "Saga di Viglundr", "text": ""}
{"id": "2438168", "revid": "14691", "url": "https://it.wikipedia.org/wiki?curid=2438168", "title": "Banyankore", "text": ""}
{"id": "2438181", "revid": "76963", "url": "https://it.wikipedia.org/wiki?curid=2438181", "title": "Daisuke G\u014dri", "text": "Biografia.\nG\u014dri, il cui vero nome era , era noto per aver dato la voce a diversi personaggi nei videogiochi e anime giapponesi, tra i quali fu doppiatore ufficiale dal 1997 di Heihachi Mishima della serie di giochi picchiaduro Tekken, Mr Satan di Dragon Ball e Robin Mask nella prima e seconda serie di Kinnikuman. Il 17 gennaio 2010 in una strada di Tokyo venne trovato dissanguato con i polsi tagliati, lasciando solo un messaggio nella tasca indirizzato alla famiglia con su scritto \"Mi dispiace\" (\u3054\u3081\u3093\u306d, Gomen ne) e \"Grazie\" (\u3042\u308a\u304c\u3068\u3046, Arigat\u014d) Gori era da diversi anni malato di diabete che gli aveva causato gradualmente la perdita della vista, la polizia dichiar\u00f2 la sua morte suicidio."}
{"id": "2438184", "revid": "24920779", "url": "https://it.wikipedia.org/wiki?curid=2438184", "title": "Bene personale", "text": ""}
{"id": "2438188", "revid": "24920801", "url": "https://it.wikipedia.org/wiki?curid=2438188", "title": "Beni personali", "text": ""}
{"id": "2438191", "revid": "1573940", "url": "https://it.wikipedia.org/wiki?curid=2438191", "title": "Sinagoga di Trino", "text": "La sinagoga di Trino, oggi dismessa, si trova a Trino in corso Italia 47, nell'edificio del vecchio ghetto ebraico. \nLa storia.\nCome tipico delle sinagoghe di ghetto, il luogo di culto non \u00e8 in alcun modo riconoscibile dall'esterno, nascosto all'interno del grande caseggiato. Dopo l'emancipazione del 1848, il declino demografico della comunit\u00e0 port\u00f2 nel Novecento alla chiusura della sinagoga, che fu infine smantellata nel 1965. La sala fu venduta e usata come circolo ricreativo per ragazzi. Gli arredi lignei settecenteschi, opera dello scultore Benedetto Alfieri, furono trasportati in Israele a Ramat Gan e quindi all'Eretz Museum di Tel Aviv, dove l'intera sinagoga di Trino \u00e8 stata restaurata nel 2006 e fedelmente ricostruita in una sala. "}
{"id": "2438194", "revid": "287204", "url": "https://it.wikipedia.org/wiki?curid=2438194", "title": "Maihuenioideae", "text": "Le Maihuenioideae sono una sottofamiglia delle Cactaceae che comprende solo 2 specie raggruppate in un unico genere: il genere \"Maihuenia\" .\nDescrizione.\nLe Maihuenioideae sono piante cespugliose, presentano un fusto corto e cilindrico oppure globoso. Le foglie sono piccole, tubolari e durevoli. Le areole producono circa 3 piccole spine ciascuna. I fiori sono solitari e crescono nelle parti pi\u00f9 esterne della pianta. I piccoli frutti sono carnosi.\nDistribuzione.\nLe piante appartenenti alla sottofamiglia delle Maihuenioideae sono originarie delle sole zone andine di Cile e Argentina."}
{"id": "2438197", "revid": "287204", "url": "https://it.wikipedia.org/wiki?curid=2438197", "title": "San Juan (NCR)", "text": "San Juan \u00e8 una citt\u00e0 componente delle Filippine, ubicata nella Regione Capitale Nazionale.\nSan Juan \u00e8 formata da 21 baranggay:\nAmministrazione.\nLa citt\u00e0 \u00e8 gemellata con:"}
{"id": "2438199", "revid": "486946", "url": "https://it.wikipedia.org/wiki?curid=2438199", "title": "Cactaceo", "text": ""}
{"id": "2438200", "revid": "133248", "url": "https://it.wikipedia.org/wiki?curid=2438200", "title": "Uggiate", "text": ""}
{"id": "2438202", "revid": "1833437", "url": "https://it.wikipedia.org/wiki?curid=2438202", "title": "Trevano", "text": "Trevano \u00e8 una frazione del comune comasco di Uggiate-Trevano, alla cui denominazione contribuisce.\nStoria.\nLa localit\u00e0 era un piccolo villaggio agricolo di antica origine della Pieve di Uggiate. Il legame con Uggiate fu sempre profondo, dipendendo da un\u2019unica parrocchia.\nTrevano divenne per la prima volta anche amministrativamente frazione di Uggiate su ordine di Napoleone, ma gli austriaci annullarono la decisione al loro ritorno nel 1815 con il Regno Lombardo-Veneto.\nDopo l'unit\u00e0 d'Italia, il paese crebbe di poco da meno a pi\u00f9 di cinquecento abitanti. Fu il fascismo a decidere la soppressione del comune unendolo definitivamente a Uggiate."}
{"id": "2438203", "revid": "125689823", "url": "https://it.wikipedia.org/wiki?curid=2438203", "title": "Cesuna", "text": "Cesuna (\"Kan Z\u00fcne\" in cimbro) \u00e8 una frazione del comune italiano di Roana, in provincia di Vicenza.\nGeografia fisica.\nCesuna si colloca nella zona sud-occidentale dell'Altopiano dei Sette Comuni Asiago, a sud di Roana dalla quale \u00e8 separata dalla profonda val d'Assa. A ovest, a breve distanza, si trova Tresch\u00e8 Conca e a nordest Canove.\nStoria.\nOrigini del nome.\nIl toponimo Cesuna (in lingua cimbra \"Kan Z\u00fcne\") \u00e8 forse ricollegabile al termine celtico \"sun(e)\", che significa \"luogo abitato recintato\". Secondo altri, deriva dal personale latino \"Caeso\", riferito a un proprietario terriero.\nDalla fondazione ai giorni nostri.\nXX secolo.\nI monti e i boschi attorno a Cesuna furono teatro di avvenimenti nel corso della prima guerra mondiale: in particolare, a partire dall'aprile 1918, la zona fu presidiata dalle forze militari inglesi, fronteggiate nel giugno seguente dalla truppe austriache. Queste realizzarono in loco un sistema di trincee, postazioni blindate e ricoveri.\nMonumenti e luoghi d'interesse.\nChiesa parrocchiale dell'Immacolata.\nNel 1744 il vescovo di Tra\u00f9 Francesco Giuseppe Caccia, ospite del paese, diede ascolto alle richieste della popolazione e fece erigere a Cesuna un oratorio dedicato all'Immacolata. Prima di allora gli abitanti facevano riferimento alla lontana parrocchiale di Canove. Nel 1749 il cardinale Carlo Rezzonico ne autorizz\u00f2 la benedizione, bench\u00e9 il parroco di Canove mantenesse il diritto di nominare il cappellano. Nel 1832 fu eretta a curaziale e nel 1899 a parrocchiale.\nRicostruita in forme pi\u00f9 ampie tra il 1840 e il 1868, fu danneggiata durante la grande guerra, ma venne poi ristrutturata e riconsacrata nel 1927. \u00c8 stato svolto un nuovo restauro tra il 2005 e il 2007.\nDi un certo interesse una \"Piet\u00e0\" in legno intagliato e dipinto, realizzato da artigiani veneti nella prima met\u00e0 del Novecento. Sulla parete absidale sono collocati un dipinto del 1974 raffigurante l\"'Immacolata\" e un affresco di Teodoro Licini del 1941 con \"Ges\u00f9 nel tempio fra i dottori\".\nCimitero britannico di Val Magnaboschi.\nFuori dall'abitato di Cesuna, in localit\u00e0 Val Magnaboschi, si trova il \"Magnaboschi British Cemetery\", che ospita le tombe di 183 militari inglesi caduti nella difesa dei territori dell'Altopiano dei Sette Comuni contro l'offensiva austriaca del 15 giugno 1918. Il cimitero \u00e8 gestito dalla Commonwealth War Graves Commission.\nCimitero italo-austriaco di Val Magnaboschi.\nSempre in localit\u00e0 Cesuna-Magnaboschi, si trova un altro cimitero militare, che ospita le salme di 50 soldati ignoti, sepolte sotto dei tronchi di abete.\nInfrastrutture e trasporti.\nFerrovie.\nDal 1910 al 1958 era in funzione la Ferrovia Rocchette-Asiago che collegava Piovene Rocchette con Asiago passando per l'Altopiano dei Sette Comuni e ad Cesuna aveva la sua stazione ferroviaria, che dopo essere rimasta inutilizzata per anni venne demolita."}
{"id": "2438206", "revid": "7336", "url": "https://it.wikipedia.org/wiki?curid=2438206", "title": "Roccamalatina", "text": ""}
{"id": "2438214", "revid": "22475", "url": "https://it.wikipedia.org/wiki?curid=2438214", "title": "Mechander Robo", "text": " \u00e8 un anime televisivo giapponese prodotto nel 1977 dalla Wako Production in 35 episodi. In Italia la serie \u00e8 stata trasmessa dalle televisioni locali a partire dal 1982. Esiste anche un film di montaggio riassuntivo di 115 minuti, in Italia edito in DVD da Stormovie.\nTrama.\nNell'anno 2019 la Terra \u00e8 invasa dal popolo dei Conghisti, provenienti dal pianeta Ganimede. Il 95% del territorio \u00e8 conquistato dagli alieni e solo il Giappone oppone ancora resistenza, infatti il prof. Shikishima costruisce il robot Mechander per combattere la minaccia aliena. Questo robot \u00e8 custodito in una base sotterranea (una enorme portaerei, la King Diamond), al di sotto di uno stadio di baseball (il Mechander \"esce\" dallo spazio sottostante le tribune) perch\u00e9 i Conghisti hanno delle bombe Omega che vengono lanciate da un satellite non appena avvertono energia nucleare. Perci\u00f2, quando il Mechander combatte, ha solo tre minuti di tempo prima di essere distrutto dalla bomba.\nIl robot.\nIl robot Mechander \u00e8 pilotato da tre ragazzi: Jimi, Kojiro e Ryosuke ciascuno dei quali guida un velivolo diverso (Mecha Jet). I tre veicoli possono unirsi e formare il Mecha Max che costituisce la navicella di comando del Mechander e si aggancia ad esso sulla schiena del robot tramite una specie di pista d'atterraggio. Nel mezzo della serie, il robot Mechander \u00e9 severamente danneggiato, ma \u00e8 ricostruito come quattro navi che si assemblano per formare il robot prima di agganciarsi con il Mecha Max.\nColonna sonora.\nIn Italia \u00e8 stato storicamente utilizzato come sigla, sia in apertura sia in chiusura, un breve brano strumentale. Esistono comunque due sigle italiane: una, dal titolo \"Mechander Robot\", \u00e8 stata realizzata nel 2006 dai Fratelli Balestra per l'edizione in DVD Stormovie del film riassuntivo; l'altra, dal titolo \"Il fantastico Mechander Robot\" \u00e8 stata incisa da Santo Verduci nel 2015 per una trasmissione del medesimo film come speciale natalizio del programma tv Contactoons, in onda sull'emittente Caf\u00e9TV24."}
{"id": "2438218", "revid": "121837", "url": "https://it.wikipedia.org/wiki?curid=2438218", "title": "Sequenza principale di et\u00e0 zero", "text": ""}
{"id": "2438232", "revid": "731511", "url": "https://it.wikipedia.org/wiki?curid=2438232", "title": "Gran Premio di Monaco 1967", "text": "Il Gran Premio di Monaco 1967 di Formula 1 si \u00e8 disputato a Monte Carlo il 7 maggio 1967.\nGara.\nLa gara \u00e8 stata vinta da Denny Hulme (prima vittoria in carriera del pilota neozelandese) davanti a Graham Hill e Chris Amon, ma l'evento \u00e8 stato funestato dall'incidente mortale di Lorenzo Bandini.\nDa segnalare l'esordio di alcune nuove vetture e motori. Su tutti la Eagle T1G con motore V12 Weslake. La McLaren ha definitivamente abbandonato il motore Ford di derivazione Indianapolis, ripiegando sul BRM 8 cilindri con cilindrata di soli 2.1 litri, in attesa di un motore a 12 cilindri, sempre BRM.\nNote.\n\"Salvo indicazioni diverse le classifiche sono tratte da \""}
{"id": "2438249", "revid": "121711108", "url": "https://it.wikipedia.org/wiki?curid=2438249", "title": "Peptide YY", "text": "Il Peptide YY (PYY) \u00e8 un ormone prodotto nelle cellule L della mucosa intestinale dell'ileo e del colon. \u00c8 costituito da 36 amminoacidi. Presenta grande omologia di struttura e funzione con il Peptide Pancreatico (PP).\nAzioni.\nEsso inibisce contrazioni intestinali, secrezioni pancreatiche e gastriche e riduce l'appetito. Il livello di PYY nel sangue aumenta dopo un pasto e rimane alto per alcune ore. Esso arriva, attraverso il flusso sanguigno, al nucleo arcuato dell'ipotalamo dove agisce sui neuroni anoressigenici inibendo il rilascio del NPY e riducendo la fame. \u00c8 sperimentata la diminuzione della fame, dopo iniezione di PYY per circa 12 ore. Opposto al PYY \u00e8 la grelina, prodotta dalle cellule che rivestono lo stomaco, che \u00e8 un potente stimolante dell'appetito.\nProspettive terapeutiche.\nSe ne stanno studiando possibili impieghi come farmaco anoressizzante nella cura dell'obesit\u00e0."}
{"id": "2438252", "revid": "2730", "url": "https://it.wikipedia.org/wiki?curid=2438252", "title": "Battaglia di Beaver Dam Creek", "text": "La battaglia di Beaver Dam Creek, anche nota come battaglia di Mechanicsville o Ellerson's Mill, ebbe luogo il 26 giugno 1862, nella Contea di Hanover, Virginia come primo scontro importante delle Battaglie dei Sette Giorni (Campagna Peninsulare) della guerra di secessione. Il generale dei Confederati Robert E. Lee inizi\u00f2 la sua offensiva contro il fianco destro dell'armata del generale George B. McClellan a nord del fiume Chickahominy. Il generale A.P. Hill impegn\u00f2 la sua divisione, con la collaborazione della brigata del generale D.H. Hill, in una serie di futili assalti contro il generale Fitz John Porter del V Corpo, nella zona posteriore della Beaver Dam Creek procurando gravi problemi. Le divisione del generale Thomas J. \"Stonewall\" Jackson nella Valle di Shenandoah, si stavano avvicinando da nordovest, costringendo Porter ad arretrare, la mattina successiva, in una posizione dietro a Boatswain Creek, prossima a Gaines' Mill.\nAntefatto e piano di Lee.\nDopo la battaglia di Seven Pines, che si concluse il 1\u00ba giugno 1862, l'Armata del Potomac dell'Unione, comandata dal generale George B. McClellan, rimase passiva nei dintorni di Richmond capitale dei Confederati. Il nuovo comandante dei Confederati generale Robert E. Lee, dedic\u00f2 la maggior parte del mese a riorganizzare il suo esercito preparando un'offensiva tendente a respingere l'esercito invasore degli Unionisti lontano dalla capitale. Nello stesso tempo aveva chiesto dei rinforzi; Stonewall Jackson arriv\u00f2 il 25 giugno con quattro divisioni (la sua, ora comandata dal generale Charles S. Winder, e quelle dei generali Richard S. Ewell, William H. C. Whiting e D.H. Hill) provenienti dalla Shenandoah Valley dopo il successo nella Valley Campaign.\nL'esercito dell'Unione si divise sulle due sponde del fiume Chickahominy gonfio di pioggia. La massa dell'esercito, quattro corpi d'armata venne sistemata lungo una linea semicircolare a sud del fiume. Il resto, sotto il comando del generale Fitz John Porter, a nord del fiume vicino Mechanicsville in una linea a elle, in direzione nord-sud dietro al torrente Beaver Dam Creek e in direzione sud-est lungo il fiume Chickahominy. Il piano prevedeva l'attraversamento del Chickahominy con la massa dell'esercito per attaccare il fianco nord dell'Unione, lasciando solamente due divisioni (al comando dei generali Benjamin Huger e John B. Magruder) a tenere una linea di trinceramenti contro la forza superiore di McClellan. Questi aveva concentrato circa 65.500 uomini da opporre a 30 000, lasciando solamente 25 000 uomini a proteggere Richmond e contenere gli altri 60 000 uomini dell'Unione. Era un piano rischioso che prevedeva un'accurata esecuzione, ma Lee sapeva che non avrebbe potuto vincere una battaglia di attrito o un assedio contro l'esercito dell'Unione. La cavalleria Confederata sotto J.E.B. Stuart aveva perlustrato il fianco destro di Porter e lo aveva trovato vulnerabile. McClellan era consapevole dell'arrivo di Jackson e della presenza ad Ashland Station, ma non fece niente per rinforzare la vulnerabile posizione di Porter a nord del fiume.\nIl piano di Lee prevedeva che Jackson cominciasse l'attacco sul fianco nord di Porter il 26 giugno nelle prime ore della mattina. Il generale A.P. Hill, con la sua divisione, era in avanzata da Meadow Bridge quando ud\u00ec i cannoni di Jackson; tolse i picchetti da Mechanicsville e si trasfer\u00ec a Beaver Dam Creek. I generali D.H. Hill e James Longstreet passarono attraverso Mechanicsville, per sostenere Jackson e Longstreet. Lee non pens\u00f2 che i trinceramenti dell'Unione dietro al torrente dovessero essere attaccati, poich\u00e9 si aspetta che il movimento di Jackson avrebbe costretto Porter ad abbandonare la sua linea. A sud del fiume, Magruder e Huger cercavano di ingannare i quattro corpi d'armata dell'Unione.\nBattaglia.\nIl complesso piano di Lee and\u00f2 a monte immediatamente. Gli uomini di Jackson, affaticati dalla loro recente campagna e dalla lunga marcia, giunsero con almeno quattro ore di ritardo. Alle 15 A.P. Hill, stanco di attendere, inizi\u00f2 l'attacco senza attendere ordini superiori, un assalto frontale con 11.000 uomini. La divisione dell'Unione del generale George A. McCall fu costretta ad indietreggiare. Porter rinforz\u00f2 McCall con le brigate dei generali John H. Martindale e Charles Griffin ed estese e rafforz\u00f2 il suo fianco destro. Lui precipit\u00f2 di nuovo e concentrato lungo Torrente della Diga del Castoro ed il Mulino di Ellerson. L\u00ec, 14 000 uomini ben equipaggiati, assistiti da 32 cannoni in sei batterie, respinsero i ripetuti attacchi dei Confederati con notevoli perdite.\nsostanziali.\nJackson arriv\u00f2 nel tardo pomeriggio, ma, non riuscendo a trovare A.P. Hill o D.H. Hill, non pot\u00e9 fare nulla.\nAnche se era in corso una pesante battaglia a portata d'orecchio, egli ordin\u00f2 alle sue truppe di accamparsi per la notte. Anche se Jackson non attacc\u00f2, la sua posizione vicino al fianco di Porter spinse McClellan ad ordinare a Porter di ritirarsi al di l\u00e0 della palude, 8 chilometri ad est. McClellan pens\u00f2 che la formazione Confederata sul suo fianco destro avrebbe minacciato la sua linea di approvvigionamento, la Richmond and York River Railroad a nord del Chickahominy, e decise di spostare la sua base di approvvigionamento sul James. Egli, inoltre credette, dalle digressioni di Huger e Magruder a sud del fiume, che i nemici fossero molto pi\u00f9 numerosi dei suoi effettivi. Questa era una decisione strategica di grave importanza perch\u00e9 voleva dire che, nell'impossibilit\u00e0 di rifornire il suo esercito a mezzo della ferrovia, avrebbe dovuto abbandonare l'assedio di Richmond.\nA.P. Hill, ora con Longstreet e D.H. Hill dietro di lui, continu\u00f2 l'attacco, nonostante ordini provenienti da Lee di tenere la posizione. Egli venne colpito posteriormente con pesanti perdite.\nConseguenze.\nLa battaglia fu una vittoria tattica dell'Unione, nella quale i Confederati subirono pesanti perdite e non ottennero alcuno dei loro obbiettivi a causa della cattiva esecuzione dei piani di Lee. Invece dei 60.000 uomini che avrebbero dovuto attaccare il fianco dello schieramento nemico, soltanto cinque brigate, circa 15.000 uomini, parteciparono all'azione. Le loro perdite furono di 1.484 uomini contro i 361 di Porter. I comandanti di Lee dissero che egli era \"profondamente ed amaramente deluso\" del mancato apporto di Jackson, ma l'interruzione delle comunicazioni, gli scarni ordini scritti di Lee, ed il cattivo comportamento dei suoi subalterni erano da biasimare.\nNonostante il successo dell'Unione a breve termine, comunque questa fu l'inizio di una sconfitta strategica e del disgregamento della Campagna Peininsulare. McClellan cominci\u00f2 a ritirare il suo esercito a sud-est e non riprese mai pi\u00f9 l'iniziativa. Il giorno seguente, le battaglie dei Sette Giorni ripresero con l'attacco di Lee a Porter nella battaglia di Gaines' Mill."}
{"id": "2438262", "revid": "731511", "url": "https://it.wikipedia.org/wiki?curid=2438262", "title": "Gran Premio d'Olanda 1967", "text": "Il Gran Premio d'Olanda 1967 fu una gara di Formula 1, disputatasi il 4 giugno 1967 sul Circuito di Zandvoort. Fu la terza prova del mondiale 1967 e segn\u00f2 il debutto della nuova Lotus 49 e del suo motore Ford Cosworth DFV V8 3 litri.\nGara.\nLa presenza in pista di un commissario di gara al momento della partenza imped\u00ec a Hulme di scattare ben al via, permettendo a Hill di prendere il comando davanti a Brabham e Gurney. Alla fine del primo giro aveva gi\u00e0 due secondi di vantaggio su Brabham, Rindt, risalito al terzo posto, e Gurney in quarta.\nA causa di alcune noie al motore e di una fermata ai box con conseguente perdita di tempo, Gurney fin\u00ec fuori dal gruppo di testa. Nel frattempo, Clark aveva superato la Ferrari di Chris Amon sotto la pressione di Hulme.\nBrabham prese il comando della gara all'undicesimo giro, dopo che la Lotus di Hill era improvvisamente diventata lenta e alla fine era stata ritirata. Clark sorpass\u00f2 Rindt al quindicesimo giro, per poi prendere la testa al giro successivo e non cedere pi\u00f9 il comando fino al traguardo. Il GP vide la vittoria di Jim Clark su Lotus-Ford, seguito dal campione del mondo in carica Jack Brabham e dall'allora capoclassifica del mondiale Denny Hulme, entrambi su Brabham-Repco.\nNote.\n\"Salvo indicazioni diverse le classifiche sono tratte da \"\nCollegamenti esterni.\nCamera-car F1 su YouTube, risalente al 1967."}
{"id": "2438265", "revid": "486946", "url": "https://it.wikipedia.org/wiki?curid=2438265", "title": "Romanzo in forma di fumetto", "text": ""}
{"id": "2438271", "revid": "1451528", "url": "https://it.wikipedia.org/wiki?curid=2438271", "title": "R\u00e1ba Automotive Holding", "text": "R\u00e1ba Automotive Holding \u00e8 un gruppo ungherese che produce autoveicoli commerciali e militari, componentistica per automobili e componentistica ferroviaria.\nStoria.\nGli esordi.\nL'azienda fu fondata il 28 dicembre 1896 a Gy\u0151r, nell'Ungheria occidentale, da nove azionisti con un capitale iniziale di un milione di corone e con il nome \"Vagoni ferroviari e macchine da lavoro ungheresi S.p.A.\" (in lingua ungherese \"Magyar Waggon-\u00e9s G\u00e9pgy\u00e1r Rt-t\"). Amministratore dell'azienda fu nominato Emil L\u00e9derer, in rappresentanza delle casse di risparmio della regione di Gy\u0151r.\nLa produzione inizi\u00f2 nel 1897, con la realizzazione di due vagoni-serbatoio da 15 tonnellate destinate alla compagnia petrolifera della Galizia-Carpazi e nell'arco di due anni la fabbrica arriv\u00f2 a produrre il millesimo esemplare.\nNel 1899 iniziarono le esportazioni di vagoni passeggeri per Egitto, Sudafrica e Indie orientali. Furono prodotte anche alcune carrozze destinate alla metropolitana di Londra nonch\u00e9 le prime carrozze tranviarie.\nNel 1900 l'azienda present\u00f2 la sua produzione all'Esposizione Universale di Parigi, ottenendo dalla metropolitana di Londra ordini per 30 treni di tipo multiplo e 66 carrozze passeggeri.\nNel 1901 inizi\u00f2 la produzione di tipo militare, su commessa imperiale.\nLa produzione automobilistica inizi\u00f2 nel 1904 con il progetto di un furgone postale con motore alimentato a benzina, progetto a cui collabor\u00f2 anche Ferdinand Porsche: si tratt\u00f2 dei primi veicoli di questo tipo mai prodotti al mondo. I primi quattro esemplari uscirono dalla fabbrica nel 1905.\nNel 1908 l'azienda realizz\u00f2 un complesso progetto di costruzione e posa in opera di un ponte ferroviario, deviando il corso di un fiume e sostituendo il ponte precedente con uno nuovo della lunghezza di 50 metri e del peso di 100 tonnellate, realizzato in metallo a campata unica e posizionato a due chilometri di distanza dal vecchio.\nNel 1910 inizi\u00f2 l'attivit\u00e0 di acciaieria, con l'apertura di una fornace.\nNel 1913 l'azienda acquist\u00f2 i brevetti dell'ingegnere cecoslovacco Frantisek Cek sulla cui base realizz\u00f2 il camion modello \"V\", che rimase in produzione fino al 1928 per un totale di cinquecento esemplari, e un autobus di grande capacit\u00e0. Nello stesso anno, l'azienda assunse l'attuale denominazione \"R\u00e1ba\".\nNel 1916 inizi\u00f2 la produzione di trattori agricoli, che nel 1927 raggiunse le 260 unit\u00e0. Queste macchine furono in parte destinate per l'esportazione verso Romania, Bulgaria e Spagna.\nNel 1917 fu prodotto un modello di automobile per sei persone, la \"R\u00e1ba Grand\", usata anche come veicolo di rappresentanza. Di questo modello, visto il periodo bellico furono prodotte anche una variante autoblindo e una variante ambulanza.\nIl primo dopoguerra.\nAlla fine della guerra, nel 1918, l'azienda si estendeva su un'area di 300.000\u00a0m\u00b2, attrezzata con le pi\u00f9 avanzate tecnologie dell'epoca, e possedeva la propria acciaieria e una centrale elettrica a vapore privata.\nNel 1922 svilupp\u00f2 un modello a doppio volante anteriore e posteriore, che consentiva di invertire la direzione di marcia e di guida con un solo movimento e prevedeva un cambio a quattro marce in entrambe le direzioni.\nNel 1923 entr\u00f2 in produzione il modello \"P\", un autocarro leggero da 1,5 tonnellate che fu allestito sia per uso postale che soprattutto come mezzo antincendio in dotazione ai vigili del fuoco.\nNel 1925 fu la volta del modello \"L\" da 3 tonnellate, che serv\u00ec da base per una linea di autobus da 25-30 persone e per una variante di camion veloce.\nNel 1926 venne prodotto un furgone postale a trazione elettrica con motore da 15\u00a0kW alimentato da una batteria al piombo da 1000 Ah prodotta dalla ditta Tudor, un modello che fu un vero precursore dei veicoli di servizio cittadini elettrificati.\nNel 1927, su richiesta delle autorit\u00e0 dei trasporti di Budapest, R\u00e1ba acquis\u00ec da Krupp la licenza per veicoli pesanti da 3 e 5 tonnellate, con motori rispettivamente a 4 e a 6 cilindri e l'anno successivo acquist\u00f2 da Austro-Fiat la licenza per un veicolo pesante dalle linee pi\u00f9 moderne, il modello \"AF\", che utilizz\u00f2 per la produzione fino al 1934 dando origine a una famiglia di sei modelli diversi.\nNel 1936 inizi\u00f2 la produzione di autobus e camion, i modelli \"Special\" e \"Super\", caratterizzati da un telaio realizzato interamente in acciaio saldato e per la prima volta, completamente privo di parti in legno: di queste linee, rimasta in produzione fino al 1951, furono prodotte oltre 5000 unit\u00e0. Questi modelli a partire dal 1938 vennero equipaggiati con motori diesel da 65 e 80 HP a quattro cilindri con cambio a cinque marce. Nello stesso anno, furono prodotti il camion modello \"D5\" e l'autobus modello \"Trambusz\" da quaranta persone, entrambi mossi da un motore diesel da 100\u00a0hp a sei cilindri, sempre con cambio a cinque marce.\nNel 1938 iniziarono i test sui motori per aeroplani, con la costruzione di una struttura apposita.\nLa seconda guerra mondiale.\nIl 1\u00ba luglio 1939 il governo annunci\u00f2 un piano di produzione militare per un milione di fiorini e R\u00e1ba inizi\u00f2 la riconversione e l'ampliamento dei suoi impianti per la fabbricazione di mezzi blindati e di corazzature in acciaio.\nL'anno successivo inizi\u00f2 la produzione di aeroplani militari, su progetti di S\u00f3lyom e di Focke-Wulf.\nNel 1941 furono prodotti i primi esemplari di carro armato del modello \u0160koda T21.\nIl 1942 vide la costruzione di un ponte sul Danubio e l'avvio del cosiddetto \"programma Messerschmitt\" per la realizzazione dei caccia Me Bf 109 e dei caccia-bombardieri Me 210.\nNel 1944, per proteggersi da possibili bombardamenti, gli stabilimenti vennero dislocati prima nei dintorni poi in Ungheria occidentale e molti operai e tecnici vennero inviati in altri impianti militari in Germania. Dopo la conferenza di Teheran e come immediata conseguenza, il 13 aprile 1944 la fabbrica venne bombardata per la prima volta, con la perdita di 300 vite umane e pesanti danni materiali.\nIl 28 marzo 1945, con la fine delle ostilit\u00e0, la fabbrica pass\u00f2 sotto il controllo diretto dell'Unione Sovietica.\nGli anni della guerra fredda.\nNell'immediato dopoguerra, la produzione di R\u00e1ba venne orientata principalmente verso realizzazioni di strutture in metallo di grandi dimensioni e di veicoli industriali.\nNel 1947 fu realizzato il primo prototipo di una gru a vapore da 45 tonnellate, entrata subito dopo in produzione. Tra il 1947 e il 1949 vennero realizzati carrelli industriali per sollevamento di piattaforme e ponti ferroviari e stradali in metallo a Budapest (ponte \u00c1rp\u00e1d), V\u00e1s\u00e1rosnam\u00e9ny (ponte Tisza) e Gy\u0151r (ponte R\u00e9vfalu).\nNel 1949 avvenne anche una prima significativa riorganizzazione delle attivit\u00e0 di produzione automobilistica ungherese. La produzione delle automobili venne concentrata a Gy\u0151r, sotto la direzione di Dezso Winkler, quella degli autobus venne trasferita alla Ikarus mentre quella dei camion, unita a telai, motori e assemblaggio, fu affidata alla fabbrica di Cespel. La produzione di assali, impianti sterzanti e cambi rimase a Gy\u0151r.\nNel 1951 venne realizzato il primo serbatoio per gas di forma sferica, dalla capacit\u00e0 di 20000\u00a0m\u00b3 e iniziarono produzioni e collaborazioni per la costruzione di componenti metalliche destinate alle ciminiere delle fabbriche chimiche, gru a binario per l'acciaieria pesante e serbatoio metallici di vario tipo.\nImportanti opere pubbliche furono la realizzazione del ponte ferroviario a due livelli tra la Bulgaria e la Romania (1953) e del ponte autostradale e ferroviario di Heluan (Egitto), tra il 1955 e il 1956.\nNel 1955 furono sperimentate e messe a punto nuove tecniche di saldatura (saldatura a fiamma e sotto polvere).\nNel 1963 il governo ungherese acquist\u00f2 le licenze per la produzione di motori e R\u00e1ba divenne l'impianto di base per i motori diesel.\nIl 6 gennaio 1967 fu siglato un accordo con Renault, Seri, M.A.N. e Ferrostaal. In particolare inizi\u00f2 la produzione dei motori R\u00e1ba-M.A.N. e fu costruito un nuovo impianto ad alta tecnologia da 28000\u00a0m\u00b2.\nIl 17 giugno 1969 fu inaugurato il nuovo impianto di produzione dei camion di cui vennero presentato alla fiera internazionale di Budapest un modello da 16 tonnellate e 215\u00a0hp e un modello da 20 tonnellate a tre assi.\nNel 1973, anche in seguito alla forte richiesta dal settore dell'agricoltura, fu avviata la produzione dei trattori di potenza R\u00e1ba Steiger e proprio grazie alla collaborazione con Steiger R\u00e1ba ebbe accesso al mercato statunitense, realizzando fino alla fine della guerra fredda esportazioni per un totale di oltre 700 milioni di dollari.\nLa fine della guerra fredda e l'arrivo del libero mercato.\nIl 1\u00ba gennaio 1992 R\u00e1ba divenne una societ\u00e0 per azioni, avente come azionista di maggioranza il governo ungherese. Fu il primo passo del processo di privatizzazione che si concluse nel 1997, con la quotazione della societ\u00e0 presso la borsa di Budapest.\nNel 1999 fu attuata una profonda ristrutturazione organizzativa, finalizzata alla razionalizzazione delle attivit\u00e0 e alla conversione in holding vera e propria. Un altro importante passo in questa direzione avvenne nel 2001, con la dismissione delle attivit\u00e0 non pi\u00f9 remunerative e la vendita della linea di produzione dei motori. Nel 2002 fu creata la funzione di sviluppo strategico, che port\u00f2 R\u00e1ba all'apertura di una sede di rappresentanza a Pechino.\nSul fronte produttivo, nel 2003 R\u00e1ba inizi\u00f2 le forniture di veicoli speciali all'esercito ungherese.\nStruttura attuale.\nLa holding \u00e8 strutturata su tre divisioni principali, corrispondenti ai settori merceologici di attivit\u00e0:"}
{"id": "2438274", "revid": "1543377", "url": "https://it.wikipedia.org/wiki?curid=2438274", "title": "Richard Ramirez", "text": "Soprannominato dai media \"Night Stalker\", il cacciatore della notte, uccise almeno 13 persone dal 17 marzo 1985 al 31 agosto 1985, giorno della sua cattura. \u00c8 stato condannato nel 1989 alla camera a gas per 41 crimini, tra cui 13 omicidi. La sua esecuzione doveva avvenire tramite gas letale nell'estate 2006, ma la Corte suprema nel 2007 ha accolto l'ultimo appello di Ramirez, facendo slittare l'esecuzione in data da designarsi, esecuzione mai avvenuta vista la prematura morte dell'assassino. Anche Ramirez ha trascorso gli anni in prigione, come John Wayne Gacy, dipingendo quadri.\nBiografia.\nJulian e Mercedes Ramirez ebbero cinque figli, e il quinto nato fu Richard Ramirez. La madre era cattolica, e suo padre un ex poliziotto in seguito passato a lavorare come operaio sull'autostrada di Santa Fe. Il padre di Richard credeva fermamente nelle punizioni corporali come metodo educativo. Era molto legato alla sorella Ruth Ramirez. \nRamirez potrebbe essere stato influenzato verso l'assassinio da suo cugino, Mike, un veterano della Guerra del Vietnam che spesso si vantava con lui di aver ucciso e torturato decine di nemici, mostrandogli anche delle foto Polaroid delle vittime. Queste includevano immagini di svariate teste decapitate di donne vietnamite, con le quali in altre foto Mike praticava del sesso orale. Ramirez era presente la notte in cui Mike spar\u00f2 alla moglie, uccidendola. Richard aveva 13 anni all'epoca.\nStoria criminale.\nIl 17 marzo 1985, Ramirez attacc\u00f2 la ventiduenne Maria Hernandez fuori dalla sua abitazione, sparandole prima di entrare nella casa della ragazza. Dentro trov\u00f2 Dayle Okazaki, 34 anni, che Ramirez uccise immediatamente. La Hernandez invece sopravvisse. Il proiettile sparatole da Ramirez era rimbalzato sopra le chiavi di casa che la ragazza aveva istintivamente portato al petto per proteggersi dal colpo.\nDopo circa un'ora dall'omicidio della Okazaki, Ramirez colp\u00ec nuovamente all'interno del Monterey Park. Sulla scena del delitto fu ritrovato un cappellino da baseball con il logo degli AC/DC. Assal\u00ec la trentenne Tsai-Lian Yu, trascinandola fuori dalla sua auto e sparandole due colpi di arma da fuoco prima di fuggire. La ragazza venne ritrovata ancora in vita da un poliziotto, ma spir\u00f2 poco prima dell'arrivo dell'ambulanza. I due omicidi ebbero una grossa risonanza nei media locali, scatenando il panico tra i residenti delle zone colpite.\nIl 27 marzo Ramirez spar\u00f2 a Vincent Zazzara, 64 anni, e a sua moglie Maxine, 44. Il corpo della signora Zazzara fu violentato e mutilato con diverse coltellate e le venne incisa la lettera T sul seno sinistro, mentre le furono cavati anche gli occhi. I cadaveri di Vincent e Maxine furono scoperti nella loro abitazione di Whittier dal figlio della coppia, Peter. L'autopsia determin\u00f2 che le varie mutilazioni erano avvenute post-morte. Ramirez lasci\u00f2 delle impronte di scarpe da ginnastica marca Avia sul luogo del delitto, che la polizia fotograf\u00f2 ed archivi\u00f2. All'epoca questi erano gli unici indizi in possesso della polizia. I proiettili trovati sulla scena del crimine furono confrontati con quelli rinvenuti durante i precedenti omicidi, e gli agenti capirono di trovarsi di fronte ad un assassino seriale. Gli omicidi erano infatti opera della stessa persona.\nDue mesi dopo l'uccisione degli Zazzara, Ramirez attacc\u00f2 una coppia di cinesi: Harold Wu, 66 anni, e sua moglie, Jean Wu, 63. L'uomo venne ucciso con un colpo di pistola alla testa, mentre la donna venne picchiata, legata, e ripetutamente violentata. Per ragioni sconosciute, Ramirez decise di lasciarla in vita. Gli impulsi omicidi di Ramirez si facevano di giorno in giorno pi\u00f9 violenti. Lasciava dietro di s\u00e9 sempre pi\u00f9 indizi, e fu in questo periodo che venne soprannominato \"The Night Stalker\" dai mass media. Le vittime sopravvissute descrivevano il killer come un uomo alto di etnia ispanica con lunghi e ricci capelli neri, il viso scarno e allungato e la dentatura in pessime condizioni.\nIl 29 maggio 1985 Ramirez assalt\u00f2 Malvial Keller, 83 anni, e la sorella disabile di lei, Blanche Wolfe, 80 anni, picchiandole entrambe con un martello. Ramirez cerc\u00f2 anche di violentare la Keller, senza per\u00f2 riuscirvi. Utilizzando un rossetto disegn\u00f2 un pentacolo sulla parete della stanza da letto e su una coscia dell'anziana donna. Blanche sopravvisse all'attacco. Il giorno seguente, Carol Kyle, 41 anni, fu legata, picchiata e sodomizzata da Ramirez, mentre il figlioletto undicenne della donna era stato rinchiuso nell'armadio dal killer.\nDurante giugno e luglio, altre tre donne furono uccise. Due ebbero la gola tagliata, una picchiata a morte, tutte e tre furono assalite nelle loro case. Il 26 giugno Ramirez rap\u00ec di notte prelevandola dalla sua stanza la piccola Anastasia Hronas, una bambina di 6 anni; dopo averla ripetutamente violentata la lasci\u00f2 libera abbandonandola nei pressi di un benzinaio. Il 5 luglio Whitney Bennett, 16 anni, e Linda Fortuna, 63, furono attaccate da Ramirez, ma riuscirono entrambe a sopravvivere. Il 20 luglio Ramirez colp\u00ec addirittura due volte nello stesso giorno. A Sun Valley spar\u00f2, uccidendolo, a un uomo di 32 anni, Chitat Assawahem, mentre la moglie Sakima, 29 anni, fu picchiata e costretta ad un rapporto orale. Ramirez sodomizz\u00f2 anche il figlioletto di 8 anni della coppia davanti agli occhi della madre. Pi\u00f9 tardi lo stesso giorno assal\u00ec una coppia a Glendale, Maxson Kneiding, 66 anni, e sua moglie Lela, anche lei 66 anni; entrambi furono uccisi e i cadaveri mutilati.\nIl 6 agosto Ramirez spar\u00f2 sia a Christopher Petersen, 38, sia alla moglie di lui, Virginia, 27. Miracolosamente, sopravvissero entrambi. L'8 agosto seguente, Ramirez colp\u00ec a Diamond Bar, uccidendo Ahmed Zia, 35 anni, e poi violent\u00f2 la moglie dell'uomo, Suu Kyi, 28 anni.\nSuccessivamente Ramirez lasci\u00f2 la zona di Los Angeles, e il 17 agosto, uccise un uomo di 66 anni a San Francisco, picchiando e sparando anche alla moglie dell'uomo. La donna riusc\u00ec a sopravvivere e fu in grado di identificare il suo assalitore dagli identikit preparati dalla polizia. Sulla scena del crimine, Ramirez utilizz\u00f2 un rossetto per disegnare un pentacolo e scrivere le parole \"Jack the Knife\" sul muro della stanza da letto, poi, dopo aver rubato del cibo dal frigorifero, vomit\u00f2 sul pavimento in cucina e si masturb\u00f2 sul tappeto del salotto.\nLa svolta decisiva nel caso ebbe luogo il 24 agosto 1985, Ramirez viaggi\u00f2 per cinquanta miglia dal sud di Los Angeles a Mission Viejo, ed irruppe nell'appartamento di Bill Carns, 29 anni, e dalla fidanzata, Inez Erickson, 27. Ramirez spar\u00f2 in testa a Carns e violent\u00f2 Erickson. La costrinse ad inneggiare a Satana e poco dopo, la forz\u00f2 ad un rapporto orale. Poi la leg\u00f2 e se ne and\u00f2. Erickson riusc\u00ec a strisciare fino alla finestra e a scorgere l'auto di Ramirez, una Toyota station wagon di colore arancio. Fu inoltre in grado di dare una descrizione dettagliata del criminale alla polizia. Un adolescente identific\u00f2 l'auto della quale aveva sentito parlare al notiziario, e si segn\u00f2 la targa del veicolo. L'auto rubata venne rinvenuta il 28 agosto, e la polizia riusc\u00ec ad ottenere le impronte digitali dell'assassino prelevandole dal finestrino di una portiera dell'auto. Le impronte si rivelarono quelle del gi\u00e0 schedato Richard Mu\u00f1oz Ramirez, descritto come un venticinquenne ispanico con una lunga serie di precedenti per stupro e spaccio di droga.\nDue giorni dopo, la sua foto segnaletica venne trasmessa in televisione e stampata sui principali quotidiani della California. Ramirez fu riconosciuto, circondato e quasi linciato da una folla di passanti a East Los Angeles mentre stava cercando di rubare un'auto. Gli agenti accorsi sul posto dovettero disperdere la folla per impedire che i cittadini inferociti uccidessero Ramirez.\nProcesso e detenzione.\nL'udienza preliminare per il caso inizi\u00f2 il 22 luglio 1988, e si concluse il 20 settembre 1989 con Ramirez ritenuto colpevole di 13 omicidi, 5 tentati omicidi, 11 violenze sessuali, e 14 furti con scasso. Durante la fase penale del processo, il 7 novembre 1989, Ramirez fu condannato a 19 pene di morte. Il processo di Richard Ramirez fu uno dei pi\u00f9 lunghi e complessi procedimenti giudiziari della storia americana. Pi\u00f9 di 100 testimoni furono chiamati a deporre durante i dibattimenti, e mentre alcuni faticavano a ricordare precisamente avvenimenti accaduti quattro anni prima, altri si dissero sicuri che l'assassino fosse proprio Richard Ramirez, il quale si present\u00f2 in aula con un pentacolo tatuato sul palmo di una mano. \nIl 3 agosto 1988 il \"Los Angeles Times\" riport\u00f2 la notizia che alcune guardie carcerarie avevano raccontato di aver sentito Ramirez che diceva di voler sparare al procuratore distrettuale in aula, con una pistola che intendeva contrabbandare in tribunale di nascosto. Di conseguenza, venne installato un metal detector all'entrata dell'aula e furono disposti severi controlli. Il 14 agosto il processo fu interrotto perch\u00e9 uno dei giurati, tale Phyllis Singletary, non si present\u00f2 in aula. Pi\u00f9 tardi quello stesso giorno la donna venne rinvenuta cadavere nel suo appartamento, uccisa da un colpo di arma da fuoco. La giuria rimase terrorizzata dall'evento; nessuno sapeva se Ramirez aveva avuto indirettamente qualcosa a che fare con l'omicidio, orchestrando il tutto dalla sua cella. In realt\u00e0 Ramirez non era responsabile della morte della Singletary: la donna era stata uccisa dal suo fidanzato, che in seguito si suicid\u00f2.\nAll'epoca del processo, Ramirez aveva numerose fan che gli scrivevano appassionate lettere d'amore in carcere. A partire dal 1985, la giornalista freelance Doreen Lioy gli scrisse circa 75 lettere durante la sua incarcerazione. Nel 1988 Ramirez le propose di sposarlo, e il 3 ottobre 1996 la coppia si spos\u00f2 nel carcere di San Quintino. La Lioy ha ripetutamente affermato che si sarebbe suicidata il giorno in cui Ramirez fosse stato giustiziato.\nMorte.\nRichard Ramirez \u00e8 morto per insufficienza epatica nel giugno 2013 all'et\u00e0 di 53 anni, mentre era detenuto nel Carcere di San Quintino."}
{"id": "2438275", "revid": "2175", "url": "https://it.wikipedia.org/wiki?curid=2438275", "title": "Fenchurch", "text": "Fenchurch \u00e8 un personaggio della serie di romanzi di fantascienza umoristica \"Guida galattica per gli autostoppisti\".\nRomanzi.\nAppare per la prima volta, ma senza essere nominata, nel primo romanzo della serie, \"Guida galattica per gli autostoppisti\": \u00e8 la ragazza seduta in un caff\u00e8 di Rickmansworth di cui si parla nell'incipit.\n\u00c8 invece la coprotagonista, insieme con Arthur Dent, di \"Addio, e grazie per tutto il pesce\". Ad Arthur, ritornato casualmente sulla Terra misteriosamente ricreata, viene offerto un passaggio da Russel, fratello di Fenchurch. In macchina c'\u00e8 anche la ragazza, che per\u00f2 dorme sul sedile posteriore. Per Arthur \u00e8 un colpo di fulmine. Russel racconta di come consideri la sorella pazza, perch\u00e9 \u00e8 l'unica a non ritenere il ricordo della distruzione del pianeta frutto di un'allucinazione.\nSi rincontrano per caso, per perdersi nuovamente di vista. Solo il fatto che Arthur decida di ricercare la caverna dove aveva vissuto nei suoi anni sulla Terra preistorica e che la casa di Fenchurch sorga proprio l\u00ec, li riunisce definitivamente. Ne nasce una storia d'amore, rafforzata dal comune ricordo della distruzione (e misteriosa riapparizione) della Terra.\nAssieme, con l'aiuto di Wonko l'Equilibrato, riusciranno a chiarire il mistero: la nuova Terra \u00e8 un pianeta ombra, portato in questo universo dai delfini.\nArthur, Fenchurch e Ford lasceranno poi la terra per cercare il Messaggio Finale di Dio al Creato, che Fenchurch aveva afferrato poco prima della distruzione del pianeta, ma che aveva poi dimenticato e che \u00e8 scritto a lettere di fuoco alte dieci metri sulle montagne del pianeta Preliumtarn. L\u00ec troveranno Marvin morente, che li aiuter\u00e0 a leggere il messaggio: \"Scusate il disturbo\".\nAll'inizio di \"Praticamente innocuo\", Fenchurch sparir\u00e0 durante un salto nell'iperspazio per non riapparire pi\u00f9 nei romanzi scritti da Adams. In \"E un'altra cosa...\" sar\u00e0 invece molto presente pur non apparendo direttamente: il computer di bordo della nave di Wowbagger l'Eterno Prolungato assume, nella cabina di Arthur, il suo aspetto, e nel finale del libro appare una ragazza del tutto somigliante a Fenchurch, che Arthur ipotizza provenire da un universo parallelo.\nSceneggiato radiofonico.\nNella ultima serie dello sceneggiato radiofonico, si scopre che Fenchurch - dopo la sparizione - \u00e8 diventata cameriera al \"Millyways\", il ristorante al termine dell'Universo, ed al termine della serie si riunisce ad Arthur.\nOrigine del nome.\nDeve il suo nome alla Fenchurch Street station di Londra, dove i suoi genitori l'avrebbero concepita durante una coda per fare i biglietti."}
{"id": "2438278", "revid": "1318658", "url": "https://it.wikipedia.org/wiki?curid=2438278", "title": "Regione floristica del Capo", "text": "La Regione floristica del Capo (detta anche Regno Floreale del Capo ), \u00e8 la pi\u00f9 piccola delle regioni floristiche della terra. Si trova in Sudafrica ed occupa una striscia costiera larga dagli 80 ai 150\u00a0km che va dalla foce del fiume Olifants, sulla costa atlantica della Provincia del Capo Occidentale, a Port Elizabeth sulla costa dell'Oceano Indiano nella Provincia del Capo Orientale.\nLa regione, per con una dimensione relativamente piccola di circa , \u00e8 fortemente caratterizzata per la sua grande ricchezza di flora; si contano circa specie di piante, il 69% circa delle quali endemiche della regione. Per queste ragioni la regione \u00e8 anche definita essere un \"Hotspot di biodiversit\u00e0\".\nAll'interno di questa regione l'UNESCO ha individuato otto siti che sono stati definito complessivamente come patrimonio dell'umanit\u00e0 sotto la denominazione di \"Area protetta della Regione floreale del Capo\".\nArea protetta della Regione floreale del Capo.\nNel 2004 l'Unesco ha definito una parte del territorio della Regione floristica del capo come Area protetta. Quest'area \u00e8 costituita da otto siti che occupano complessivamente una superficie di circa ettari.\nI siti sono:"}
{"id": "2438283", "revid": "1573940", "url": "https://it.wikipedia.org/wiki?curid=2438283", "title": "Sinagoga di Pomponesco", "text": "La sinagoga di Pomponesco, oggi dismessa, \u00e8 situata in via Cantoni 15. La sala di preghiera, di propriet\u00e0 privata, \u00e8 usata come deposito di un bar. \nLa storia.\nLa sinagoga settecentesca \u00e8 testimonianza del prestigio e della prosperit\u00e0 raggiunti dalla comunit\u00e0 ebraica di Pomponesco. Con il declino demografico della comunit\u00e0, tuttavia, la sinagoga fu smantellata nel Novecento. Il locale fu venduto ed \u00e8 oggi usato come retrobottega di un bar. Priva di arredi, la sala conserva l'architettura e le decorazioni originarie, in un discreto stato di conservazione, considerate le presenti condizioni di degrado funzionale. Si tratta di una grande ambiente quadrato sormontato da una cupola rotonda con un elegante lucernaio al centro (ben visibile anche dall'esterno). Le pareti erano affrescate in blu, con stucchi, rilievi architettonici e iscrizioni in ebraico. L'importanza storica e culturale del luogo richiederebbe interventi urgenti di tutela e restauro e un recupero dell'ambiente a fini culturali. "}
{"id": "2438290", "revid": "1543377", "url": "https://it.wikipedia.org/wiki?curid=2438290", "title": "Nissan R90", "text": "La Nissan R90 \u00e8 una vettura Sport Prototipo da competizione, realizzata secondo il regolamento tecnico FIA categoria Gruppo C per essere schierata dalla casa giapponese Nissan Motor nel Campionato del mondo sportprototipi 1990.\nContesto.\nDopo i buoni risultati ottenuti dalla Nissan con il modello \"R89C\" nella stagione 1989 del campionato mondiale, il costruttore giapponese punt\u00f2 seriamente alla vittoria nella 24 Ore di Le Mans. Per raggiungere questo obbiettivo fu realizzato una nuova sport prototipo, la R90, pi\u00f9 potente, dotata di affinamenti tecnici ed aerodinamici che permisero un miglioramento nelle prestazioni velocistiche rispetto alla R89C.\nTecnica.\nMotore.\nLa vettura \u00e8 mossa da un motore V8 Nissan di 3.496 cm\u00b3, l'angolo formato dalle bancate dei cilindri \u00e8 di 90\u00b0, il monoblocco \u00e8 realizzato in magnesio mentre le testate sono in lega d'alluminio, dispone di doppio albero a camme in testa per bancata, la distribuzione \u00e8 a 4 valvole per cilindro, \u00e8 sovralimentato per mezzo di 2 turbocompressori IHI, in condizioni di gara \u00e8 in grado di sviluppare una potenza di oltre 810 CV (597\u00a0kW) a 7.600 giri/min mentre in configurazione da qualifica oltre 1.100 CV tramite un overboost regolabile dal pilota, la coppia motrice raggiunge un valore massimo di 784 Nm ad un regime di 5.600 giri/min.\nTelaio.\nQuesto propulsore \u00e8 montato in posizione centrale posteriore, su un telaio prodotto dalla Lola, alla quale la Nissan aveva conferito l'incarico di concezione e realizzazione dei suoi sport prototipi di Gruppo C. Dispone di un telaio monoscocca realizzato in fibra di carbonio e kevlar, anche la carrozzeria \u00e8 realizzata con i medesimi materiali.&lt;br&gt;\nLe sospensioni hanno uno schema a triangoli oscillanti sovrapposti, con puntoni diagonali che agiscono su molle e ammortizzatori regolabili \"Koni\", lo sterzo \u00e8 a cremagliera, l'impianto frenate \u00e8 composto da dischi freno in materiale carboceramico. \nLa trasmissione della potenza \u00e8 affidata ad un cambio manuale a 5 rapporti e la trazione \u00e8 posteriore, il peso totale del corpo vettura \u00e8 di circa 920\u00a0kg.\nAerodinamica.\nLa vettura \u00e8 dotata di un fondo scocca con canali Venturi, che consentono di sviluppare un importante effetto suolo. Viene proposta in due varianti di carrozzeria, la CK vettura tipo e la CP utilizzata nel campionato giapponese prototipi, che esteriormente si differenzia per il cofano anteriore di diverso disegno, prese d'aria per l'alimentazione motore diverse e alettone posteriore posto pi\u00f9 in basso con paratie laterali che formano un tutt'uno con i passaruota delle ruote posteriori.\nRisultati sportivi.\nMondiale sportprototipi.\nLa Nissan prende parte al mondiale sport prototipi 1990, gareggiando con due R90CK, nella gara del debutto, la 480 km di Monza una delle sue vetture termina al 7\u00ba posto finale, nella prova successiva, la 480 km di Spa arriva il primo podio con un buon 3\u00ba posto assoluto, la stagione continua poi con altri buoni piazzamenti e diversi podi, i risultati migliori restano i secondi posti conquistati alla \"480 km di Montreal\" e alla \"480 km di Citt\u00e0 del Messico\". Nissan conclude la stagione agonistica piazzandosi al 3\u00ba posto in classifica costruttori dietro alla Mercedes-Benz e alla Jaguar.&lt;br&gt;Nonostante dei risultati lusinghieri, la casa automobilistica giapponese decide di non gareggiare nella stagione successiva, visto anche il netto cambio di regolamento tecnico del Gruppo C, che introduceva le vetture Sport 3,5 litri come classe di vertice. La Nissan decide di apportare aggiornamenti tecnici alle sue R90 (vetture poi ribattezzate R91 e R92), limitandosi a gareggiare nel campionato giapponese sport prototipi, vincendo quasi tutte le gare del campionato sport prototipi giapponese per 3 anni di fila con la competitiva R92CP.\n24 Ore di Le Mans.\nLa 24 Ore di Le Mans 1990 non \u00e8 una prova valida per il campionato mondiale sport prototipi, tuttavia molti costruttori partecipano alla corsa per l'indiscussa importanza e visibilit\u00e0 che garantisce. La Nissan arriva in forze, schierando un totale di 7 vetture: una R90CP con equipaggio tutto giapponese, quattro R90CK e due R89C affidata al team Courage Comp\u00e9tition e al Team Le Mans.&lt;br&gt;Le Nissan dominano le qualifiche: Mark Blundell alla guida della R90CK con un motore da 1.128 CV di potenza massima, conquista la pole position con il tempo di 3:27.020, raggiungendo i 366\u00a0km/h ottiene anche la pi\u00f9 alta punta velocistica mai registrata sul rettilineo delle Hunaudi\u00e8res da quando sono state apposte le 2 chicane, in seconda posizione la Porsche 962 del team Brun staccata di 6 secondi, al 3\u00b0, 4\u00b0 e 5\u00b0 le altre R90. &lt;br&gt;\nMa la gara ha un andamento diverso, una R90 esce di scena gi\u00e0 nel giro di formazione, a causa di seri problemi all'impianto frenante, il pilota rompe il cambio nel tentativo di rallentare. La vettura partita in pole position dopo essere rimasta in testa la maggior parte dei giri, alle 20.30 subisce un contatto in gara con un altro prototipo riportando seri danni che insieme ad altri problemi la costringono al ritiro. Successivamente un'altra R90 si alterna al comando della corsa con le Porsche 962 e Jaguar XJR-12 ma all'alba anche questa vettura \u00e8 costretta al ritiro per una falla sul serbatoio del carburante. In totale 4 vetture sono costrette a ritiro, solo 3 Nissan concludono la corsa, la migliore piazzata \u00e8 la R90CP con equipaggio tutto giapponese che si piazza al 5\u00ba posto.\n24 Ore di Daytona.\nNel 1991 la Nissan gi\u00e0 impegnata nel Campionato IMSA GTP con il proprio modello \"GTP-ZX Turbo\", partecipa alla pi\u00f9 importante delle prove del calendario, la 24 Ore di Daytona, anche con tre R90CK iscritte su invito nella classe speciale Gruppo C, in gara due prototipi si ritirano mentre una conclude al secondo posto assoluto dietro la Porsche 962 del Joest Racing e prima di classe Gruppo C.&lt;br&gt;Nel 1992 la Nissan R91CP, versione aggiornata della R90, vince nettamente la 24 Ore di Daytona."}
{"id": "2438293", "revid": "697352", "url": "https://it.wikipedia.org/wiki?curid=2438293", "title": "Roger Linus", "text": ""}
{"id": "2438294", "revid": "697352", "url": "https://it.wikipedia.org/wiki?curid=2438294", "title": "Horace Goodspeed", "text": ""}
{"id": "2438295", "revid": "697352", "url": "https://it.wikipedia.org/wiki?curid=2438295", "title": "Olivia Goodspeed", "text": ""}
{"id": "2438296", "revid": "697352", "url": "https://it.wikipedia.org/wiki?curid=2438296", "title": "Kelvin Joe Inman", "text": ""}
{"id": "2438297", "revid": "731511", "url": "https://it.wikipedia.org/wiki?curid=2438297", "title": "Gran Premio del Belgio 1967", "text": "Il Gran Premio del Belgio 1967 fu una gara di Formula 1, disputatasi il 18 giugno 1967 sul Circuito di Spa-Francorchamps. Fu la quarta prova del mondiale 1967 e vide la vittoria di Dan Gurney su Eagle, seguito da Jackie Stewart e da Chris Amon.\nNote.\n\"Salvo indicazioni diverse le classifiche sono tratte da \""}
{"id": "2438298", "revid": "697352", "url": "https://it.wikipedia.org/wiki?curid=2438298", "title": "Pierre Chang", "text": ""}
{"id": "2438310", "revid": "284938", "url": "https://it.wikipedia.org/wiki?curid=2438310", "title": "Naomi Dorrit", "text": ""}
{"id": "2438311", "revid": "284938", "url": "https://it.wikipedia.org/wiki?curid=2438311", "title": "George Minkowski", "text": ""}
{"id": "2438312", "revid": "284938", "url": "https://it.wikipedia.org/wiki?curid=2438312", "title": "Regina (Lost)", "text": ""}
{"id": "2438313", "revid": "563666", "url": "https://it.wikipedia.org/wiki?curid=2438313", "title": "Francesco da Caldarola", "text": "\u00c8 venerato come beato dalla Chiesa cattolica e viene ricordato il 6 settembre.\nBiografia.\nDi Beato Francesco da Caldarola esistono pochi e labili documenti che attestino le tappe della sua vita e il fatto che il suo nome sia ancora molto venerato si deve soprattutto al fervente culto che la popolazione di Caldarola gli ha tributato fin dal momento della sua morte in memoria della sua infaticabile attivit\u00e0.\nCon certezza non si conosce il nome al secolo, in quanto Francesco potrebbe essere quello assunto prendendo i voti. Il cognome Piani, tuttora presente a Caldarola, dovrebbe avere origini legate, secondo la tradizione, al luogo dove si trovava la sua casa natale e cio\u00e8 nella zona di Caldarola chiamata Pian de' Bussi. Ad ogni modo il nome con il quale fu conosciuto nell'ordine dei Frati Minori testimonia in modo certo il fatto che nacque a Caldarola e poich\u00e9 all'epoca unico fonte battesimale era nel Castello di Pievefavera, l\u00ec venne battezzato.\nFrancesco Piani nel Convento di Colfano (Camporotondo di Fiastrone), consegu\u00ec l'ordinazione sacerdotale, probabilmente, nel 1449, dopo aver condotto gli studi umanistici e di diritto richiesti dall'Ordine. Fondamentale dovette essere lo studio della retorica vista la sua successiva attivit\u00e0 di predicatore. Gli argomenti pi\u00f9 comuni nella predicazione francescana erano contro la bestemmia, il gioco, la truffa, la frode e le speculazioni che quasi sempre erano l'anticamera dell'usura. All'epoca rari erano i prestatori cristiani mentre grande fama avevano gli ebrei, noti per essere particolarmente esosi. L'intensa predicazione degli Osservanti contro l'usura vide un riscontro concreto nell'istituzione di molti Monti di Piet\u00e0 i quali offrirono prestito senza interesse ovvero \"\u201cprestare col pigno senza usura\u201d\".\nIntorno alla met\u00e0 del Quattrocento, vicino alla porta, sulle mura di Caldarola, situata a valle dell'abitato, per voto fatto alla Madonna da Gentile Barlese, fu edificata la \"Chiesiola\" sotto il titolo di Santa Maria della Misericordia e tale edificio divenne il cuore dell'attivit\u00e0 del beato Francesco. Egli, infatti, fu qui che nel 1483, istitu\u00ec la confraternita della Misericordia (dal nome della chiesa), con l'obbiettivo di elevare gli animi mediante pie pratiche di devozione, penitenza e con l'esercizio della carit\u00e0. In seguito, il Comune affid\u00f2 a questa confraternita anche la gestione dell'ospedale dell'Annunziata facendo sorgere cos\u00ec un'importante istituzione per la quale il Beato Francesco ne 1495 dett\u00f2 un articolatissimo statuto detto \"Codicillo\". Quindi la Confraternita della Misericordia di Caldarola, detta oggi Confraternita della Madonna del Monte, era in origine una compagnia di Disciplinati.\nNel 1491 frate Francesco commission\u00f2 al valente pittore sanseverinate Lorenzo d'Alessandro un dipinto che ufficializzasse l'istituzione del Monte di Piet\u00e0 e che da allora fu molto venerato dalla popolazione caldarolase: la tavola della Madonna del Monte.\nCulto.\nAlla sua morte il corpo venne riposto nella chiesa del convento di Colfano dove si trova ancora oggi.\nNel 1843 con decreto di papa Urbano VII fu confermato il culto pubblico ed ecclesiastico di Beato Francesco da Caldarola, Sacerdote professo dell'Ordine dei Minori di San Francesco dell'Osservanza."}
{"id": "2438314", "revid": "110157", "url": "https://it.wikipedia.org/wiki?curid=2438314", "title": "Futuro antico VI", "text": "Futuro Antico VI - Roma e la Festa di San Giovanni \u00e8 un album di Angelo Branduardi.\nIl disco.\nSesto capitolo del progetto che vede l'artista ripercorrere le tappe della musica antica e, nello specifico, quella della corte papalina del '500-'600. Come con gli altri album della serie, l'album utilizza un approccio a favore dell'ascoltatore odierno. Per questo motivo Angelo canta con una voce non impostata, a differenza di quello che accade nelle consuete interpretazioni di musica antica.\nIl progetto viene presentato al pubblico con un concerto in piazza San Giovanni in Laterano in occasione della Festa di San Giovanni, il 24 giugno 2009. L'album vede la partecipazione dell'Ensemble Scintille di Musica.\nCollegamenti esterni.\nReportage della rappresentazione live del disco "}
{"id": "2438318", "revid": "284938", "url": "https://it.wikipedia.org/wiki?curid=2438318", "title": "Eloise Hawking", "text": ""}
{"id": "2438320", "revid": "125100491", "url": "https://it.wikipedia.org/wiki?curid=2438320", "title": "I Feel You", "text": "I Feel You \u00e8 un singolo del gruppo musicale britannico Depeche Mode, pubblicato il 15 febbraio 1993 come primo estratto dall'ottavo album in studio \"Songs of Faith and Devotion\".\nIl singolo arriv\u00f2 al numero 8 della classifica britannica, ma ebbe un successo migliore negli Stati Uniti, dove conquist\u00f2 la vetta della Alternative Airplay e la terza posizione della Hot Dance Club Play.\nVideo musicale.\nIl video \u00e8 diretto da Anton Corbijn. Il video, in bianco e nero, mostra una ragazza (l'attrice inglese Lysette Anthony) in un motel assieme ad un uomo (che per\u00f2 non viene visto, ma comunque si capisce alla fine che si trattava del cantante Dave Gahan) e a queste immagini vengono alternate quelle della band che suona.\nAlcuni spezzoni del video compaiono in \"Martyr\".\nCover.\nI Placebo hanno fatto una cover di questa canzone, presente nell'album \"Sleeping with Ghosts\", mentre gli OBK hanno fatto una cover di \"I Feel You\" usando la musica di \"Personal Jesus\".\nNel 2015 Johnny Marr ha pubblicato una cover della canzone in occasione del Record Store Day."}
{"id": "2438321", "revid": "767487", "url": "https://it.wikipedia.org/wiki?curid=2438321", "title": "Musanze", "text": "Musanze, in passato Ruhengeri, \u00e8 un settore (\"imirenge\") del Ruanda, parte della Provincia Settentrionale e capoluogo del distretto omonimo.\nSi trova nel nordovest del paese, nei pressi della catena dei monti Virunga, del lago Bulera, del Parco nazionale dei Vulcani, dove si trovano i gorilla di montagna che attirano visitatori da tutto il mondo; per questo motivo, Musanze svolge anche un importante ruolo come centro turistico. Dispone di una pista di atterraggio."}
{"id": "2438322", "revid": "278267", "url": "https://it.wikipedia.org/wiki?curid=2438322", "title": "Otre di Klein", "text": ""}
{"id": "2438327", "revid": "1573940", "url": "https://it.wikipedia.org/wiki?curid=2438327", "title": "Sinagoga di Sermide", "text": "La sinagoga di Sermide, oggi smantellata e riadattata a casa privata, era situata in un edificio in Contrada degli ebrei. \nLa storia.\nL'edificazione della sinagoga risale al 1598. Per oltre tre secoli l'ambiente serv\u00ec alle necessit\u00e0 di culto della prospera comunit\u00e0 ebraica di Sermide. Con il declino demografico della comunit\u00e0 nel Novecento, la sinagoga venne chiusa gi\u00e0 nel 1936. Gli arredi furono trasferiti alla sinagoga centrale di Milano, dove si trovano tuttora in un piccolo oratorio nei sotterranei del tempio. Il grande aron monumentale, dono nel 1635 della comunit\u00e0 ebraica di Mantova, fu invece portato in Israele dove \u00e8 esposto in un museo a Gerusalemme. \nL'edificio della sinagoga di Sermide fu danneggiato dai bombardamenti durante la seconda guerra mondiale e quindi riadattato ad abitazione privata (si conservano per\u00f2 ancora tracce visibili degli antichi ambienti). Nel 2006 si \u00e8 costituito a Sermide un Comitato per il recupero della ex-sinagoga. "}
{"id": "2438328", "revid": "284938", "url": "https://it.wikipedia.org/wiki?curid=2438328", "title": "Cigno (Lost)", "text": ""}
{"id": "2438329", "revid": "284938", "url": "https://it.wikipedia.org/wiki?curid=2438329", "title": "Freccia (Lost)", "text": ""}
{"id": "2438330", "revid": "284938", "url": "https://it.wikipedia.org/wiki?curid=2438330", "title": "Caduceo (Lost)", "text": ""}
{"id": "2438331", "revid": "284938", "url": "https://it.wikipedia.org/wiki?curid=2438331", "title": "Perla (Lost)", "text": ""}
{"id": "2438334", "revid": "284938", "url": "https://it.wikipedia.org/wiki?curid=2438334", "title": "Idra (Lost)", "text": ""}
{"id": "2438337", "revid": "284938", "url": "https://it.wikipedia.org/wiki?curid=2438337", "title": "Fiamma (Lost)", "text": ""}
{"id": "2438339", "revid": "287204", "url": "https://it.wikipedia.org/wiki?curid=2438339", "title": "Daisuke Gori", "text": ""}
{"id": "2438341", "revid": "74668", "url": "https://it.wikipedia.org/wiki?curid=2438341", "title": "Daisuke Gouri", "text": ""}
{"id": "2438342", "revid": "284938", "url": "https://it.wikipedia.org/wiki?curid=2438342", "title": "Specchio (Lost)", "text": ""}
{"id": "2438343", "revid": "74668", "url": "https://it.wikipedia.org/wiki?curid=2438343", "title": "Daisuke Gohri", "text": ""}
{"id": "2438344", "revid": "1305772", "url": "https://it.wikipedia.org/wiki?curid=2438344", "title": "Erasmo Paravicini", "text": "Biografia.\nErasmo Paravicini nacque a Gaeta nel 1580, figlio di Pier Francesco, cavaliere dell'ordine di San Giacomo, e di Giulia Porcari.Nipote del cardinale Ottavio Paravicini (1552-1611), fu, al pari dello zio, nominato vescovo di Alessandria (della Paglia) il 14 marzo 1611 e consacrato il successivo 10 aprile.Nel 1613 papa Paolo V lo invi\u00f2 in veste di nunzio apostolico a Graz (Austria) presso l'arciduca Ferdinando d\u2019Asburgo (dal 1619 imperatore del S.R.I.).In seguito alla forte supplica della popolazione di Alessandria che lo rivoleva in citt\u00e0, papa Gregorio XV lo richiam\u00f2 nel 1622, in concomitanza con la soppressione della nunziatura conseguente alla perdita di Graz del ruolo di residenza della Casa imperiale.Mor\u00ec ad Alessandria il 30 settembre 1640 e fu sepolto nella Cattedrale.Lasci\u00f2 per testamento alcune rendite ai fratelli e le altre maggiori sostanze alla \"Chiesa di San Carlo dei Milanesi\" di Roma (Basilica di San Carlo al Corso). Con i frutti della munifica eredit\u00e0 fu costruita nel transetto di destra una cappella barocca dedicata all'Immacolata Concezione, magnificamente decorata e completata nel 1769 su progetto di Paolo Posi.\nGenealogia episcopale.\nLa genealogia episcopale \u00e8:"}
{"id": "2438346", "revid": "284938", "url": "https://it.wikipedia.org/wiki?curid=2438346", "title": "Orchidea (Lost)", "text": ""}
{"id": "2438347", "revid": "830939", "url": "https://it.wikipedia.org/wiki?curid=2438347", "title": "Jurij Sergeevi\u010d Bala\u0161ov", "text": "Grande maestro dal 1973, vinse il campionato di Mosca nel 1970 e fu secondo dietro Anatoly Karpov nel 44\u00ba Campionato sovietico (Mosca, 1976).\nPartecip\u00f2 in seconda scacchiera ai campionati del mondo a squadre per studenti del 1971, 1972 e 1974, vincendo la medaglia d'oro individuale nel 1971 con 6 \u00bd su 8. Dal 1970 al 1980 prese parte a quattro campionati europei a squadre, vincendo nel 1977 una medaglia d'oro individuale.\nAlle Olimpiadi di Malta 1980 realizz\u00f2 7 \u00bd su 10 e vinse, oltre alla medaglia d'oro di squadra, la medaglia d'oro individuale come prima riserva.\nAltri risultati:\nNel 1992 fu il secondo di Boris Spassky nella seconda sfida con Bobby Fischer svoltasi a Sveti Stefan in Montenegro.\nNel 2005 la FIDE gli riconobbe il titolo di \"FIDE Senior Trainer\" (allenatore senior).\nAssieme a Eduard Prandstetter, ha scritto un trattato sui finali di partita, \"Basic Endgames\", tradotto in italiano con il titolo \"Finali fondamentali di scacchi\" (Edizioni Scacco, Mondov\u00ec, 1992)."}
{"id": "2438348", "revid": "284938", "url": "https://it.wikipedia.org/wiki?curid=2438348", "title": "Lampione (Lost)", "text": ""}
{"id": "2438351", "revid": "1543377", "url": "https://it.wikipedia.org/wiki?curid=2438351", "title": "Henri Callot", "text": "Partecip\u00f2 alle gare di scherma delle prime Olimpiadi moderne che si svolsero ad Atene nel 1896, nel fioretto, vincendo la medaglia d'argento."}
{"id": "2438352", "revid": "365417", "url": "https://it.wikipedia.org/wiki?curid=2438352", "title": "Vad (Bra\u0219ov)", "text": "Vad (in ungherese \"V\u00e1d\", in tedesco \"Waadt\", \"Waden\") \u00e8 un villaggio del comune di \u0218ercaia, ubicato nel distretto di Bra\u0219ov, nella regione storica della Transilvania, Romania."}
{"id": "2438356", "revid": "203463", "url": "https://it.wikipedia.org/wiki?curid=2438356", "title": "Yuri Balashov", "text": ""}
{"id": "2438357", "revid": "7336", "url": "https://it.wikipedia.org/wiki?curid=2438357", "title": "Sesquiossido di ferro", "text": ""}
{"id": "2438358", "revid": "39884", "url": "https://it.wikipedia.org/wiki?curid=2438358", "title": "Perikl\u012bs Pierrakos-Mauromichal\u012bs", "text": "Partecip\u00f2 alle gare di scherma delle prime Olimpiadi moderne che si svolsero ad Atene nel 1896, nel fioretto, vincendo la medaglia di bronzo."}
{"id": "2438364", "revid": "149485", "url": "https://it.wikipedia.org/wiki?curid=2438364", "title": "\u00c9mile Coste", "text": ""}
{"id": "2438367", "revid": "599013", "url": "https://it.wikipedia.org/wiki?curid=2438367", "title": "Henri Masson", "text": ""}
{"id": "2438369", "revid": "30445", "url": "https://it.wikipedia.org/wiki?curid=2438369", "title": "Regione Sudafricana", "text": ""}
{"id": "2438370", "revid": "1718925", "url": "https://it.wikipedia.org/wiki?curid=2438370", "title": "It's No Good", "text": "It's No Good \u00e8 una canzone del gruppo musicale britannico Depeche Mode ed \u00e8 il secondo singolo estratto dall'album \"Ultra\" dopo \"Barrel of a Gun\".\nLa canzone venne inserita nelle raccolte \"The Singles 86-98\", \"Remixes 81-04\" e \"The Best of Depeche Mode, Volume 1\". Il B-side della canzone \u00e8 \"Slowblow\", una traccia strumentale, appunto, lenta. Fu l'ultimo B-side del periodo di \"Ultra\" a non essere un remix.\nVideo musicale.\nIl video della canzone, diretto da Anton Corbijn (che all'inizio del video interpreta il personaggio che annuncia la band), mostra i Depeche Mode, accompagnati da due ragazze, che cantano in uno squallido locale. Dopo una rissa, la band si sposta poi, tra le strade di New York, al fittizio hotel Ultra (altro non \u00e8 che il nome dell'album che contiene il singolo), dove si unisce al batterista, per esibirsi e ricevere un compenso utile per pagare le ballerine. Tuttavia, i contanti vengono rubati e, nella ricostruzione allegorica, il complesso di Basildon rimane a mani totalmente vuote (visto che anche le accompagnatrici lasciano il terzetto in solitudine), come un gruppo ormai decaduto, sotto la pioggia.\nUn filmato alternativo in bianco e nero, girato sempre da Corbijn, \u00e8 stato usato come sfondo durante l\"'Exciter Tour\".\nAlcuni spezzoni del video compaiono in \"Martyr\".\nL'automobile che si vede nel video \u00e8 una Studebaker Lark del 1960.\nTracce.\nTesti e musiche di Martin Lee Gore."}
{"id": "2438371", "revid": "1428919", "url": "https://it.wikipedia.org/wiki?curid=2438371", "title": "Marcel Boulenger", "text": "Biografia.\nVincitore della medaglia di bronzo nel fioretto individuale ai giochi olimpici del 1900 a Parigi. Scrittore, come il fratello Jacques, le sue opere ebbero come tema lo sport. \nOpere.\n\"(elenco parziale)\""}
{"id": "2438372", "revid": "367445", "url": "https://it.wikipedia.org/wiki?curid=2438372", "title": "Trampoliere", "text": ""}
{"id": "2438378", "revid": "1442080", "url": "https://it.wikipedia.org/wiki?curid=2438378", "title": "Gran Premio di Spagna 1968", "text": "Il Gran Premio di Spagna 1968 fu una gara di Formula 1, disputatasi il 12 maggio 1968 sul Circuito Permanente del Jarama. Fu la seconda prova del mondiale 1968 e vide la vittoria di Graham Hill su Lotus-Ford, seguito da Denny Hulme e da Brian Redman\nNote.\n\"Salvo indicazioni diverse le classifiche sono tratte da \""}
{"id": "2438379", "revid": "767487", "url": "https://it.wikipedia.org/wiki?curid=2438379", "title": "Alice Romagnoli", "text": "Carriera.\nIn Serie A1 ha vestito le maglie di Cavezzo, Montigarda, Venezia e Ribera. Nel corso della sua carriera ha militato nella squadra di Udine in serie A2 girone nord. Ha militato anche con l'Olimpia La Spezia e Lucca.\nStatistiche.\n\"Dati aggiornati al 30 giugno 2010\"."}
{"id": "2438386", "revid": "729019", "url": "https://it.wikipedia.org/wiki?curid=2438386", "title": "De Havilland DH.18", "text": "Il de Havilland DH.18 fu un biplano inglese studiato per il trasporto passeggeri realizzato negli anni venti.\nStoria.\nDesign e sviluppo.\nIl DH.18, a differenza di altri aerei del periodo destinati a scopo civile, fu il primo velivolo realizzato dalla de Havilland espressamente per scopi commerciali; fu pensato come un biplano a singolo motore, un Napier Lion 12 cilindri, realizzato in legno, con il pilota posto in una cabina aperta dietro le ali e i passeggeri ospitati in una cabina di compensato chiusa. Il primo prototipo vol\u00f2 agli inizi del 1920.\nImpiego.\nIl primo DH.18 fu consegnato alla compagnia aerea Aircraft Transport and Travel per essere utilizzato sulla rotta Croydon-Parigi, ma il velivolo and\u00f2 distrutto durante un atterraggio di fortuna poco dopo la partenza da Croydon il 16 agosto 1920. Altri due esemplari di DH.18, sempre da consegnare alla Aircraft Transport and Travel, erano in costruzione quando l'Airco fall\u00ec e fu rilevata dalla BSA, la quale non ebbe pi\u00f9 interesse nello sviluppo e produzione di aerei. Geoffrey de Havilland fond\u00f2 di conseguenza la de Havilland Aircraft Company che complet\u00f2 i due aerei rimasti fermi in cantiere, montando un motore pi\u00f9 potente e un carrello per l'atterraggio e ribattezzando i mezzi in DH.18A.\nL'Aircraft Transport and Travel chiuse i battenti agli inizi del 1921, a causa della forte concorrenza delle compagnie aeree francesi. Nel marzo del 1921 il governo inglese concesse sussidi temporanei alle compagnie aeree britanniche mentre l'Air Ministry acquist\u00f2 diversi velivoli moderni da concedere in leasing alle compagnie in difficolt\u00e0. I tre DH.18A appartenenti alla AT&amp;T andarono cos\u00ec alla Instone Air Line nel giugno del 1921 e poi uno di questi pass\u00f2 alla Daimler Hire Ltd in aprile del 1922 solo per essere distrutto pochi giorni dopo nei cieli della Francia a causa di una collisione con un Farman F.60 Goliath.\nGli ultimi due esemplari costruiti, denominati DH.18B e realizzati con una fusoliera totalmente in compensato, servirono per conto della Instone per un breve periodo prima di essere smantellati.\nIl DH.18 fu ritirato dal servizio commerciale nel 1923; \u00e8 importante far notare che un velivolo, denominato \"G-EARO\", volo per ben 144.834\u00a0km totali senza nessun incidente. Due aerei vennero utilizzati come banco di prova e uno di questi venne utilizzato in un esperimento per testare quanto tempo poteva rimanere a galla dopo un ammaraggio voluto. Il test venne eseguito il 2 maggio 1924 al largo di Felixstowe e il velivolo galleggi\u00f2 per 25 minuti. L'altro aereo fu utilizzato come banco prova fino al 1927, quando venne definitivamente demolito."}
{"id": "2438388", "revid": "1272592", "url": "https://it.wikipedia.org/wiki?curid=2438388", "title": "Giovanni Andrea De Magistris (Caldarola)", "text": "Biografia.\nGiovanni Andrea figlio di \"Berardinus Iacobi Magistri de Caldarola\", nato probabilmente all'inizio del Quattrocento e fratello di Palmisiano, Piergiacomo, Tiberio e Francesca, fu capostipite di una famiglia di pittori di Caldarola in provincia di Macerata, nelle Marche. Anche i figli Simone, Palmino e di Giovanfrancesco, svolsero l'attivit\u00e0 di pittori andando cos\u00ec a dar corpo alla cosiddetta Scuola di pittura caldarolese\nIl 28 febbraio 1520, come testimoniano i contratti di \"discipulato\" rinvenuti, venne accolto nella bottega del pittore tolentinate Marchisiano di Giorgio insieme ad Antonio figlio di Lorenzo d'Alessandro di San Severino Marche, come \" \u201cfamuli\u201d \", disposti cio\u00e8 a prestare aiuto anche nella gestione domestica della casa del pittore. Il contratto che Berardino stipul\u00f2 per suo figlio, giovane apprendista, con Marchisiano venne poi annullato per i due anni ancora da svolgere il 9 gennaio 1522. \nIl 3 giugno 1533 fu stipulato il contratto di matrimonio fra Giovanni Andrea e Camilla, infatti Ambrogio di Giovanni Paolo da Caldarola si era impegnato a versare a Giovanni Andrea di Berardino la dote per la figlia.\nGiovanni Andrea de Magistris \u00e8 stato definito \"\u201dun artista periferico\u201d \" e anche \"\u201dautore senza norma\u201d\" eppure le sue numerose opere danno prova della sua personalit\u00e0 ricettiva e vivace capace di accogliere e interpretare le novit\u00e0 che giungevano nelle Marche sia per la presenza di maestri stranieri che per la circolazione delle incisioni a stampa. \nGiovanni Andrea nelle sue opere, nonostante la devota adesione a precisi schemi figurativi, conduce il racconto con un'aria fiabesca che l'articolazione dei piani e la gamma elegante della tavolozza non riescono ad aggiornare secondo il dettato della \u201cmaniera romana\u201d. In molte opere \"\u201cil carattere prevalente del tema iconografico \u00e8 \u201craffaellesco\u201d, ma \u00e8 scomposto in superficie come dal vento di fornda che circolava nelle provincie meridionali della regione e impoveriva l'invenzione il favore di una banalizzazione linguistica in chiave dialettale. Ub riadattamento, tuttavia, che in s\u00e9, considerato da sacra rappresentazione, da teatrino popolare, non risulta privo di una autonoma funzionalit\u00e0 espressiva\u201d\".\nIl primo ad occuparsi di questo pittore fu Antonio Bittarelli e risale al 1975 il suo primo lavoro su questo artista che fu uno dei capostipite della scuola caldarolese. Di recente Giampiero Donnini attribuisce due opere in precedenza ascritte a GA De Magistris a diversi artisti. Si tratta dell'affresco di presente nella chiesa di San Giuseppe a Gagliole e della tela di Ascoli Piceno.\nTra le prime importanti opere di Giovanni Andrea si hanno l'affresco della chiesa parrocchiale di Mecciano, frazione del Comune di Camerino, la \"Madonna del Carmelo\" del 1537 nella Collegiata di San Martino a Caldarola e l'affresco, anch'esso datato 1537 che \u00e8 presente sulla parete laterale della Chiesa di Vestignano sempre nel comune di Caldarola. \"\u201cLa stretta contiguit\u00e0 temporale dei tre reperti ci rivela un'esauriente campionatura delle scelte linguistiche sulle quali il nostro aveva uniformato il proprio lessico. (...) Sotto il profilo linguistico l'affresco di Vestignano costituisce un risultato che di rado l'autore sapr\u00e0 in seguito emulare a simili livelli. La sacra rappresentazione raffigura la Madonna in trono col Bambino tra S. Rocco e S. Sebastiano ed \u00e8 impostata su di un curioso basamento alleggerito dall'apertura di tre oculi, al cui interno alloggiano altrettante immagini di santi, identificabili in S. Apollonia, Antonio Abate ed Elena. L'apparato scenico che incornicia le figure ostenta una serrata ricerca di aggiornamento, ostentando un complesso architettonico e ornativo che la provincia adottava con l'intento di mostrarsi al passo coi tempi e di stupire con le \u201cnovit\u00e0\u201d che giungevano in periferia dai centri di evoluta cultura. (\u2026) Da questo arioso proscenio si sporgono slanciate figure di santi, plastico preludio alla statuaria armonia del gruppo divino. La variet\u00e0 degli elementi formali appare orchestrata secondo un sentimento narrativo non privo di una sua colladata suggestione\u201d\". \nDall'esame di tre opere importanti quali la \"Madonna del Carmelo\" del 1537, la \"Madonna in trono con Bambino e santi\" di Pieve Torina del 1540 e l\u2019\"Annunciazione\" di Sellano del 1543 si evidenzia ancora la vocazione raffaellesca dell'autore, ma su questa matrice Giovanni Andrea amplia il suo repertorio attingendo da quello di Lorenzo Lotto.\n\"\u201cNe sortisce un linguaggio venato di popolaresche cadenze e di tenera malinconia, privo di nerbo grafico e di tensione plastica, ma riscattato in parte dalla schiettezza dei sentimenti e dalla gradevolezza della compagine cromatica. [\u2026] la vena creativa di Giovanni Andrea \u00e8 alimentata da un raffaellismo di riflesso, mediato con ogni probabilit\u00e0 dall'autore pi\u00f9 colto e vivace attivo nella Marca Fermana e nell'Ascolano nel corso della prima met\u00e0 del XVI secolo: Vincenzo Pagani\u201d\".\nNella Pala d'altare di Montesanto oggi custodita nel Museo diocesano di Spoleto si pu\u00f2 ritenere che l'artista abbia raggiunto il suo apice espressivo.\nGalleria d'immagini.\n Collegiata di San Martino (Caldarola) \n Chiesa dei Santi Martino e Giorgio (Caldarola), prima met\u00e0 del Cinquecento"}
{"id": "2438389", "revid": "1305772", "url": "https://it.wikipedia.org/wiki?curid=2438389", "title": "Aviaenergo", "text": "L'Aviaenergo (in russo: \u0410\u0432\u0438\u0430\u043a\u043e\u043c\u043f\u0430\u043d\u0438\u044f \u00ab\u0410\u0432\u0438\u0430\u044d\u043d\u0435\u0440\u0433\u043e\u00bb) era una compagnia aerea russa con base tecnica all'aeroporto di Mosca-\u0160eremet'evo e con una filiale all'aeroporto di Mosca-Vnukovo.\nComposizione societaria.\nLa compagnia aerea russa era una societ\u00e0 al 100% sotto controllo della compagnia energetica statale russa Sistemi Energetici Unificati della Russia (in inglese: Unified Energy System of Russia; in russo: \u0415\u0434\u0438\u043d\u0430\u044f \u044d\u043d\u0435\u0440\u0433\u0435\u0442\u0438\u0447\u0435\u0441\u043a\u0430\u044f \u0441\u0438\u0441\u0442\u0435\u043c\u0430 \u0420\u043e\u0441\u0441\u0438\u0438) sotto controllo di Anatolij \u010cubajs.\nStoria.\nL'Aviaenergo effettuava i voli charter passeggeri dalla Russia per numerosi destinazioni nel mondo e operava i voli cargo con una flotta di Ilyushin Il-76.\nIl 18 aprile 2011 in seguito al debito nei confronti dell'aeroporto di Samara-Kurumo\u010d accumulato nel 2010, l'Ente dell'Aviazione Civile della Russia Rosaviacija ha sospeso temporaneamente la licenza di trasporto aereo di Aviaenergo fino alla fine del processo della bancarotta della compagnia aerea russa fissato per il 2011.\nIl 18 luglio 2011 l'Ente dell'Aviazione Civile della Russia Rosaviacija ha annullato la licenza di trasporto aereo di Aviaenergo.\nFlotta.\nL'Aviaenergo operava una flotta composta dagli aerei russi a medio/lungo raggio composta da:"}
{"id": "2438397", "revid": "287204", "url": "https://it.wikipedia.org/wiki?curid=2438397", "title": "Skelleftea", "text": ""}
{"id": "2438402", "revid": "149587", "url": "https://it.wikipedia.org/wiki?curid=2438402", "title": "Loreto (Marche)", "text": ""}
{"id": "2438405", "revid": "729019", "url": "https://it.wikipedia.org/wiki?curid=2438405", "title": "Federico Guglielmo Carlo di Prussia", "text": "Famiglia d'origine.\nSuo padre era il re Federico Guglielmo II di Prussia, figlio del principe Augusto Guglielmo di Prussia e della principessa Luisa Amalia di Brunswick-Wolfenb\u00fcttel; sua madre era la principessa Federica Luisa d'Assia-Darmstadt, figlia del landgravio Luigi IX d'Assia-Darmstadt e della contessa Carolina del Palatinato-Zweibr\u00fccken-Birkenfeld.\nCarriera militare.\nPrest\u00f2 servizio nella guardia dal 1799 e combatt\u00e9 nel 1806 a capo di una brigata di cavalleria nella battaglia di Jena e Auerstedt. Nel dicembre 1807, si rec\u00f2 a Parigi, per cercare di ridurre i carichi di guerra imposti alla Prussia da Napoleone Bonaparte; riusc\u00ec solo ad ottenere una riduzione modesta. Nel 1808, rappresent\u00f2 la Prussia al Congresso di Erfurt. Alla fine del 1808, accompagn\u00f2 suo fratello, il re Federico Guglielmo III a San Pietroburgo. Successivamente, ha avuto un ruolo di primo piano nella trasformazione della Prussia e del suo esercito.\nDurante la Guerra della sesta coalizione del 1813, era di stanza nel quartier generale di Bl\u00fccher. Nella battaglia di L\u00fctzen, comand\u00f2 la cavalleria di riserva nell'ala sinistra dell'esercito. In seguito guid\u00f2 l'ottava brigata del corpo dell'esercito di Yorck sul Reno e si distinse per il coraggio e le abilit\u00e0 militari nelle battaglie di Ch\u00e2teau-Thierry, Laon e fuori Parigi.\nDopo il Trattato di Parigi (1814), il principe accompagn\u00f2 il re a Londra e poi partecip\u00f2 alle trattative del Congresso di Vienna. Nel 1815 durante la Campagna di Waterloo comand\u00f2 la riserva di cavalleria del IV Corpo di Prussia (di B\u00fclow). Dopo il secondo trattato di Parigi, visse per lo pi\u00f9 a Parigi e talvolta nel suo castello di Fischbach a Kowary.\nDal 1824 al 1829 fu governatore della fortezza confederata a Magonza. Dal 1830 al 1831 fu governatore generale della provincia renana e della Vestfalia e inaugur\u00f2 il 20 settembre 1831 la prima linea ferroviaria in terra tedesca, dal Hinsbeck a Nierenhof, attraverso la valle Deilbach, che prese il nome di principe William Railway Company.\nDopo la morte di sua moglie, Anne Marie il 14 aprile 1846, si ritir\u00f2 dalla vita pubblica nel suo castello di Fischbach.\nMatrimonio.\nSpos\u00f2. il 12 gennaio 1804, la principessa Maria Anna d'Assia-Homburg, figlia del langravio Federico V d'Assia-Homburg e di Carolina d'Assia-Darmstadt. Ebbero otto figli:"}
{"id": "2438415", "revid": "838137", "url": "https://it.wikipedia.org/wiki?curid=2438415", "title": "Regions Morgan Keegan Championships and the Cellular South Cup 2008 - Doppio maschile", "text": "Il doppio maschile del Regions Morgan Keegan Championships and the Cellular South Cup 2008 \u00e8 stato un torneo di tennis facente parte dell'ATP Tour.\nEric Butorac e Jamie Murray erano i detentori del titolo, ma quest'anno non hanno partecipato insieme.\nButorac ha fatto coppia con Todd Perry, ma ha perso al 1\u00ba turno contro Scott Lipsky e David Martin.\nMurray ha fatto coppia con Maks Mirny, ma ha perso al 1\u00ba turno contro Thomas Johansson e Robert Lindstedt.\nMahesh Bhupathi e Mark Knowles hanno vinto in finale 7\u20136(5), 6\u20132, contro Sanchai Ratiwatana e Sonchat Ratiwatana."}
{"id": "2438419", "revid": "599013", "url": "https://it.wikipedia.org/wiki?curid=2438419", "title": "Fenchurch (disambigua)", "text": ""}
{"id": "2438420", "revid": "287204", "url": "https://it.wikipedia.org/wiki?curid=2438420", "title": "Basket Spezia Club 2004-2005", "text": "Serie A1 femminile FIP 2004-2005\nAllenatore: Mirco Diamanti"}
{"id": "2438422", "revid": "287204", "url": "https://it.wikipedia.org/wiki?curid=2438422", "title": "Vastervik", "text": ""}
{"id": "2438423", "revid": "287204", "url": "https://it.wikipedia.org/wiki?curid=2438423", "title": "Basket Spezia Club 2006-2007", "text": "Serie A1 femminile FIP 2006-2007\nAllenatore: Giovanni Papini."}
{"id": "2438425", "revid": "149587", "url": "https://it.wikipedia.org/wiki?curid=2438425", "title": "Sant'Ippolito (Marche)", "text": ""}
{"id": "2438426", "revid": "287204", "url": "https://it.wikipedia.org/wiki?curid=2438426", "title": "Basket Spezia Club 2007-2008", "text": "Questa voce raccoglie le informazioni riguardanti il Basket Spezia Club nelle competizioni ufficiali della stagione 2007-2008.\nStagione.\nLa stagione 2007-2008 del Basket Spezia Club, sponsorizzata \"Carispe\" \u00e8 la decima che disputa in Serie A1.\nVerdetti stagionali.\nCompetizioni nazionali\nStatistiche.\nStatistiche delle giocatrici.\nCampionato (stagione regolare e play-off)"}
{"id": "2438428", "revid": "287204", "url": "https://it.wikipedia.org/wiki?curid=2438428", "title": "Pallacanestro Olimpia La Spezia 2008-2009", "text": "Serie A2 femminile FIP 2008-2009\nAllenatore: Piergiorgio Manfr\u00e8."}
{"id": "2438429", "revid": "287204", "url": "https://it.wikipedia.org/wiki?curid=2438429", "title": "Vasteras", "text": ""}
{"id": "2438431", "revid": "2062065", "url": "https://it.wikipedia.org/wiki?curid=2438431", "title": "Trident Motorsport", "text": "Trident Motorsport (in precedenza conosciuto come \"Trident Racing\") \u00e8 un team di corse automobilistiche che gareggia in categorie per monoposto da corsa. \u00c8 stato fondato nel 2006 da Maurizio Salvadori al fine di competere nel campionato GP2 Series, ed ha sede a Ossona in Lombardia. Attualmente gareggia nei campionati di Formula 2 e Formula 3 e Formula Regional \nStoria.\nGP2/Formula 2.\nDopo una rapida formazione, la squadra si \u00e8 garantita un posto tra gli iscritti del campionato 2006 della GP2, con i piloti l'italiano Gianmaria Bruni, ex pilota di Formula 1, e l'austriaco Andreas Zuber. Bruni durante l'anno riesce a vincere due gare, ottenendo anche due pole position e due giri veloci, concludendo al settimo posto finale. Zuber invece vince una gara e termina quattordicesimo. Nella classifica del campionato a squadre, Trident chiude la stagione al sesto posto.\nPer la stagione 2007 il team sceglie il vincitore della F3 Euro Series, il giapponese Kohei Hirate, e il venezuelano Pastor Maldonado, pilota della World Series by Renault. Maldonado vince una gara e il team termina al decimo posto.\nPer il 2008 i piloti sono Mike Conway e Ho-Pin Tung. Il britannico ottiene una vittoria e si piazza dodicesimo, mentre il team conclude nono nella classifica a squadre. \nDopo due stagioni senza vittorie e senza risultati di rilievo, nella stagione 2011 i piloti sono Rodolfo Gonz\u00e1lez e Stefano Coletti. Nell'ultima gara a Monza St\u00e9phane Richelmi ha preso il posto di Stefano Coletti, infortunatosi nel corso della gara di Spa-Francorchamps. A fine campionato il team \u00e8 ottavo con 22 punti. Nell'arco della stagione Coletti ottiene due vittorie (a Istanbul e all'Hungaroring).\nNella stagione 2012 il team si deve accontentare di un solo podio (3\u00ba posto ottenuto da St\u00e9phane Richelmi) come miglior risultato stagionale, e termina in decima posizione nella classifica dei team. Nel 2013 ottiene una vittoria con il francese Nathana\u00ebl Berthon e conclude il campionato all'undicesimo posto.\nLa stagione 2014 si rivela essere la migliore nella categoria per il team, che conclude al quinto posto in entrambe le classifiche, grazie soprattutto a Johnny Cecotto Jr. che ottiene due vittorie e 140 punti.\nNel 2015 il team schiera inizialmente Raffaele Marciello che disputa tutta la stagione, e Ren\u00e9 Binder, sostituito in corso d'opera da Dani\u00ebl de Jong, Gustav Malja e Johnny Cecotto Jr. Il team ottiene quattro podi, tutti con Marciello, e si piazza al settimo posto nella classifica a squadre. Nel 2016 la Trident termina all'ottavo posto facendo peggio della stagione precedente, ma vince una gara con Luca Ghiotto.\nNel 2017 continua nella categoria, nel frattempo rinominata Formula 2, schierando Nabil Jeffri per l'intera stagione e Sergio Canamasas, sostituito nell'arco della stagione da Raffaele Marciello, Callum Ilott e Santino Ferrucci. Termina all'ultimo posto tra i team, senza ottenere risultati di rilievo. Il team ripete il decimo posto nel 2018, correndo con Arjun Maini e Santino Ferrucci, sostituito a met\u00e0 stagione da Alessio Lorandi.\nNella stagione 2019 il team fa salire di categoria Giuliano Alesi, proveniente da tre stagioni di GP3 Series con la squadra, e ingaggia lo svizzero Ralph Boschung, il team conclude la stagione con l'ultima posizione in classifica finale. Nel stagione 2020 la Trident cambia piloti, arrivano Marino Sato e Roy Nissany, ma non cambia il risultato, finiscono ancora ultimi in classifica finale. Per la stagione 2021 viene riconfermato Sato e viene ingaggiato l'esordiente Bent Viscaal.\nGP3 Series.\nDal 2012 al 2018 il team prende parte anche al campionato GP3 Series. Nelle prime tre stagioni il team riesce ad ottenere una vittoria (con Giovanni Venturini nel 2013), ma si piazza agli ultimi posti della classifica per team.\nNella stagione 2015, miglior stagione nella categoria, lotta per il titolo con Luca Ghiotto, che termina al secondo posto con 5 vittorie, e permette al team di conquistare il secondo posto anche nella classifica riservata alle squadre.\nDopo essere arrivato al terzo posto nel 2016, il team ripete il secondo posto tra i team nel 2017 e nel 2018, confermandosi come seconda forza della categoria dietro la ART Grand Prix.\nFormula 3.\nNel 2019 prende parte al Campionato FIA di Formula 3. Per la prima stagione conferma Pedro Piquet, con la squadra nella precedente stagione di GP3 e ingaggia Devlin DeFrancesco e Niko Kari., il team chiude quarto nella classifica finale. Nel 2020 la Trident ingaggia tre nuovi piloti: Lirim Zendeli, Olli Caldwell e David Beckmann che sostiuisce Devlin DeFrancesco a causa della Pandemia di COVID-19, il team conclude la stagione al secondo posto in classifica, dietro al altro team italiano, la Prema e con Beckmann finisce sesto nella classifica piloti. \nNel 2021 la Trident schiera tre nuovi piloti: Jack Doohan, Cl\u00e9ment Novalak e David Schumacher. Il team italiano vince per la prima volta il campionato a squadre, Doohan chiude secondo e Novalak terzo nella classifica piloti.\nFormula Regional.\nIl team Trident dal 2022 decide di entrare nel Campionato FIA di Formula 3 europea regionale al posto di JD Motorsport."}
{"id": "2438446", "revid": "7969", "url": "https://it.wikipedia.org/wiki?curid=2438446", "title": "Frank Reaugh", "text": ""}
{"id": "2438458", "revid": "287204", "url": "https://it.wikipedia.org/wiki?curid=2438458", "title": "Lope Garc\u00eda de Castro", "text": "Biografia.\nNel 1563 fu inviato a Panama dal Consiglio delle Indie, con l'obbiettivo di far chiudere l'Audiencia del Guatemala unendone il territorio a quella di Panama. Salp\u00f2 dalla Spagna l'8 ottobre 1563 arrivando a Panama nel 1564. Fu governatore di Panama prima di trasferirsi a Lima.\nNel febbraio del 1564 il vicer\u00e9 peruviano Diego L\u00f3pez de Z\u00fa\u00f1iga mor\u00ec all'improvviso, o fu ucciso. Il presidente della Audiencia di Lima, Juan de Saavedra, rimase vicer\u00e9 ad interim. Garc\u00eda de Castro fu nominato governatore, capitano generale e presidente della Audiencia. Fu in effetti anche vicer\u00e9 ad interim. Giunse a Lima il 22 settembre 1564, restando in carica fino al 1569.\nGli indiani locali si tramandavano una tradizione orale secondo la quale sarebbero esistite due isole nel Pacifico, chiamate Hahuachimbi e Ninachumbi. Queste mitiche isole catturarono l'attenzione degli spagnoli del Per\u00f9, e ancora prima di essere scoperte gi\u00e0 venivano chiamate isole Salomone o isole dell'oro. Il vicer\u00e9 Garc\u00eda de Castro decise di inviare una spedizione navale verso occidente, per capire se queste isole fossero reali. Scrisse a re Filippo II di Spagna che stava mandando il proprio nipote, \u00c1lvaro de Menda\u00f1a de Neira, con 100 uomini. La spedizione era composta da due navi. Scopr\u00ec l'esistenza dell'isola di Wake e delle isole Salomone.\nSospett\u00f2 una cospirazione Inca in Cile ed Argentina. Dopo aver trovato alcune prove, ordin\u00f2 di confiscare agli indiani tutte le armi da fuoco ed i cavalli.\nNel 1567 fu organizzato una spedizione guidata da Mart\u00edn Ruiz de Gamboa, con l'obbiettivo di conquistare l'isola di Chilo\u00e9 (in Cile). Ruiz incontr\u00f2 poca resistenza. In onore del vicer\u00e9 fond\u00f2 la citt\u00e0 di Castro.\nIl 21 agosto 1565 re Filippo istitu\u00ec una zecca reale a Lima, su richiesta del precedente vicer\u00e9 Diego L\u00f3pez de Z\u00fa\u00f1iga, ma la sua esistenza fu breve."}
{"id": "2438461", "revid": "287204", "url": "https://it.wikipedia.org/wiki?curid=2438461", "title": "Lope Garcia de Castro", "text": ""}
{"id": "2438465", "revid": "125591164", "url": "https://it.wikipedia.org/wiki?curid=2438465", "title": "AS Adema-SO de l'Emyrne 149-0", "text": "L'incontro calcistico tra Adema e SO Emyrne disputato il 31 ottobre 2002 e valevole per il campionato del Madagascar costituisce il record per la partita col maggior numero di gol segnati, essendo terminato 149-0 in favore dei primi.\nAvvenimenti.\nL'antefatto.\nEntrambe provenienti da Antananarivo, Adema e SO Emyrne si fronteggiarono in un derby valido per l'ultima giornata del torneo nazionale (strutturato in un girone all'italiana a 4 squadre) ma ininfluente ai fini della classifica: nel turno precedente il SO Emyrne aveva infatti pareggiato contro il DSA \u2014 altro club originario della capitale malgascia \u2014 subendo la rete decisiva (2-2) per un contestato calcio di rigore assegnato dall'arbitro Benjamina Razafintsalama nei minuti conclusivi. Del risultato benefici\u00f2 proprio l'Adema, cogliendo l'aritmetica certezza della vittoria in campionato a scapito dei rivali.\nL'incontro.\nRazafintsalama fu nominato giudice di gara anche per la partita del 31 ottobre, suscitando le rimostranze di Ratsimandresy Ratsarazaka (tecnico del SO Emyrne): contrariato dall'operato arbitrale della recente sfida, l'allenatore invit\u00f2 i suoi calciatori a realizzare volontariamente autogol quale gesto di protesta.\nPer i 90' di gioco la squadra trafisse quindi ininterrottamente la propria porta, coi tifosi che abbandarono le tribune richiedendo invano il rimborso del biglietto e la sospensione del match. Al fischio finale i giocatori del SO Emyrne proruppero poi in lamentele, domandando un minuto di recupero per arrotondare il risultato a 150-0.\nIn ragione del punteggio, fu stabilito anche il primato per il maggior numero di autoreti nonch\u00e9 per la pi\u00f9 rilevante differenza-gol: venne infatti superato il 36-0 ottenuto dall'Arbroath contro il Bon Accord in Coppa di Scozia il 12 settembre 1885.\nConseguenze.\nLa protesta attuata fu sanzionata dalla FMF con la sospensione del tecnico Ratsarazaka e l'interdizione dagli stadi per 3 anni: i giocatori Mamisoa Razafindrakoto (portiere del SO Emyrne e capitano della rappresentativa nazionale), Manitranirina Andrianiaina (capitano del club), Nicolas Rakotoarimanana e Dominique Rakotonandrasana furono invece squalificati e inibiti a propria volta dal frequentare gli impianti di gioco sino al termine del 2002.\nNessun provvedimento riguard\u00f2 gli altri atleti in campo \u2014 soggetti solamente ad un richiamo da parte della Federazione \u2014 e l'arbitro Razafintsalama."}
{"id": "2438468", "revid": "1993636", "url": "https://it.wikipedia.org/wiki?curid=2438468", "title": "Comitato speciale per la Transcaucasia", "text": "Il Comitato speciale per la Transcaucasia (noto con il nome \"Ozakom\", \"Osobyi Zakavkazskij Komitet\", ), creato il 9 marzo 1917, fu l'organo di amministrazione civile per la regione della Transcaucasia e delle aree dell'Impero ottomano occupate dall'esercito russo. Il governo provvisorio russo mise a capo del Comitato il deputato della Duma di Stato V. A. Kharlamov, che pertanto sostituiva il vicer\u00e9 di nomina imperiale, il granduca Nikolaj Romanov. Ebbe il sostegno dell'Armata Bianca.\nIl comitato doveva svolgere il suo compito seguendo le direttive del governo centrale di Pietrogrado provenienti dal commissario per gli Affari del Caucaso; inoltre il suo ruolo esecutivo era anche limitato dalle attivit\u00e0 dei soviet, dominati dalle forze mensceviche, favorevoli alla continuazione della guerra.\nFurono nominati anche dei nuovi commissari per gli oblast' di Terek e Kuban'.\nL'influenza sovietica inoltre crebbe in tutta l'area e venne organizzato un influente centro regionale a Tblisi, grazie alla lealt\u00e0 dei russi armeni."}
{"id": "2438473", "revid": "256896", "url": "https://it.wikipedia.org/wiki?curid=2438473", "title": "Comitato Speciale della Transcaucasia", "text": ""}
{"id": "2438503", "revid": "7336", "url": "https://it.wikipedia.org/wiki?curid=2438503", "title": "Ossi-idrossidi di ferro", "text": ""}
{"id": "2438504", "revid": "7336", "url": "https://it.wikipedia.org/wiki?curid=2438504", "title": "Ossi-idrossido di ferro", "text": ""}
{"id": "2438507", "revid": "1654832", "url": "https://it.wikipedia.org/wiki?curid=2438507", "title": "Edizioni e/o", "text": "Edizioni e/o \u00e8 una casa editrice italiana fondata da due coniugi, Sandro Ferri e Sandra Ozzola, nel 1979.\nPubblica libri di narrativa italiana e straniera.\nStoria.\nAgli inizi si \u00e8 caratterizzata per la pubblicazione in Italia di libri delle letterature dell'Europa dell'est, quando ancora vigevano nei loro confronti ostracismo o strumentalizzazioni politiche.\nIn Italia ha fatto conoscere il genere \"noir mediterraneo\" pubblicando autori poi divenuti di successo quali Jean-Claude Izzo e Massimo Carlotto; presta da sempre un'attenzione particolare alla letteratura femminile pubblicando le opere di autrici come Muriel Barbery (che ha scritto il best seller internazionale \"L'eleganza del riccio\"), Elena Ferrante, Lia Levi e Alice Sebold. Tra gli autori di successo della casa editrice ci sono inoltre: Bohumil Hrabal, Christa Wolf, Kazimierz Brandys, Christoph Hein, Veit Heinichen e Benjamin Tammuz.\nDopo lunghi anni di esperimenti per far dialogare culture diverse e tradurre autori poco conosciuti, i due fondatori hanno lanciato nel 2005 la Europa Editions, con sede a New York, per proporre i propri titoli (ed eventualmente anche altri) in inglese."}
{"id": "2438511", "revid": "106456", "url": "https://it.wikipedia.org/wiki?curid=2438511", "title": "Piticchio", "text": "Piticchio \u00e8 un borgo medievale delle Marche sito a 400 m s.l.m. nel comune di Arcevia in provincia di Ancona.\nGeografia fisica.\nPiticchio si trova su un poggio a 379 m s.l.m. e circa a sette km dal centro di Arcevia, verso Serra de' Conti.\nStoria.\nInsieme al vicino borgo di Montale appartenne fino al 1200 al Vescovo di Senigallia: le prime tracce scritte del castello si hanno nel 1223 come propriet\u00e0 vescovile. Venne in seguito annesso nel 1293 a Rocca Contrada, l'antico nome di Arcevia, e distrutto pi\u00f9 volte.\nMonumenti e luoghi d'interesse.\nDegne di nota sono la cinta muraria ben conservata, con il suo giro di ronda interamente camminabile; su di essa si sviluppa il castello medievale ad impianto quattrocentesco, sede di vari eventi del comune e oggi ottimamente restaurato: distrutto pi\u00f9 volte nella fine del Duecento, nel Cinquecento sub\u00ec un notevole rifacimento ad opera \ndel Bellinzona, mentre tra Ottocento e Novecento parte dell'ingresso con doppia porta fu rifatto realizzando la terrazza attuale.\nLa Chiesa di San Sebastiano, che presenta le tracce di varie fasi di costruzione dal Quattrocento ai giorni nostri, conserva al suo interno un dossale ligneo, intagliato e dorato risalente al XVI secolo, sul quale sono state inserite tre tele e due tavolette risalenti agli anni 1580-1590 circa e attribuibili a Ercole Ramazzani.\nDi notevole interesse storico anche la doppia casa patronale, appartenuta alle due potenti famiglie dei Destrani e dei Giampieri.\nEventi.\nIl paese \u00e8 animato nel mese di novembre dalla Festa d'Autunno, arrivata quasi al quarto di secolo, promossa con l'aiuto dell'associazione locale \"Amici di Piticchio\".\nEconomia.\nTra le produzioni tipiche il vino, l'olio d'oliva ed il miele, ma anche il farro e la cicerchia biologica. Diffusa anche la produzione di prodotti alimentari a base di carne come il \"crespo scondito\" e il \"tosto\"."}
{"id": "2438512", "revid": "128245", "url": "https://it.wikipedia.org/wiki?curid=2438512", "title": "Edizioni E/O", "text": ""}
{"id": "2438513", "revid": "838137", "url": "https://it.wikipedia.org/wiki?curid=2438513", "title": "Regions Morgan Keegan Championships and the Cellular South Cup 2008 - Doppio femminile", "text": "Il doppio femminile del Regions Morgan Keegan Championships and the Cellular South Cup 2008 \u00e8 stato un torneo di tennis facente parte del WTA Tour 2008.\nNicole Pratt e Bryanne Stewart erano le detentrici del titolo, ma la Pratt ha deciso di non partecipare, solo la Stewart ha partecipato facendo coppia con Alina \u017didkova, ma ha perso al 1\u00ba turno contro Maret Ani e S\u00e9verine Br\u00e9mond.\nLindsay Davenport e Lisa Raymond hanno vinto finale 6\u20133, 6\u20131, contro Angela Haynes e Mashona Washington."}
{"id": "2438517", "revid": "1775883", "url": "https://it.wikipedia.org/wiki?curid=2438517", "title": "Love Songs (Elton John)", "text": "Love Songs \u00e8 una famosa raccolta dell'artista britannico Elton John, distribuita il 6 novembre 1995 (in CD e doppio LP) dalla \"Rocket Records\" nel Regno Unito.\nIl disco.\nIn un certo senso, potrebbe essere considerata come un \"Greatest Hits\" non ufficiale. Contiene infatti alcuni dei pi\u00f9 grandi successi della carriera di Elton, tutti accomunati dal fatto di essere dei brani lenti (il titolo, infatti, vuol dire \"Canzoni D'Amore\"). La versione statunitense presenta una moltitudine di brani degli anni Novanta (basti citare \"The One\", \"Sacrifice\" e \"Can You Feel the Love Tonight\"), inclusi due singoli provenienti da \"Made in England\" del 1995 (\"Believe\" e \"Blessed\"). Ci sono anche due canzoni eseguite live: \"Candle in the Wind\" e \"Don't Let the Sun Go Down on Me\" (quest'ultima eseguita in duetto con George Michael). I brani \"You Can Make History (Young Again)\" e \"No Valentines\" furono registrati appositamente per questa versione.\nIn Gran Bretagna, \"Love Songs\" presentava tracce differenti; oltre ad escludere i due nuovi brani, includeva \"I Guess That's Why They Call It the Blues\", \"Nikita\", \"True Love\" (cantata in duetto con Kiki Dee), \"Please\", \"Song for Guy\" e la versione in studio di \"Candle in the Wind\".\nIn seguito furono distribuiti ufficialmente i videoclip di molti brani (alcuni eseguiti live), inizialmente in VHS, laserdisc e Video CD (quest'ultimo formato non prevedeva i videoclip di \"True Love\", \"Please\" e della versione live di \"Someone Saved My Life Tonight\") e poi in DVD.\nNegli Stati Uniti l'album \"Love Songs\" \u00e8 pubblicato dalla \"MCA Records\" quasi un anno dopo la release britannica.\nTracce.\nTutti i brani sono stati composti da Elton John e Bernie Taupin, salvo dove indicato diversamente."}
{"id": "2438519", "revid": "767487", "url": "https://it.wikipedia.org/wiki?curid=2438519", "title": "Nasief Morris", "text": ""}
{"id": "2438521", "revid": "339392", "url": "https://it.wikipedia.org/wiki?curid=2438521", "title": "Durante Nobili da Caldarola", "text": ""}
{"id": "2438528", "revid": "1418004", "url": "https://it.wikipedia.org/wiki?curid=2438528", "title": "Sigur\u00f0ur Nordal", "text": "Le sue teorie sulle saghe islandesi contribuirono alla formazione della scuola di pensiero che considera le saghe come prodotto letterario di autori individuali, rifiutando quindi la teoria della provenienza dalla tradizione orale."}
{"id": "2438529", "revid": "2130303", "url": "https://it.wikipedia.org/wiki?curid=2438529", "title": "Chiesa della Madonna di Loreto (Torino di Sangro)", "text": "La chiesa della Madonna di Loreto \u00e8 una chiesa di Torino di Sangro, in provincia di Chieti, posta lungo il Corso Lauretano. Fondata all'inizio del Trecento nel periodo di fervore religioso suscitato dall'arrivo della Santa Casa di Nazareth a Loreto, \u00e8 stata notevolmente ricostruita nel Seicento, assumendo l'aspetto attuale. Contiene diverse opere d'arte di autori locali, la maggior parte finanziate da cittadini di Torino di Sangro emigrati in America.\nStoria.\nIl nucleo originale della chiesa viene costruito nei primi anni del Trecento, sull'onda del fervore religioso scaturito in Italia con l'arrivo della Santa Casa di Nazareth a Loreto, nelle Marche. Il primitivo edificio \u00e8 di modeste proporzioni, posto fuori dalle mura della cittadina, fra le boscaglie che occupavano la zona dove corre oggi il Corso Lauretano.\nNella seconda met\u00e0 del Seicento subisce una ricostruzione quasi radicale: l'edificio viene ampliato e viene completamente rinnovata la decorazione interna. Intorno al 1845 viene costruito il campanile. Nel 1902 l'arciprete Priori fa rifare il pavimento e aggiunge alcuni particolari decorativi, ad esempio la balaustra marmorea antecedente l'altare maggiore e il trono in metallo dorato dove \u00e8 posta la statua della Madonna. I lavori vengono realizzati mediante il concorso finanziario degli emigrati in America e di Monsignor Adami.\nNel 1999 viene inaugurato il nuovo portale della chiesa, donato dagli eredi di un cittadino di Torino di Sangro.\nStruttura e opere.\nEsternamente la chiesa presenta una facciata di modesta elaborazione, caratterizzata da un tradizionale gusto barocco. Un primo ordine inferiore contiene il portale d'ingresso al centro ed \u00e8 decorato da lesene di ordine ionico, poste a ideale sostegno di una trabeazione che divide in due il prospetto. L'ordine superiore, pi\u00f9 stretto, chiude solamente la navata centrale, pi\u00f9 alta, e si raccorda al pi\u00f9 largo ordine inferiore mediante volute laterali. Al centro \u00e8 posto un finestrone rettangolare, mentre un timpano triangolare corona il prospetto.\nL'interno della chiesa si sviluppa su una pianta a tre navate, separate da pilastri decorati da un motivo unitario di lesene di ordine ionico, intervallate da arcate a tutto sesto. La copertura \u00e8 costituita da una serie di volte a vela. Vi si conservano alcune discrete opere d'arte pittorica e il fastoso complesso dell'altare maggiore, opera settecentesca in marmi policromi."}
{"id": "2438530", "revid": "124123", "url": "https://it.wikipedia.org/wiki?curid=2438530", "title": "Lope de Ulloa y Lemos", "text": "Il suo governo in Cile dur\u00f2 due anni, tra il gennaio 1618 ed il dicembre 1620, data della sua morte. Si crede che sia stato avvelenato."}
{"id": "2438535", "revid": "1573940", "url": "https://it.wikipedia.org/wiki?curid=2438535", "title": "Chiesa di San Salvatore (Torino di Sangro)", "text": "La chiesa di San Salvatore si trova a Torino di Sangro in provincia di Chieti.\nStoria.\nLa prima data certa \u00e8 del 1302 in cui in un documento viene citata come possedimento delle abbazie di Santo Stefano in Rivomaris e di Arabona, ma ipotesi la vogliono pi\u00f9 antica, tuttavia la costruzione in mattoni fa ritardare la costruzione o, almeno di un rifacimento, nella seconda met\u00e0 del Cinquecento, ma certamente all'inizio, all'epoca della sua fondazione, era molto pi\u00f9 piccola e, nel corso di varie modifiche fu rimaneggiata ed ampliata pi\u00f9 volte.\nRestauri certi si hanno nel 1848 e nel 1849 su commissione dell'arciprete Alessio Tessitore che fece ingrandire ed abbell\u00ec di fronzoli in stucco la navata centrale inoltre fece costruire le cappelle:\nfece, inoltre, restaurare gli altari:\ne fece eseguire degli affreschi sulla volta dal De Benedictis nel 1857.\nNel 1894 la giunta comunale fece rinnovare parte della chiesa:\nfece costruire inoltre la balaustra in marmo, la chiesa fu riammessa al culti il 26 novembre del 1908.\nUn altro restauro si ebbe nel 1955.\nUlteriori lavori si ebbero nel 1998 quando fu cambiato il pavimento, rimodernato l'impianto elettrico e demolita la balaustra di marmo.\nStruttura.\nLa facciata \u00e8 in muratura con trabeazione ed \u00e8 trilobata secondo lo schema interno a navate.\nL'interno \u00e8 a 3 navate suddivise da pilastri."}
{"id": "2438536", "revid": "290275", "url": "https://it.wikipedia.org/wiki?curid=2438536", "title": "Principio dell'orizzontalit\u00e0 originaria", "text": "Il principio dell'orizzontalit\u00e0 originaria venne proposto dal pioniere della geologia, il danese Niccol\u00f2 Stenone (1638-1686). Questo principio stabilisce che i sedimenti si depongono in strati orizzontali quindi, una volta diagenizzati, dovrebbero mantenere una giacitura orizzontale. Il principio \u00e8 importante per l'analisi degli strati piegati e inclinati. \nDa queste osservazioni deriva il fatto che la Terra non fu mai statica, dato che grandi forze operarono per lunghi periodi di tempo, oltre a condurre alle conclusioni della scienza delle tettonica delle placche, ovvero: il movimento e le collisioni delle grandi placche della crosta terrestre sono la causa degli strati \"piegati\".\nIl \"principio dell'orizzontalit\u00e0 originaria\", una delle leggi di Stenone, serviva bene ai primordi della scienza geologica. Tuttavia, adesso si sa che non tutti gli strati sedimentari sono deposti soltanto in senso orizzontale.\nPer esempio, i sedimenti a grana grossa come la sabbia possono essere depositati su angoli di inclinazione che arrivano fino a 15 gradi, bloccati dall'attrito interno tra i granuli che evitano loro di \"ammucchiarsi\" con un angolo inferiore senza sforzi o rimaneggiamenti aggiuntivi. Questo \u00e8 noto come l'angolo di riposo, e un primo esempio \u00e8 la superficie delle dune di sabbia. \nSimilmente, i sedimenti possono \"accumularsi\" sopra una preesistente superficie inclinata, depositandosi di solito in modo uniforme ad essa, questo assetto di strati originariamente inclinati viene chiamato clinostratigrafia. \nDi conseguenza il principio della orizzontalit\u00e0 originaria \u00e8 ampiamente, ma non universalmente, applicabile allo studio della sedimentologia, stratigrafia e geologia strutturale e si dovrebbero sempre tenere bene in mente gli avvisi sopra accennati prima di accettare l'orizzontalit\u00e0 originaria come un dato di fatto."}
{"id": "2438537", "revid": "767487", "url": "https://it.wikipedia.org/wiki?curid=2438537", "title": "John Renbourn", "text": "\u00c8 considerato uno dei pi\u00f9 grandi maestri della chitarra folk.\nBiografia.\nInfluenzato dalla tradizione blues americana, dalla musica medievale, dalla musica classica e dal folk rock degli anni '70, ha creato un genere unico e seminale.\nConosciuto principalmente come membro dei Pentangle e per la sua collaborazione con Bert Jansch, ha avuto una grande carriera solista prima, durante e dopo l'esistenza della band.\nPur essendo considerato uno dei maggiori chitarristi della sua epoca ha sempre avuto nei confronti della musica e della creativit\u00e0 un atteggiamento molto distante dalle patinature dello Star System, dimostrando negli anni una sincerit\u00e0 che gli viene riconosciuta dai fan di tutto il mondo.\n\u00c8 morto a 70 anni stroncato da un attacco cardiaco nella sua abitazione di Hawick, in Scozia."}
{"id": "2438552", "revid": "116752168", "url": "https://it.wikipedia.org/wiki?curid=2438552", "title": "Jan K\u0159titel Ji\u0159\u00ed Neruda", "text": "Biografia.\nJan K\u0159titel Ji\u0159\u00ed Neruda nacque a Rosice (Rositz in tedesco) in Boemia come membro di una famiglia morava di musicisti che godeva di una certa fama. Dopo essersi formato come violinista e violoncellista, per diversi anni fu componente di un'orchestra teatrale di Praga. Nel 1741 o 1742 entr\u00f2 al servizio del Conte Rutowski a Dresda e nel 1750 fu violinista e Konzertmeister (maestro dei concerti) dell'orchestra di corte dell'elettore sassone. Tenne questa posizione fino al 1772.\nNeruda \u00e8 noto per aver composto almeno 67 lavori (tra i quali numerose sinfonie, concerti per violino, musica da camera, nonch\u00e9 un lavoro teatrale e musica chiesastica), ma solo una parte di essi sopravvive attualmente. Copie delle sue composizioni nel XVIII secolo furono oggetto di una certa diffusione in Boemia, in Germania e in Svezia.\nNella sua musica si denota un'evidente influenza da parte della musica italiana dell'epoca, ma l'impiego della dinamica \u00e8 anche un chiaro segno della Scuola di Mannheim.\nNeruda fu anche attivo come insegnante. Della sua famiglia si ricordano in particolare i figli Ludv\u00edk (Ludwig) e Anton\u00edn Bedrich (Anton Friedrich), nonch\u00e9 il fratello Jan Chryzostomus, i quali furono tutti violinisti."}
{"id": "2438553", "revid": "33751", "url": "https://it.wikipedia.org/wiki?curid=2438553", "title": "Al-Talaba Sports Club", "text": "L'Al-Talaba Sports Club (, \"Club sportivo studentesco\") \u00e8 una societ\u00e0 calcistica con sede a Baghdad, in Iraq, fondata nel 1969 con il nome di \"Al-Jameaa\". Milita nella Prima Lega, la massima divisione del campionato iracheno di calcio.\nHa vinto 5 campionati iracheni, 2 Coppe d'Iraq e una Supercoppa d'Iraq.\nStoria.\nLa squadra fu fondata con il nome di \"Al-Jameaa\" (in arabo: \u0627\u0644\u062c\u0627\u0645\u0639\u0629, \"L'Universit\u00e0\") il 17 dicembre 1969, per rappresentare l'Universit\u00e0 di Baghdad. Con una delibera speciale della federcalcio irachena, la squadra fu ammessa alla Prima Divisione (secondo livello) senza passare per la seconda e la terza. Nella stagione 1970-1971 la squadra vinse il campionato di Prima divisione e fu promosso in Prima Lega, dove l'anno dopo chiuse all'ultimo posto e retrocesse. Promossa nuovamente in Prima lega al termine dell'annata 1974-1975, giunse ottava nel campionato di massima serie 1975-1976 e seconda nel 1976-1977. Il 27 dicembre 1977 la squadra assunse il nome di \"Al-Talaba\". Nel 1980-1981 vinse per la prima volta il titolo nazionale."}
{"id": "2438564", "revid": "298229", "url": "https://it.wikipedia.org/wiki?curid=2438564", "title": "Ocean Racing Technology", "text": "Ocean Racing Technology \u00e8 una scuderia automobilistica portoghese, che compete nella GP2 e nella GP3 Series.\nNato in Spagna nel 2002 come BCN Competici\u00f3n, il team \u00e8 stato rinominato quando Tiago Monteiro ha acquistato la squadra nel novembre 2008.\nStoria.\nBCN Competici\u00f3n.\nIl team \u00e8 stato creato nel 2002, e la stagione di debutto \u00e8 stata nella Formula Nissan 2000, con i piloti Andrea Belicchi e Carlos Martin. Nel 2003 e nel 2004 la squadra ha militato nell'International Formula 3000, cogliendo i migliori risultati nel secondo anno, quando ha schierato Enrico Toccacelo accanto all'argentino Esteban Guerrieri e ha ottenuto il 2\u00ba posto nel campionato riservato ai team.\nNel 2005-06, il team \u00e8 stato coinvolto nella A1 Grand Prix, con la gestione della vettura del Sudafrica, passata dall'anno dopo alla DAMS.\nNel 2005, il team \u00e8 passato alla nuova categoria della GP2 Series ingaggiando il pilota venezuelano Ernesto Viso e il giapponese Hiroki Yoshimoto; il team ha concluso l'anno con 35 punti e il 9\u00ba posto nel campionato scuderie.\nNel 2006, il team si \u00e8 confermato come team di met\u00e0 schieramento, segnando punti occasionalmente. Yoshimoto ha continuato con la squadra, inizialmente con Timo Glock, che per\u00f2 non trovandosi a proprio agio a met\u00e0 stagione si \u00e8 trasferito alla iSport International, e poi Luca Filippi. La squadra ha di nuovo terminato la stagione in 9\u00aa posizione, con 22 punti.\nPer il 2007, BCN ha assunto due asiatici, Ho-Pin Tung e Sakon Yamamoto, poi sostituito dal finlandese Markus Niemel\u00e4 quando il giapponese ritorna in Formula 1 con la Spyker. Alla fine dell'anno vengono totalizzati solo 4 punti, con il 13\u00ba e ultimo posto in classifica.\nNel periodo invernale del 2008 la squadra partecipa alla stagione inaugurale della GP2 Asia Series con Milo\u0161 Pavlovi\u0107 e Jason Tahinci; la stagione della serie principale, caratterizzata da problemi finanziari, termina con un quarto posto per Adri\u00e1n Vall\u00e9s a Monaco come unico risultato a punti, che vale il 12\u00ba posto tra le scuderie.\nOcean Racing Technology.\nLa BCN Competici\u00f3n \u00e8 stata acquistata dal portoghese Tiago Monteiro e da Jos\u00e9 Guedes nel novembre 2008, che ne hanno spostano la sede nell'Algarve e l'hanno rinominata \"Ocean Racing Technology\". Il passaggio \u00e8 avvenuto mentre era in corso la stagione 2008-2009 della GP2 Asia.\nNel 2009 i piloti sono Karun Chandhok e \u00c1lvaro Parente, con quest'ultimo che vince una gara in Belgio; nella classifica dei team il risultato finale \u00e8 il 9\u00ba posto.\nPer il 2010 vengono schierati Max Chilton e Fabio Leimer, che avevano corso con la squadra anche nella GP2 Asia; la stagione termina con il 12\u00ba e ultimo posto nella classifica dei team, con una vittoria di Leimer in Spagna.\nNel 2011 Oliver Turvey e Andrea Caldarelli corrono nella GP2 Asia, mentre per la serie principale i piloti sono Johnny Cecotto Jr. e Kevin Mirocha, sostituito nel finale di stagione da Brendon Hartley, che fa segnare gli unici punti per la squadra, classificata in 13\u00aa e ultima piazza.\nNel 2012 si iscrive anche alla GP3 Series, sostituendo la Tech 1 Racing."}
{"id": "2438568", "revid": "287204", "url": "https://it.wikipedia.org/wiki?curid=2438568", "title": "B\u00e9k\u00e9", "text": "B\u00e9k\u00e9 \u00e8 un termine del creolo delle Antille con cui nelle Antille francesi si designano i discendenti dei primi coloni europei, solitamente di origine francese. \nI b\u00e9k\u00e9 costituiscono una piccola minoranza (in Martinica, ad esempio, sono circa 3.000 su una popolazione totale di 397.732 abitanti), sebbene formino la classe economica dirigente e controllino gran parte della ricchezza.\nOrigine.\nL'origine del termine non \u00e8 chiara: diverse le possibili spiegazioni avanzate. Una prima ipotesi fa riferimento ad una parola della lingua igbo, usata per designare gli europei. Altra possibile spiegazione si riconduce all'espressione \"eh b\u00e9 qu\u00e9\" (dal francese \"eh bien quoi?\", traducibile con \"che c'\u00e8?\"), che gli schiavi africani avrebbero appreso dai coloni francesi. La terza ipotesi fa risalire il termine all'espressione \"blanc des quais\" (\"bianco della banchina del porto\"), un'allusione al fatto che i coloni bianchi controllavano le aree portuali. Localmente, \u00e8 molto diffusa l'interpretazione etimologica secondo cui b\u00e9k\u00e9 deriverebbe da \"blanc cr\u00e9ole\" o, nella variante creolizzata, \"blanc kr\u00e9yol\", abbreviata in B.K., da cui, appunto, b\u00e9k\u00e9.\nSimilmente, l'espressione \"blanc p\u00e9yi\" indica un bianco originario della Francia che, tuttavia, diversamente dai b\u00e9k\u00e9, non discende dai primi coloni ma che, comunque, ha adottato i costumi locali (fra cui, in particolar modo, l'uso della parlata creola).\nConflitti sociali.\nIl fatto che i b\u00e9k\u00e9 costituiscano una minoranza piuttosto esigua ma molto potente ha portato, nel gennaio 2009, ad alcuni contrasti con la maggioranza della popolazione delle Antille francesi, formata da neri e mulatti. A seguito dell'ondata di scioperi in Guadalupa, i b\u00e9k\u00e9 sono stati accusati dal movimento LKP (in creolo \"Liyannaj Kont Pwofitasyon\", traducibile con \"Alleanza contro i profittatori\") di detenere troppo potere rispetto alla loro consistenza numerica."}
{"id": "2438569", "revid": "729019", "url": "https://it.wikipedia.org/wiki?curid=2438569", "title": "Arlanda Express", "text": "Arlanda Express \u00e8 il servizio ferroviario che collega l'aeroporto di Stoccolma-Arlanda con la stazione ferroviaria centrale di Stoccolma, in Svezia.\nIl completamento della ferrovia \u00e8 avvenuto nel 1999, stesso anno in cui l'operatore A-Train AB ha ottenuto una concessione trentennale per la gestione dei servizi. La normale velocit\u00e0 di crociera \u00e8 pari a 200\u00a0km/h (124\u00a0mph) ed il viaggio ha una durata di circa 20 minuti. Nelle ore di punta si arriva ad una frequenza di un treno ogni 10 minuti. I treni (in totale sette) sono di tipo X3, ed operano sulle linee ferroviarie \"Norra stambanan\" e \"Arlandabanan\".\nPresso la stazione centrale di Stoccolma sono presenti gli interscambi con la metropolitana e con il pendelt\u00e5g, ferrovia suburbana."}
{"id": "2438572", "revid": "165042", "url": "https://it.wikipedia.org/wiki?curid=2438572", "title": "Formatura", "text": ""}
{"id": "2438574", "revid": "1442080", "url": "https://it.wikipedia.org/wiki?curid=2438574", "title": "PBZ Zagreb Indoors 2008 - Singolare", "text": "Il singolare del PBZ Zagreb Indoors 2008 \u00e8 stato un torneo di tennis facente parte dell'ATP Tour.\nMarcos Baghdatis era il detentore del titolo,ma quest'anno non ha partecipato\nSerhij Stachovs'kyj ha vinto in finale 7\u20135, 6\u20134, contro Ivan Ljubi\u010di\u0107."}
{"id": "2438578", "revid": "484362", "url": "https://it.wikipedia.org/wiki?curid=2438578", "title": "Paracleto", "text": ""}
{"id": "2438579", "revid": "33751", "url": "https://it.wikipedia.org/wiki?curid=2438579", "title": "Coppa d'Iraq", "text": "La Coppa d'Iraq (, \"Kas aleiraq\") \u00e8 una competizione calcistica irachena a eliminazione diretta, organizzata dalla Federazione calcistica dell'Iraq con cadenza annuale dal 1948. \nLa formazione pi\u00f9 decorata in questa competizione \u00e8 l', che ha vinto il trofeo in 16 occasioni."}
{"id": "2438582", "revid": "180202", "url": "https://it.wikipedia.org/wiki?curid=2438582", "title": "A General History of the Pyrates", "text": ""}
{"id": "2438585", "revid": "180202", "url": "https://it.wikipedia.org/wiki?curid=2438585", "title": "Capitan Johnson", "text": ""}
{"id": "2438586", "revid": "125968943", "url": "https://it.wikipedia.org/wiki?curid=2438586", "title": "James Harden", "text": "\u00c8 considerato uno dei migliori cestisti in attivit\u00e0, e uno dei migliori realizzatori della storia grazie al suo step back. A livello collegiale ha militato tra le file dell'Arizona State, dove \u00e8 stato nominato All-American nel 2009. Nel medesimo anno ha dichiarato la sua eleggibilit\u00e0 per il Draft NBA 2009, venendo selezionato come terza scelta assoluta dagli Oklahoma City Thunder. Nel 2012 \u00e8 stato nominato come miglior sesto uomo dell'anno e and\u00f2 con la propria franchigia alle NBA Finals, dove perse contro i Miami Heat per 4-1. Successivamente si \u00e8 trasferito agli Houston Rockets, squadra nella quale si \u00e8 affermato come uno dei giocatori pi\u00f9 prolifici della sua generazione e tra le migliori guardie tiratrici della NBA, vincendo il premio di MVP nel 2018. Con la nazionale degli Stati Uniti ha vinto la medaglia d'oro alle Olimpiadi di Londra 2012 e ai Mondiali di Spagna 2014.\nSoprannominato \"The Beard\", in italiano \"Il Barba\", a causa della sua folta e distintiva barba, Harden \u00e8 stato il primo giocatore nella storia della NBA a fare una tripla doppia da 60 punti in una partita. Inoltre, assieme a Wilt Chamberlain, Elgin Baylor, Michael Jordan, Kobe Bryant e Damian Lillard \u00e8 l'unico ad aver segnato almeno 60 punti in pi\u00f9 di un'occasione. Harden, insieme a Bill Walton, \u00e8 poi l'unico giocatore ad aver vinto sia l'NBA Sixth Man of the Year, sia l'NBA Most Valuable Player.\n\u00c8 stato inoltre, il primo giocatore nella storia della NBA a realizzare una tripla doppia da 30 punti al debutto con una franchigia.\nCaratteristiche tecniche.\nConsiderato uno dei migliori realizzatori della storia, \u00e8 un grande ball handler, ha un ampio range di tiro e predilige il tiro dalla lunga distanza e le penetrazioni; l'elevato QI cestistico gli permette, in caso di chiusura della difesa, di trovare sempre il compagno libero, qualit\u00e0 che lo rende, oltre che una guardia, uno dei migliori playmaker della lega. Nonostante l'elevata massa muscolare, che gli permette di assorbire i contatti in penetrazione, \u00e8 dotato di un primo passo fulminante, letale anche per i migliori difensori. \u00c8 riconosciuto come uno dei migliori giocatori in isolamento di sempre, scelta offensiva da lui molto utilizzata, grazie alla capacit\u00e0 di interpretare la difesa e di agire di conseguenza. Tra i suoi movimenti rientrano anche il passo europeo (o \"eurostep\") e lo step-back.\nCarriera.\nHigh school.\nJames Harden ha frequentato la Artesia High School di Lakewood (California).\nNel suo primo anno ha realizzato una media di 18,8 punti, 7,9 rimbalzi e 3,9 assist.\nHa iniziato la prima parte dell'anno successivo collezionando una media di 13,2 punti. Nella seconda parte \u00e8 riuscito a migliorare e a concludere la stagione con una media di 18,8 punti, 7,7 rimbalzi e 3,5 assist, candidando Artesia per la vittoria del titolo e portando la sua squadra ad un record di 33-1. Artesia, infatti, vincer\u00e0 il titolo con un record di 33-2.\nHa inoltre aiutato la sua squadra dell'AAU (Amateur Athletic Union), la Pump-N-Run Elite, a vincere il campionato Adidas Super 64 del 2006.\nHa segnato 34 punti nella partita contro il DC Assault, team composto da Michael Beasley, Nolan Smith e Austin Freeman. Lo stesso giorno ha giocato una partita contro gli Houston Hoops, concludendo l'incontro con 33 punti.\nLa partita finale ha visto i Pump-N-Run vittoriosi contro i Southern California All-Stars di Kevin Love.\nCollege.\nNella stagione 2007-08, Arizona State ha dovuto difendere il titolo della Pacific-10 Conference. Con 17,8 punti, 5,3 rimbalzi e 2,1 assist di media nel suo primo anno, Harden ha aiutato la sua squadra a raggiungere il record di 21-13. Arizona State non arriver\u00e0 per\u00f2 oltre il quinto posto della Pac-10.\nFuori dalla NCAA, Arizona State \u00e8 stata scelta per il National Invitation Tournament del 2008. Dopo aver sconfitto due squadre, i Sun Devils si sono dovuti arrendere nella finale contro i campioni in carica, i Florida Gators.\nDopo questa annata, Harden \u00e8 apparso nella copertina di Sports Illustrated. Ha iniziato la stagione 2008-09 piuttosto bene, raggiungendo un career-high di 40 punti contro gli UTEP Miners il 30 novembre 2008. Finir\u00e0 la stagione 2008-09 con una media di 20,1 punti, 5,6 rimbalzi e 4,2 assist.\nDopo la sconfitta dei Sun Devils contro gli USC Trojans, Harden \u00e8 stato nominato per l'All-Pac 10 Tournament Team.\nDopo la fine della stagione, Harden ha dichiarato la sua eleggibilit\u00e0 per il Draft NBA 2009. Ha inoltre assunto Rob Pelinka come suo agente.\nNBA.\nOklahoma City Thunder.\nIl 25 giugno 2009 viene scelto come terza scelta assoluta al Draft NBA dagli Oklahoma City Thunder, diventando cos\u00ec il primo giocatore a essere selezionato dai Thunder, appena entrati in NBA al posto dei Seattle SuperSonics. Conclude la sua prima annata con 9,9 punti, 3,2 rimbalzi e 1,8 assist in pi\u00f9 di 22 minuti a partita, cifre che gli permettono di entrare nell'NBA All-Rookie Second Team 2010. I suoi primi Play-off NBA si chiudono invece con una media 7,7 punti, 2,5 rimbalzi e 1,8 assist a partita. Nella sua seconda stagione disputa tutte le 82 partite di stagione regolare, con una media di 12,2 punti a partita. Ai play-off mantiene una media di 13 punti a partita, tirando con il 47% dal campo.\nLa stagione 2011-2012 \u00e8 quella della sua esplosione, diventa infatti un punto fermo dei giovani Thunder che ottengono il secondo record nella Western Conference; \u00e8 il terzo marcatore del team, dietro a Durant e Westbrook con 16,8 punti di media, pi\u00f9 4,1 rimbalzi e 3,7 assist, giocando per\u00f2 solo 2 partite su 62 da titolare. Il 18 aprile 2012 ha firmato il suo \"career high\" di punti, 40 nella vittoria per 109-97 contro i Phoenix Suns. Il 22 aprile, contro i Los Angeles Lakers, ha subito una commozione cerebrale dopo aver ricevuto una gomitata da Metta World Peace, che fece finta di star agitando le braccia per festeggiare una schiacciata; World Peace venne espulso e successivamente squalificato per 7 partite. Rientra per la prima partita dei play-off contro i Dallas Mavericks. Viene eletto per la prima volta Miglior sesto uomo dell'anno, diventando il secondo giocatore pi\u00f9 giovane ad averlo mai vinto. Arriva con i Thunder fino alle finali NBA, che per\u00f2 perdono per 4-1 contro i Miami Heat dei \"big three\"; contro gli Heat Harden ha deluso, tenendo di media un 37,5% di percentuale al tiro.\nHouston Rockets.\nStagione 2012-2013.\nI Thunder provano quindi a prolungargli il contratto offrendogliene uno quadriennale a 55 milioni di dollari, ma ogni trattativa fallisce. Il 27 ottobre 2012 viene quindi coinvolto in uno scambio con gli Houston Rockets che lo porta a Houston insieme a Cole Aldrich, Daequan Cook e Lazar Hayward in cambio di Kevin Martin, Jeremy Lamb, due prime scelte e una seconda scelta al draft. Il general manager dei Rockets Daryl Morey ha definito Harden un giocatore \"fondamentale\" per far tornare la squadra a competere per il titolo NBA. Il successivo 31 ottobre firma un contratto quinquennale a 80 milioni di $. Fa il suo debutto nella prima partita stagionale, una trasferta vinta contro i Detroit Pistons 105-96, mettendo a referto 37 punti, 12 assist, 6 rimbalzi e 4 palle rubate. I suoi 37 punti lo fanno diventare il secondo giocatore con pi\u00f9 punti al suo debutto e il primo con almeno 37 punti e 12 assist al suo debutto. Harden \u00e8 stato inoltre il primo giocatore dei Rockets a mettere a segno un 37-12 da Hakeem Olajuwon nella stagione 1994-95.\nIl 2 novembre contro gli Atlanta Hawks fa registrare il suo \"career high\" con 45 punti. Diventa cos\u00ec il quinto giocatore per numero di punti segnati nelle prime due partite (82) di \"regular season\", dietro Wilt Chamberlain (che occupa la prima, la seconda e la quarta posizione) e dietro Michael Jordan. Il 2 febbraio realizza la prima tripla doppia in carriera contro gli Charlotte Bobcats, conducendo i suoi Rockets ad una comoda vittoria grazie a 21 punti, 11 rimbalzi e 11 assist. Il 17 febbraio viene selezionato per prendere parte all'All-Star Game, che si \u00e8 disputato presso il Toyota Center di Houston; mette a referto 15 punti, conditi da 6 rimbalzi e 3 assist in 25 minuti. Il 20 febbraio 2013 aggiorna il suo massimo in carriera, segnando 46 punti alla sua ex squadra: gli Oklahoma City Thunder. Conclude l'anno con 25,9 punti di media, con 4,9 rimbalzi e 5,8 assist in 38,3 minuti.\nStagione 2014-2015.\nIl 1\u00ba aprile 2015 contro i Sacramento Kings realizza il suo nuovo \"career-high\" di 51 punti con 16/25 dal campo, di cui 8/9 da tre, 11/13 dalla lunetta, aggiungendo 8 rimbalzi e 6 assist. Il 26 maggio 2015 in gara 4 delle finali di conference mette a segno 45 punti, 9 rimbalzi e 5 assist contro i Golden State Warriors. I suoi Rockets vengono comunque eliminati per 4-1.\nStagione 2015-2016.\nDurante la stagione 2015-16 alla sua 492\u00aa partita, grazie ai 27 punti segnati contro i Minnesota Timberwolves raggiunge quota 10.000 punti in carriera.\nIl 20 gennaio nella partita contro i Detroit Pistons persa per 123-114 segna la sua settima tripla doppia in carriera mettendo a referto 33 punti, 17 rimbalzi e 14 assist. Grazie a questa prestazione Harden raggiunge diversi record: 17 rimbalzi rappresentano il suo career high; supera quota 1000 triple segnate in carriera; \u00e8 il primo giocatore dopo Wilt Chamberlain a realizzare una tripla doppia con almeno 33 punti, almeno 17 rimbalzi e almeno 14 assist (Wilt il 18 marzo 1968 ai tempi dei 76ers segn\u00f2 53 punti, 32 rimbalzi e 14 assist contro i Lakers).\nStagione 2016-2017: l'arrivo di Mike D'Antoni.\nCon l'arrivo di Mike D'Antoni come allenatore, nella stagione 2016-2017 Harden si vede spostato alla posizione di playmaker. Viene inoltre nominato titolare per l'All Star Game di New Orleans. Il 31 Dicembre 2016 contro i New York Knicks realizza la Tripla doppia pi\u00f9 alta della storia della NBA con 53 punti, 17 assist e 16 rimbalzi. Il 27 gennaio 2017 nella partita contro i Philadelphia 76ers segna 51 punti conditi da 13 rimbalzi e 13 assist diventando cos\u00ec il primo giocatore della storia della NBA a segnare 2 triple doppie con almeno 50 punti in una stagione (insieme a Russell Westbrook, che ci riuscir\u00e0 sempre nello stesso anno). I suoi Rockets vengono per\u00f2 eliminati in sei gare in semifinale di Conference dai San Antonio Spurs, anche grazie a prestazione sottotono da parte di Harden. Viene successivamente nominato nel primo quintetto All-NBA e finisce secondo nella corsa al premio di MVP della regular season, vinto da Russell Westbrook.\nIn estate firma l'estensione pi\u00f9 ricca della storia, raggiungendo un accordo per 4 anni a 160 milioni.\nStagione 2017-2018: il primo MVP.\nHarden innalza nuovamente il suo livello di gioco, portando i suoi Rockets al primo posto nella Western Conference, grazie anche all'arrivo dell'All-Star Chris Paul in estate. Nei Playoff Houston arriva fino in Finale di Conference, dopo aver battuto i Timberwolves e i Jazz. Qui devono arrendersi ai Golden State Warriors, futuri campioni, in sette partite, complice anche l'infortunio di Paul in gara 5. Al termine della stagione viene incluso nel primo quintetto All-NBA e viene nominato MVP della regular season, dopo aver mantenuto le medie di 30,4 punti, 5,4 rimbalzi e 8,8 assist a partita, oltre a essere stato il giocatore con pi\u00f9 tiri da 3 segnati.\nStagione 2018-2019.\nLa stagione inizia con molte difficolt\u00e0. La squadra paga inizialmente i numerosi infortuni, in particolare quelli di Paul, Gordon e Capela, ma riesce presto a risalire la classifica grazie alle mostruose prestazioni di Harden, che infrange anche il record di Kobe Bryant per partite consecutive con almeno 30 punti segnati.. La striscia si interrompe a 32 partite nel successo per 119-114 contro gli Atlanta Hawks, in cui ha segnato comunque 28 punti.\nIl 3 gennaio 2019, nel successo esterno contro i Golden State Warriors, con 10 realizzazioni da tre punti (per complessivi 44 punti), 10 rimbalzi e 15 assist diventa il primo cestista ad aver realizzato in NBA 10 \"triple\" in una tripla doppia, il primo cestista ad aver realizzato almeno 10 \"triple\" e 10 assist in un match e il terzo (dopo Donyell Marshall e Trevor Ariza) ad aver realizzato almeno 10 triple e 10 rimbalzi. A fine anno \u00e8 stato il migliore realizzatore della lega.\nIl 24 gennaio 2019 realizza 61 punti nella vittoriosa trasferta sul campo dei Knicks (110-114), diventando cos\u00ec il quinto giocatore della storia della NBA ad aver segnato almeno 60 punti in pi\u00f9 di una partita (prima di lui ci sono riusciti soltanto Chamberlain, Bryant, Jordan e Baylor). Il 22 marzo 2019 riesce a ripetersi realizzando altri 61 punti contro i San Antonio Spurs. Termina la stagione nuovamente come migliore marcatore della lega (36,1 i punti di media), e con 9 gare da 50 o pi\u00f9 punti. Nonostante le eccezionali prestazioni, Harden termina secondo nella corsa al premio di MVP, vinto da Giannis Antetokounmpo.\nNei Playoff i Rockets battono agevolmente i Jazz in cinque partite, ma si\ndevono arrendere ai Golden State Warriors, che, nonostante la pesante assenza di Kevin Durant in gara 6, sconfiggono Houston 4-2.\nNel maggio 2019 viene scelto dalla Adidas come testimonial per la campagna pubblicitaria del suo 70\u00ba anniversario e diviene bersaglio di insulti razzisti da parte di alcuni utenti sui social network italiani.\nStagione 2019-20.\nNell'estate 2019, in seguito alle due sconfitte consecutive rimediate ai playoff contro i Golden State Warriors, la franchigia opta per un importante cambiamento a roster e decide di affiancargli l'ex compagno ai tempi di OKC Russell Westbrook, che arriva a Houston in cambio di Chris Paul, due prime scelte protette e altre chiamate al draft.\nIl 3 dicembre 2019, nella sfida esterna persa contro i San Antonio Spurs, eguaglia un record NBA, realizzando in un singolo incontro 24 tiri liberi senza commettere errori, come fatto da Dirk Nowitzki nella finale di Western Conference 2011.\nNella vittoria 158-111 contro gli Atlanta Hawks realizza 60 punti in 31 minuti, diventando il giocatore con 60 o pi\u00f9 punti in minor tempo.\n\u013d 11 e il 13 dicembre disputa due ottime partite da 10 triple ciascuna, segnando in entrambi i casi pi\u00f9 di 50 punti.\nAi playoff nella bolla di Orlando, dopo aver eliminato gli Oklahoma City Thunder in sette gare, il suo cammino viene interrotto in semifinale di conference (persa 4-1 con i Los Angeles Lakers, futuri campioni NBA)\nStagione 2020-2021.\nA seguito di alcune divergenze con gli Houston Rockets, passa ai Brooklyn Nets in data 13 gennaio 2021, in cambio di 4 prime scelte, 3 swap e Caris LeVert (che i Rockets girano immediatamente ai Pacers in cambio di Victor Oladipo).\nAlla prima partita con la nuova squadra, nella vittoria per 122 a 115 contro gli Orlando Magic, mette a segno 32 punti, 12 rimbalzi e 14 assist, diventando il settimo giocatore nella storia a realizzare una tripla doppia all'esordio con una nuova maglia.\nIl 1 marzo, nella vittoria contro i San Antonio Spurs, diventa il primo giocatore nella storia a realizzare una tripla doppia da almeno 30 punti, 10 rimbalzi e 15 assist senza perdere alcun pallone (30 punti, 14 rimbalzi, 15 assist). Questa \u00e8 inoltre la settima tripla doppia in maglia Nets in poco pi\u00f9 di un mese, record di franchigia.\nCon la sua decima tripla doppia, realizzata il 15 marzo contro i New York Knicks (21-15-15), diventa il primo giocatore nella storia dei Nets a realizzare una tripla doppia da almeno 20 punti, 15 rimbalzi e 15 assist. Nella gara successiva, vinta contro i Pacers, realizza la sua undicesima tripla doppia, la seconda consecutiva, con 40 punti, 10 rimbalzi e 15 assist. Grazie ad essa diventa il quarto giocatore nella storia, dopo Wilt Chamberlain, Michael Jordan e Kobe Bryant, a realizzare 40 o pi\u00f9 punti in almeno 100 partite in carriera. Il 29 marzo realizza la sua dodicesima tripla doppia (38 punti, 11 rimbalzi e 13 assist), eguagliando il record di triple doppie stagionali con la maglia dei Nets stabilito da Jason Kidd (stagioni 2006-07 e 2007-08)\nNazionale.\nViene convocato per le Olimpiadi di Londra 2012 dal coach Mike Krzyzewski, con anche i suoi compagni Russell Westbrook e Kevin Durant di OKC. Con il Team USA vince il torneo battendo in finale la nazionale spagnola. Il 14 settembre 2014 vince, da capitano, i mondiali di Spagna, battendo in finale la Serbia.\nSuccessivamente ha rifiutato le convocazioni alle Olimpiadi di Rio 2016 e ai Mondiali 2019."}
{"id": "2438588", "revid": "729019", "url": "https://it.wikipedia.org/wiki?curid=2438588", "title": "Battaglia di Glen Fruin", "text": "La battaglia di Glen Fruin fu combattuta il 7 febbraio 1603 tra gli uomini e gli alleati del clan Gregor guidati da Alasdair MacGregor e quelli del clan Colquhoun guidati da sir Humphrey Colquhoun di Luss nei pressi del Loch Lomond, nella Contea di Dunbartonshire.\nNonostante lo scontro risult\u00f2 essere una pesante vittoria dei MacGregor, tuttavia essa fu una vittoria di Pirro, in quanto segn\u00f2 l'inizio di una terribile e sistematica persecuzione contro questo clan, che port\u00f2 a una sua inesorabile decadenza.\nFatti antecedenti allo scontro.\nL'atto del 1587.\nCon l'avvento di Giacomo VI sul trono scozzese, la corona aveva deciso di far emanare dal Parlamento un atto tramite il quale colmare la situazione di anarchia e di vuoto di potere che imperversava nella regione delle Highlands, territorio di disputa tra i vari clan scozzesi. Con tale atto, infatti, emanato nel 1587, si prevedeva che ogni capoclan scozzese dovesse offrire alla corona una garanzia quantificabile in denaro (e proporzionale al numero degli affiliati al clan e alla vastit\u00e0 dei propri possedimenti) per la buona condotta dei membri e degli alleati del proprio clan. Al fine di assicurare tale somma, diversi signori locali furono letteralmente costretti alla bancarotta, e tra questi si trov\u00f2 anche il clan dei MacGregor. Questo clan occupava una posizione strategica all'interno del territorio delle Highlands ed erano dediti spesso ad attivit\u00e0 di razzie nei confronti degli abitati delle Lowlands scozzesi, potendo poi trovare facilmente rifugio nelle loro tenute sul Loch Katrine, o pi\u00f9 a nord verso Glen Lyon e Rannoch. In realt\u00e0 tali attivit\u00e0 illegali erano necessarie alla loro sopravvivenza, da quando i MacGregor avevano perso i loro antichi possedimenti in favore del clan dei Campbell di Glenorchy.\nLa persecuzione del clan MacGregor.\nQuesta situazione peggior\u00f2 notevolmente quando, giunto a capo del suo clan, Alasdair MacGregor fu coinvolto nel 1589 nell'assassinio da parte di alcuni membri del suo clan del sovrintendente della corona John Drummond, il quale, accusato di aver giustiziato facendoli impiccare per bracconaggio, alcuni uomini del clan MacGregor, venne a sua volta assassinato per rappresaglia. Quando gli omicidi portarono la testa della vittima al cospetto di Alasdair MacGregor, costui benedisse formalmente la loro vendetta, imponendo su di essa le sue mani. Come rappresaglia la corona scozzese indisse una \"commissione di fuoco e spada\", ovvero una speciale commissione d'inchiesta dotata di poteri particolari, tra i quali il potere di esercitare la giustizia sommaria oltre all'immunit\u00e0 per le conseguenze di ogni decisione presa nel corso delle indagini. A capo della commissione furono posti George Gordon, I marchese di Huntly e Archibald Campbell, VII conte di Argyll, i quali diedero luogo a un'accesa persecuzione contro i MacGregor, arrestando 139 persone e confiscando numerose terre. La rappresaglia della corona scozzese fu per\u00f2 in parte vanificata dai clan confinanti che in parte simpatizzavano con i MacGregor ed in parte non gradivano la presenza nelle loro terre di bande armate, seppure alle dipendenze del sovrano scozzese. Dopo aver trovato rifugio presso la dimora di Sir John Campbell, Duca di Cawdor, il quale intercedette in suo nome presso il re di Scozia, Alasdair MacGregor ottenne il perdono e pot\u00e9 tornare a guidare il suo clan. Nonostante egli si adoperasse nei successivi dieci anni per non minacciare la precaria tregua con la corona, i clan rivali utilizzarono l'editto del re scozzese per minacciare i possedimenti dei MacGregor, in particolare quelli di Rannoch. Anche in questo caso, incapace di trovare la somma di garanzia richiesta, cos\u00ec come di raccogliere degli ostaggi dai tre rami principali del suo clan da offrire come alternativa, Alasdair Macgregor fu di nuovo sottoposto ad una \"commissione di fuoco e spada\" nel 1601, presieduta ancora una volta da Archibald Campbell, VII conte di Argyll. Tuttavia, in questa occasione, Campbell si rivel\u00f2 un alleato dei Macgregor, difendendone la causa nonostante le ripetute denunce da parte del clan rivale dei Colquhoun. Il motivo di questo atteggiamento \u00e8 da ritrovarsi nel fatto che lo stesso Campbell era in aperto contrasto con i Colquhoun, a loro volta alleati di Ludovico Stewart, II duca di Lennox, suo acerrimo nemico per questioni territoriali.\nI raid contro il clan Colquhoun.\nFu proprio Campbell, dopo aver fallito nel convincere lo stesso Alastair MacGregor, ad indurre suo fratello, Iain Dubh, ad effettuare una serie di scorribande contro le propriet\u00e0 Colquhoun a Glenfinlas, che fruttarono circa 300 mucche, 100 tra cavalli e giumente e 800 pecore. Stanco dei continui assalti contro i suoi possedimenti, Alexander Colquhoun di Luss, il cui padre era stato ucciso dai MacGregor nel 1592, si present\u00f2 al cospetto di Giacomo VI a Stirling portando con s\u00e9 un manipolo di donne, vedove delle vittime dei raid, ognuna con indosso la camicia insanguinata del proprio caro ucciso, a tale vista il sovrano, che notoriamente aborriva la vista del sangue, indisse un'immediata \"commissione di fuoco e spada\" contro i MacGregor.\nLo scontro a Glen Fruin.\nForse per evitare le disastrose conseguenze delle nuove accuse mosse contro di lui, o forse incoraggiato dallo stesso Campbell, Alastair MacGregor fugg\u00ec da Rannoch e, diretto verso sud, raccolse lungo la strada circa 300 uomini, molti dei quali tra i clan alleati dei Cameron e dei MacDonald di Glencoe, con lo scopo di prendere d'assalto il territorio di Luss, appartenente ai Colquhoun. \u00c8 dubbio quali fossero le vere intenzioni del capoclan dei MacGregor, cos\u00ec come sono dubbi i veri motivi che portarono a questa spedizione. Le fonti storiche della famiglia MacGregor, sostengono che si tratt\u00f2 di una spedizione punitiva in rappresaglia all'uccisione di alcuni membri dei MacGregor fatti giustiziare per futili motivi dal locale signore di Luss, Sir Humphrey Colquhoun.\nDopo aver attraversato le acque del Loch Long, un bacino d'acqua nell'odierna area amministrativa di Argyll e Bute, Alastair MacGregor si trov\u00f2 a fronteggiare nei pressi di Glen Fruin, l'esercito radunato preventivamente dai Colquhoun, composto da quasi il doppio di unit\u00e0 rispetto agli uomini dei MacGregor, parte dei quali a cavallo, e raccolti dai clan alleati dei Buchanan, dei Graham e di altri clan del vicino distretto di Lennox. Inizialmente gli uomini di MacGregor furono presi da sconforto nel vedere la compagine nemica, di gran lunga superiore di numero, ma la leggenda vuole che per bocca di una chiaroveggente, la quale sostenne di vedere i corpi dei nemici gi\u00e0 avvolti dai loro sudari, l'armata dei MacGregor ritrov\u00f2 coraggio.\nIl corpo principale dei MacGregor, guidato dallo stesso Alastair, si diresse allo scontro diretto contro i Colquhoun, mentre un piccolo manipolo si occup\u00f2 di disturbare lo schieramento nemico lungo un fianco. Un ruolo fondamentale fu il terreno dello scontro, il cui fondo fangoso si rivel\u00f2 fatale per la cavalleria dei Colquhoun, i quali invece di essere un punto di vantaggio, si rivelarono un forte peso per il proprio schieramento. Al di l\u00e0 di quanto vogliono le fonti storiche, che parlano di un vero e proprio massacro, la vittoria, inaspettata, fu dei MacGregor, tra le cui perdite occorre annoverare quella del fratello del loro leader, Iain Dubh; mentre i Colquhoun persero all'incirca tra i 300 ed i 400 uomini.\nLe conseguenze dello scontro.\nLa vittoria nella battaglia di Glen Fruin fu fatale al clan Gregor, poich\u00e9 essa costrinse la corona scozzese a prendere drastiche misure per richiamare il clan ribelle alla sottomissione. Lo stesso sovrano Giacomo VI consider\u00f2 questa impresa come un insulto personale diretto contro di lui, per il fatto che una simile manifestazione di anarchia contro il suo potere potesse manifestarsi a pochissima distanza da Dumbarton, citt\u00e0 che godeva particolari favori da parte della corona scozzese e soprattutto a pochi mesi dalla sua incoronazione alla corona inglese come successore di Elisabetta I. Deciso a non abbandonare la Scozia prima di aver debellato la stirpe ribelle dei MacGregor, offr\u00ec un'ingente somma di denaro come taglia per la cattura di Alastair MacGregor e dei suoi affiliati e seguaci, vivi o morti. Poche settimane dopo il nome dei MacGregor cadde in proscrizione ed ogni membro del clan fu costretto, pena la vita, di assumere un nuovo nome, in gran parte quello di chi aveva accettato di dare loro asilo. Dieci anni dopo la persecuzione contro i MacGregor era ancora cos\u00ec viva da far emanare una legge per la quale non era permesso a pi\u00f9 di quattro membri del clan di radunarsi e ancora nel 1621 un'ulteriore restrizione impediva loro di possedere qualsiasi tipo di arma. Tuttavia l'iniziativa pi\u00f9 eclatante fu la cattura di Alastair MacGregor, il quale, dopo essere riuscito a nascondersi per circa un anno dopo la vittoria di Glen Fruin, fu catturato mentre cercava di raggiungere in barca Inveraray. Condotto ad Edimburgo fu processato per alto tradimento e condannato all'impiccagione che venne eseguita nel 1604 nella stessa Edimburgo, in compagnia di quattro dei suoi familiari. La persecuzione contro i MacGregor per l'impresa di Glen Fruin continu\u00f2 anche dopo la morte del loro capoclan e diretto responsabile di quell'evento, portando alla quasi totale estinzione del clan."}
{"id": "2438591", "revid": "122965683", "url": "https://it.wikipedia.org/wiki?curid=2438591", "title": "Superman (serie animata 1988)", "text": "Superman \u00e8 una serie televisiva a cartoni animati del 1988 prodotta da Ruby Spears e Warner Bros., in collaborazione con DC Comics."}
{"id": "2438596", "revid": "2036644", "url": "https://it.wikipedia.org/wiki?curid=2438596", "title": "Coppa delle Maldive", "text": "La Coppa delle Maldive \u00e8 la coppa nazionale di calcio delle Maldive. \u00c8 il secondo torneo calcistico per importanza dopo la Dhivehi League.\nTitoli per club.\n1- Include il Island FC."}
{"id": "2438597", "revid": "1310927", "url": "https://it.wikipedia.org/wiki?curid=2438597", "title": "Lega Dhivehi", "text": "La Lega Dhivehi (, \"dhivehi\" significa \"maldiviano\" nella lingua locale) \u00e8 stata la massima serie del campionato maldiviano. A partire dalla stagione 2015 \u00e8 stata sostituita dalla Dhivehi Premier League."}
{"id": "2438608", "revid": "1456895", "url": "https://it.wikipedia.org/wiki?curid=2438608", "title": "Irina Krush", "text": "Emigr\u00f2 con la famiglia negli Stati Uniti all'et\u00e0 di cinque anni, stabilendosi a Brooklyn.\nCarriera.\nGiovanili e juniores.\nNel 1999 si classific\u00f2 seconda per spareggio tecnico al campionato del mondo juniores femminile di Erevan alle spalle di Maria Kouvatsou. Nello stesso anno ha partecipato alla sfida Kasparov - Resto del mondo in qualit\u00e0 di analista ufficiale del World Team, fornendo un prezioso contributo alla sua squadra.\nRisultati individuali.\nNel 1998 vinse all'et\u00e0 di 14 anni il campionato statunitense femminile (con 8 \u00bd su 9), diventando la pi\u00f9 giovane campionessa americana di sempre. Ha ripetuto il successo in altre sette occasioni (2007, 2010, 2012, 2013, 2014, 2015, 2020).\nNel 2006 ha disputato a Dortmund un match contro la tedesca Elisabeth Paehtz vincendolo per 3\u00bd - 2\u00bd.\nNel novembre 2018 ha preso parte al Campionato del mondo femminile. Dopo aver superato nel primo turno l'ucraina Inna Gaponenko per 3 - 1 dopo gli spareggi rapid \u00e8 stata eliminata al secondo turno dalla cinese Ju Wenjun per \u00bd - 1\u00bd.\nNel settembre 2019 vince l'evento femminile \"Berkeley IM tournament\" con 7 su 9, battendo ai playoff la WGM Annie Wang.\nNell'ottobre 2021 giunge si classifica terza nel Campionato statunitense femminile.\nNella lista Elo di ottobre 2013 ha ottenuto il proprio record con 2502 punti (16\u00aa al mondo in campo femminile e 1\u00aa negli Stati Uniti).\nNazionale.\nHa partecipato a nove olimpiadi femminili: (\u0116lista 1998, Bled 2002, Calvi\u00e0 2004, Torino 2006, Dresda 2008, Chanty-Mansijsk 2010, Istanbul 2012, Troms\u00f8 2014, Baku 2016 ). Ha vinto la medaglia d'argento di squadra alle olimpiadi di Calvi\u00e0 2004 e la medaglia di bronzo di squadra alle olimpiadi di Dresda 2008 .\nVita privata.\n\u00c8 stata sposata col grande maestro canadese Pascal Charbonneau."}
{"id": "2438612", "revid": "322321", "url": "https://it.wikipedia.org/wiki?curid=2438612", "title": "Fortogna", "text": "Fortogna \u00e8 una frazione di 523 abitanti del comune di Longarone.\nGeografia fisica.\nIl paese di Fortogna \u00e8 localizzato a Sud del centro abitato di Longarone ed \u00e8 la quarta frazione per numero di abitanti del Comune (dopo Castellavazzo, Codissago e Igne). Dall'abitato si pu\u00f2 raggiungere l'altopiano di Cajada, che fa parte del Parco nazionale delle Dolomiti Bellunesi, e si possono vedere diverse importanti cime dolomitiche, come il Monte Pelf o il Monte Talvena. La cittadina \u00e8 divisa in due dalla Strada statale 51 di Alemagna, la principale arteria del Longaronese, nonch\u00e9 dalla ferrovia Calalzo-Padova.\nStoria.\nConsiderato il fatto che l'origine di Fortogna ci \u00e8 quasi totalmente sconosciuta, \u00e8 possibile comunque formulare delle ipotesi. Cercando di analizzare l'etimologia del nome si pu\u00f2 dedurre (grazie anche alle testimonianze di scritte secentesche) che derivi dall'antica Dea Fortuna. Quindi verosimilmente l'origine del paese si pu\u00f2 desumere essere romana, ipotesi accreditata inoltre da dei ritrovamenti (1935) di tombe attualmente disperse, genericamente di stile romano. La storia pi\u00f9 recente invece \u00e8 strettamente legata a quella di Belluno, che durante il periodo medievale pass\u00f2 di mano in mano, prima sotto gli Scaligeri di Verona, poi sotto i Carrara di Padova, mentre successivamente si leg\u00f2 alla Serenissima. Fino al giugno 1799 Fortogna fece parte della comunit\u00e0 cristiana della Pieve di Castellavazzo, mentre da quel momento in poi entr\u00f2 a far parte della comunit\u00e0 di Longarone. Durante l'800 fu sotto il dominio napoleonico.\nCimitero delle vittime del Vajont.\n A Fortogna sorge il cimitero delle vittime del disastro del Vajont, struttura che nel 2003 venne dichiarata monumento nazionale.\nLe chiese.\nLa prima chiesa di cui si hanno notizie risale al secolo XV, e la prima notizia certa su questa risale all'anno 1547, quando il vice pievano della Pieve di Castellavazzo cita fra le cappelle sotto la sua supervisione la \"ecclesiam Sancti Martini de Fortunea\". La chiesa, consacrata a San Martino, doveva trovarsi leggermente al di fuori dell'abitato di Fortogna, e doveva presentare, esternamente, un singolo campanile. Al suo interno c'erano tre dipinti, e si potevano trovare, almeno fino al 1600, due altari, uno dei quali distrutto per ordine del vescovo Alvise Lollino.\nDopo un lungo periodo caratterizzato da alterni rapporti con Castellavazzo, vi fu un notevole aumento della popolazione, e la vecchia chiesa non bastava pi\u00f9 a soddisfare le esigenze dei cittadini. Cos\u00ec, nel 1845, viene presa la decisione di costruirne una del tutto nuova, ma posta al centro del paese. L'architetto incaricato della progettazione e costruzione \u00e8 Giuseppe Segusini, uno tra i pi\u00f9 importanti costruttori di chiese di tutto l'Ottocento, e nell'anno 1861 la costruzione \u00e8 terminata. La struttura si presenta sobria, e caratterizzata da linee pure, neoclassiche."}
{"id": "2438617", "revid": "767487", "url": "https://it.wikipedia.org/wiki?curid=2438617", "title": "Distretto di Musanze", "text": "Il distretto di Musanze \u00e8 un distretto (\"akarere\") del Ruanda, parte della Provincia Settentrionale, con capoluogo Musanze.\nGeografia fisica.\nIl distretto di Musanze \u00e8 costituito soprattutto da territorio montuoso; include la maggior parte del parco nazionale dei vulcani e cinque degli otto vulcani della catena dei monti Virunga: il Karisimbi, il Bisoke, il Sabyinyo, il Gahinga e il Muhabura. Quest'area \u00e8 anche quella dove si trovano la maggior parte dei gorilla di montagna del Ruanda, e quindi costituisce anche una delle principali destinazioni turistiche del paese.\nIl distretto si compone di 15 settori (\"imirenge\"):"}
{"id": "2438622", "revid": "88740", "url": "https://it.wikipedia.org/wiki?curid=2438622", "title": "Kushinagar", "text": " \nKushinagar (ISO 15919 Ku\u015b\u012bnagar) \u00e8 una suddivisione dell'India, classificata come \"nagar panchayat\", di 17.982 abitanti, situata nel distretto di Kushinagar, nello stato federato dell'Uttar Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 26\u00b0 44' 27 N e 83\u00b0 53' 19 E.\nSociet\u00e0.\nEvoluzione demografica.\nAl censimento del 2001 la popolazione di Kushinagar assommava a 17.982 persone, delle quali 9.440 maschi e 8.542 femmine. I bambini di et\u00e0 inferiore o uguale ai sei anni assommavano a 2.739, dei quali 1.424 maschi e 1.315 femmine. Infine, coloro che erano in grado di saper almeno leggere e scrivere erano 11.208, dei quali 6.573 maschi e 4.635 femmine.\nBuddhismo.\n\u00c8 una delle quattro pi\u00f9 importanti localit\u00e0 di pellegrinaggio buddhista essendo il punto dove nel 486 a.C., il Buddha \u015a\u0101kyamuni entr\u00f2 nel Parinirv\u0101\u1e47a. Ivi sorge il \"Parinirv\u0101\u1e47acaitya\", lo \"Stupa del Parinirv\u0101\u1e47a\" e, sul luogo della cremazione, il \"Muktabandhanacaitya\", lo\" Stupa della Cremazione\". Edificati dai Malla furono ingranditi da A\u015boka. Solo nel 1862 Alexander Cunningham fu in grado di identificare storicamente questi stupa e la citt\u00e0 con quella citata nei testi buddhisti."}
{"id": "2438624", "revid": "773636", "url": "https://it.wikipedia.org/wiki?curid=2438624", "title": "Coupe du S\u00e9n\u00e9gal", "text": "La Coupe du S\u00e9n\u00e9gal \u00e8 una competizione calcistica ad eliminazione diretta organizzata dalla federazione calcistica senegalese."}
{"id": "2438626", "revid": "116944", "url": "https://it.wikipedia.org/wiki?curid=2438626", "title": "L'anno del sole quieto (romanzo)", "text": "L'anno del sole quieto (\"The Year of the Quiet Sun\") \u00e8 un romanzo di fantascienza apocalittica scritto da Wilson Tucker pubblicato nel 1970. Nel romanzo viene usato l'espediente del viaggio nel tempo per accertare le previsioni politiche e sociali fatte.\n\u00c8 stato candidato ad entrambi i maggiori riconoscimenti della letteratura fantascientifica, il Premio Nebula nel 1970 e il Premio Hugo nel 1971, ed ha vinto il Premio John Wood Campbell Memorial nel 1976 in maniera retroattiva.\nTrama.\nLa storia del libro inizia nel 1978, futuro prossimo nel momento in cui l'autore scriveva. In questo mondo le guerre in Estremo Oriente (Vietnam, Cambogia e Laos) in cui sono coinvolti gli Stati Uniti si aggravano, portando all'intervento della Cina e minacciando una crisi mondiale. Sul fronte interno cresce la tensione per le spese e le perdite di vite dovute alle varie operazioni militari d'oltreoceano e a causa degli scontri tra bianchi dovuti alla discriminazione cui sono sottoposti gli afro-americani. Brian Chaney, uno studioso di statistica esperto di studi biblici e autore di un controverso libro sui rotoli di Qumran, viene selezionato da un ente governativo statunitense affinch\u00e9 prenda parte ad un esperimento segreto del governo per esplorare il futuro tramite una macchina del tempo, il Veicolo a Dislocazione Temporale o VDT. \nChaney, riluttante, viaggia a bordo di un treno corazzato sino ad una base militare situata a sud di Joliet, nell'Illinois. L\u00ec \u00e8 affiancato da altri due militari, il maggiore dell'aeronautica William Moresby e il tenente comandante della marina Arthur Saltus. Chaney presto scopre di condividere con Saltus un'attrazione per Kathryn, la sua intermediaria civile, ma a differenza di Saltus, Chaney non ha l'assertivit\u00e0 per corteggiarla in modo aggressivo. Egli concentra invece la sua attenzione sul progetto. Presto arriva il primo ordine da parte del presidente degli Stati Uniti; la loro prima missione consiste in un viaggio di due anni nel futuro per scoprire se egli vincer\u00e0 le elezioni presidenziali del 1980.\nI tre viaggiano al gioved\u00ec successivo l'elezione in viaggi individuali, con Moresby prima e poi Saltus prima secondo l'anzianit\u00e0 militare. Chaney, come civile, \u00e8 l'ultimo a partire, ma arriva prima degli altri a causa di un errore temporale dello strumento di navigazione. I tre viaggiatori scoprono che il presidente, in realt\u00e0 disprezzato da Chaney come uomo debole (infatti, viene soprannominato \"Presidente Docile\"), ha stravinto le elezioni grazie al successo ottenuto nella gestione dei disordini razziali in corso a Chicago, e che questi disordini hanno portato alla costruzione di un muro al centro di Cermak Road che divide il nord della citt\u00e0 da sud, segregando le comunit\u00e0 bianche e nere. Vengono anche a sapere che la nazione \u00e8 sotto legge marziale dopo un tentativo fallito dei capi di stato maggiore di prendere il governo con un colpo di stato, ostacolato proprio grazie alle conoscenze avanzate riportate indietro dai viaggiatori nel tempo. Mentre si preparano per il ritorno, Saltus informa Chaney di un'ulteriore scoperta: una licenza di matrimonio tra lui e Kathryn. Mentre Saltus che si gongola nella consapevolezza del suo inevitabilmente riuscito corteggiamento, Chaney gli concede di provarci con la donna.\nCon il successo della missione iniziale, i tre sono autorizzati a viaggiare ulteriormente nel futuro. Hanno in programma di viaggiare in date a loro scelta entro i prossimi due decenni, con ogni viaggio separato di circa un anno, al fine di fornire una copertura pi\u00f9 ampia. Moresby va per primo e si reca nel 4 luglio 1999. Tuttavia, con grande sorpresa Moresby scopre che \u00e8 in corso una guerra civile a sfondo razziale, e che Chicago \u00e8 stata recentemente attaccata con una bomba nucleare lanciata dalla Cina per conto di guerriglieri neri.Il militare si ritrova subito coinvolto in una battaglia tra le truppe della base e \"ramjets\" invasori, come vengono chiamati i guerriglieri neri, Moresby muore in un attacco condotto da una posizione di mortaio dei ramjet. Saltus \u00e8 successivo, e decide di viaggiare sino alla data del suo 50\u00ba compleanno nel 2000. Al suo arrivo scopre i resti della battaglia e viene quasi ucciso dai sopravvissuti che si nascondono nella base. Ferito, viene inserito nel VDT da una figura sconosciuta e ritorna al presente, portando con s\u00e9 un rapporto registrato su nastro che Moresby aveva fatto al suo arrivo, in cui spiega quanto \u00e8 avvenuto nel futuro.\nIn allerta dall'esperienza di Saltus, Chaney viaggia ancora pi\u00f9 in l\u00e0 nel futuro. Non avendo scelto una data, e disilluso dalle esperienze del viaggio del 1980, arriva in un punto indeterminato in \"2000+\", quando l'energia del reattore nucleare della base \u00e8 stata interrotta, causando lo spegnimento dei cronometri predisposti per i viaggiatori. Avventurandosi all'esterno dell'edificio, trova la base da tempo trascurata, a parte una cisterna e una tomba. Mentre indaga ulteriormente sulla tomba (che \u00e8 quella di Saltus), Chaney si rende conto di essere osservato da una famiglia con bambini; quando per\u00f2 prova ad avvicinarsi per chiedere spiegazioni, questi ultimi scappano. A quel punto viene avvicinato da un giovane uomo e una donna che si identificano come i figli di Arthur e Kathryn. Portano Chaney a Kathryn, ora anziana, che rivela a Chaney che la civilt\u00e0 \u00e8 crollata come risultato indiretto del progetto del viaggio nel tempo; con le informazioni dal futuro, il presidente, in preda alla paranoia e all'indecisione, ha preso una serie di decisioni disastrose che hanno portato alla guerra con la Cina, seguite dalla guerra civile e dalla distruzione sociale. Quando Chaney gli chiede quante di queste informazioni ha riportato indietro, Kathryn lo informa che non ne ha riportato nulla, dato che con lo spegnimento della sua fonte di energia, la macchina nel tempo poteva pi\u00f9 tornare al passato, e che Chaney \u00e8 quindi intrappolato nel futuro. Nel momento stesso in cui Chaney aveva attivato la macchina, quest'ultima si era rotta, rendendo impossibile il suo rientro. Chaney, disperato, prova a riattivare la macchina, ma si rende conto che \u00e8 tutto inutile. \nAnche se \u00e8 preannunciato in precedenza nel libro, solo a questo punto il lettore viene detto esplicitamente un fatto che rende ancora pi\u00f9 tragica la situazione di Chaney. \u00c8 nero, l'unico membro afroamericano del progetto. A causa della feroce vendetta dei neri nella guerra civile, tutti i sopravvissuti lo temeranno e non si fideranno di lui. Il libro termina con Kathryn che cerca di consolare Chaney, spiegandogli che lei \u00e8 l'unica che non avr\u00e0 mai paura di lui."}
{"id": "2438628", "revid": "149485", "url": "https://it.wikipedia.org/wiki?curid=2438628", "title": "Pietro Speciale", "text": ""}
{"id": "2438630", "revid": "39884", "url": "https://it.wikipedia.org/wiki?curid=2438630", "title": "Richard Verderber", "text": ""}
{"id": "2438631", "revid": "124123", "url": "https://it.wikipedia.org/wiki?curid=2438631", "title": "Philippe Cattiau", "text": "Palmar\u00e8s.\nIn carriera ha ottenuto i seguenti risultati:"}
{"id": "2438632", "revid": "149485", "url": "https://it.wikipedia.org/wiki?curid=2438632", "title": "Roger Fran\u00e7ois Ducret", "text": "Palmar\u00e8s.\nIn carriera ha ottenuto i seguenti risultati:"}
{"id": "2438634", "revid": "39884", "url": "https://it.wikipedia.org/wiki?curid=2438634", "title": "Maurice Van Damme", "text": ""}
{"id": "2438635", "revid": "47767", "url": "https://it.wikipedia.org/wiki?curid=2438635", "title": "Signori della Notte (Mesoamerica)", "text": "Nei calendari mesoamericani, i Signori della Notte sono un gruppo di nove divinit\u00e0 che governavano una particolare notte. I Signori della Notte erano ciclici, cosicch\u00e9 ognuno di loro ricorreva ogni nove notti.\nNel calendario azteco, i Signori della Notte erano Xiuhtecuhtli, Itztli, Piltzintecuhtli, Centeotl, Mictlantecuhtli, Chalchiuhtlicue, Tlazolteotl, Tepeyollotl e Tlaloc. Anche il calendario maya aveva nove Signori della Notte, ma i loro nomi precisi sono sconosciuti."}
{"id": "2438636", "revid": "1793900", "url": "https://it.wikipedia.org/wiki?curid=2438636", "title": "Saddle", "text": "Il Saddle \u00e8 un fiume degli Stati Uniti d'America che attraversa la Contea di Bergen (New Jersey). Il fiume attraversa zone di periferia densamente popolate per gran parte del suo corso.\nLa sorgente del fiume si trova nella zona di bassa montagna della Contea di Rockland, nel sud-est dello Stato di New York.\nL'Ho-Ho-Kus Brook, uno dei principali affluenti, si congiunge al Saddle nel Saddle River County Park. Il punto in cui i due fiumi si uniscono segna il confine fra quattro citt\u00e0 della contea di Bergen: Ridgewood, Paramus, Glen Rock e Fair Lawn.\nIl fiume si getta poi nel fiume Passaic."}
{"id": "2438637", "revid": "110157", "url": "https://it.wikipedia.org/wiki?curid=2438637", "title": "Lucien Gaudin", "text": "Biografia.\n\u00c8 considerato il miglior rappresentante della scherma francese nel periodo pre-bellico. Mancino, era in grado di competere sia nella specialit\u00e0 del fioretto, che nella spada; fu il secondo schermidore, dopo il cubano Ram\u00f3n Fonst, a vincere la medaglia d'oro olimpica in entrambe le specialit\u00e0 (1928).\nIn Italia divenne celebre quando nel 1922, in una esibizione a Parigi, batt\u00e9 il grande campione livornese Aldo Nadi.\nGaudin nella vita svolse il mestiere di bancario. Nel 1933, a seguito di una serie di investimenti sbagliati, cadde in una forte depressione. Mor\u00ec nella sua casa parigina il 23 settembre 1934, dopo avere ingerito una forte dose di barbiturici.\nDi lui il campione livornese e maestro Aldo Nadi scrisse:\nPalmar\u00e8s.\nIn carriera ha ottenuto i seguenti risultati:"}
{"id": "2438639", "revid": "599013", "url": "https://it.wikipedia.org/wiki?curid=2438639", "title": "Erwin Casmir", "text": "Era il nipote di Gustav Casmir ed il padre di Norman Casmir."}
{"id": "2438640", "revid": "838137", "url": "https://it.wikipedia.org/wiki?curid=2438640", "title": "PBZ Zagreb Indoors 2008 - Doppio", "text": "Il doppio del PBZ Zagreb Indoors 2008 \u00e8 stato un torneo di tennis facente parte dell'ATP Tour.\nMichael Kohlmann e Alexander Waske erano i detentori del titolo, ma quest'anno non hanno partecipato.\nPaul Hanley and Jordan Kerr hanno vinto in finale 6\u20133, 3\u20136, 10\u20138, contro Christopher Kas e Rogier Wassen."}
{"id": "2438642", "revid": "287204", "url": "https://it.wikipedia.org/wiki?curid=2438642", "title": "Manjeshwar", "text": " \nManjeshwar \u00e8 una suddivisione dell'India, classificata come \"census town\", di 8.674 abitanti, situata nel distretto di Kasaragod, nello stato federato del Kerala. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 12\u00b0 42' 17 N e 74\u00b0 54' 02 E.\nSociet\u00e0.\nEvoluzione demografica.\nAl censimento del 2001 la popolazione di Manjeshwar assommava a 8.674 persone, delle quali 4.256 maschi e 4.418 femmine. I bambini di et\u00e0 inferiore o uguale ai sei anni assommavano a 1.235, dei quali 492 maschi e 743 femmine. Infine, coloro che erano in grado di saper almeno leggere e scrivere erano 6.460, dei quali 3.381 maschi e 3.079 femmine."}
